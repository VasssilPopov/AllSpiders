{"url": "https://www.actualno.com/football/pametna-vecher-v-shampionska-liga-kristiano-ronaldo-izhvyrli-atletiko-news_727276.html", "text": "  След като ПСЖ и Реал Мадрид отпаднаха след важен аванс в срещу Манчестър Юнайтед и Аякс, феновете на футбола станаха свидетели  на още един паметен обрат в турнира. След като Атлетико спечели с 2:0  срещу Ювентус в Мадрид, \"старата госпожа\" показа, че притежата  непреодолим дух, както и истински смъртоносен голаджия в лицето на  Кристиано Роналдо.     Португалецът реализира 3 безответни попадения  във вратата на Ян Облак - две с глава и едно от дузпа в 84', с което за  пореден път влезе в историята на турнира и прати Ювентус напред в  турнира. Това беше 8-ият хеттрик на Роналдо в турнира, а той вече има и  63 попадения в елиминационната фаза на ШЛ - безспорният №1 по този  показател. Подробности за срещата .   Отборът  на Манчестър Сити с лекота прескочи 1/8-финалите в Шампионска  лига.  \"Гражданите\" нямаха никакви затруднения срещу Шалке на своя  \"Етихад\" и  се наложиха с гръмкото 7:0. По този начин те продължават сред   най-добрите 8 в турнира на богатите с общ резултат 10:2. Подробности за  срещата .", "date": "2019.03.12", "title": "Паметна вечер в Шампионска лига - Кристиано Роналдо изхвърли Атлетико"}
{"url": "https://www.actualno.com/tips/riskova-i-sigurna-prognoza-za-machovete-ot-anglija-vyv-vtornik-news_727267.html", "text": "  Мачовете във вторник не се ограничават до двете страхотни битки в Шампионска лига, но има и кръг от Чемпиъншип. Ето и някоко за мачовете тази вечер:       Отборът на Блекбърн приема Уигън в мач от 37-ия кръг в английския Чемпиъншип. Роувърс се намира в слаба форма в този момент, след като загуби шест пъти в последните си седем мача, а също така има и едно реми. Формата им у дома е с три поредни загуби без да отбележат (всички загуби са с 0:1). Факт е, че трите поражения дойдоха от отбори, които са в челото на таблицата. Сега обаче Блекбърн посреща най-слабия гост в лигата (Уигън има 14 загуби в 18 гостувания). Последните три мача между двата отбора завършват с победи на Блекбърн.  Смятам, че коефициентът от 2,30 за Блекбърн е чудесен, като се има на предвид срещу кого играят. : Успех за Блекбърн (коефициент 2.30)         Тимът на Лийдс продължава да преследва титлата в Чемпиъншип, изоставайки на само две точки от лидера Норич. Следващото „препятствие“ за тима на Марсело Биелса е гостуване на непретенциозния тим на Рединг, който се намира на 19-о място в шампионата. Първият мач между двата отбора през сезона бе спечелен от Лийдс, а сега трите точки изглеждат дори по-задължителни – с оглед на завързаната битка за титлата, а и това, че Рединг играе ужасно слабо като домакин този сезон. : Победа за Лийдс (1.75 коефициент) ", "date": "2019.03.12", "title": "Рискова и сигурна прогноза за мачовете от Англия във вторник"}
{"url": "https://www.actualno.com/curious/5-mita-za-grad-pernik-news_727221.html", "text": "        Перник е уникален град, който може да се похвали с богата история и не с едно или две постижения. Например през периода VII – XXI в., Перник е икономически, военен и културен център в югозападните български земи. През 1899 г. пък в Перник е построена първата електроцентрала в България, която е използвана за осветление на пресевната фабрика и района около нея. През 2018 г. в града, във връзка с Истанбулската конвенция, е провъзгласена Пернишка конвенция, която гласи, че: ако първият пол не бие втория пол, значи е... трети пол. Миньорският град, както още е наричан Перник, е единственото място в света, където в магазините може да си купите анцузи както за всеки ден, така и за сватба. Освен това, единственият град в света, в който по радиото освен вечерен и обеден поздравителен конкцерт, правят и сутрешен. Имам предвид не: „може ли да ми пуснете новата песен на Ариана Гранде“, а: „че мое ли да пуснете Шадравани на Шабан, за компанията празнуваща в кръчмата при автогарата!“      Най-популярният квартал в града се нарича не как да е, а „КварталО“. Дали ли има друг град в света, чийто квартал се нарича по този начин, а? Нещо като „The Kvartal“! Разбира се това не е истинското му име. Чисто документално то е „Изток“, но едва ли ще срещнете някого, който да го нарича така.\r\nПредполагам, че донякъде този материал, ще ви разочарова, защото ще развенчае всички митове, които се носят за този хубав и китен град.    И понеже сме сигурни, че шегите са плод на въображението на някои телевизионни сценаристи, а не действителност, проверихме истина или реалност са нещата, които се говорят за Перник.    Първият, който развенчахме, е за враждата между перничани и столичани и че софиянци ги е страх да отидат в миньорския град. Според мълвата, която се носи, в Перник трият билетчетата от лотарията, не с монета, а със зъб от софиянец.\r\nПопитахме няколко случайно срещнати жители на столицата дали биха се разходили без страх в Перник. Всички отговориха, че изобщо не се притесняват и че вече без проблеми и опасност от паважни екземи, се разхождат из пернишките улица благодарение на Google maps street view.    Говорят, че хората в пернишко не можели да казват буквата Л.   Това разбира се, никак не се доближава до истината. Могат! Просто ги мързи. Затова заместват Л с далеч по-удобната У (like a “скакаУец”). Изследователите са дали и име на пернишкия стил на говорене, който в никакъв случай не може да се нарече диалект. Това е пернишки акцент. Казват, че У ПЕРНИК се слушало само сръбска музика.\r\nС риск за живота си, посетихме няколко градски кръчми, само за разбием на пух и прах и този мит. ХОРА! Сигурно не може да повярвата, че и това се оказа само слух, но - в Перник не слушат сръбска музика. Там се слушат само класическите произведения на Шабан, Синан, Мирослав и т.н. На осебна почит е и Миле Китич, с хитовата рапсодия посветена на борбата на нежния пол с килограмите „Kilo gore kilo dole“. ", "date": "2019.03.12", "title": "5 мита за град Перник"}
{"url": "https://www.actualno.com/tips/futbolni-prognozi-za-machovete-ot-shampionska-liga-vyv-vtornik-vecher-news_727264.html", "text": "  Шампионска лига се завръща с два страхотни двубоя във вторник вечер, ето и няколко на нашия екип от типстъри:      Шампионска лига отново е на дневен ред, а днес турнирът ще трябва да се раздели с един от големите фаворити за трофея. Ювентус и Атлетико Мадрид се изправят един срещу друг в спор за място на четвъртфиналите, а „дюшекчиите“ влизат в двубоя с едни гърди напред спрямо своя съперник след два безответни гола на „Уанда Метрополитано“ (стадионът, на който ще се играе и финалът на Шампионска лига). Атлетико напълно си заслужи успеха в първия мач, показвайки по-добра игра както в предни позиции, така и в защита. Момчетата на Диего Симеоне със сигурност имат достатъчно потенциал и високи амбиции, за да отстранят „бианконерите“ и да гонят трофея на домашна сцена. Класирането на „дюшекчиите“ обаче едва ли ще дойде толкова лесно, като очакванията са домакините все пак да стигнат до победа в мача, но не и до следващата фаза на турнира.    :   Ювентус да спечели мача (1.75 коефициент)\r\nЮвентус да спечели с 1 гол разлика (3.55 коефициент)    22:00 часа: Манчестър Сити - Шалке Манчестър Сити е един от най-добрите домакини през този сезон във всчики турнири, а отборът е в серия от 9 поредни победи. Едва две дойдоха само с гол разлика, докато всички останали са с 2 или повече попадения в полза на \"гражданите\". В същото време Шалке е в ужасна форма - 4 поредни поражения и 5 в последните 6 мача. От октомври Шалке има само 1 победа като гост и редовно допуска много попадения във вратата си - поне две в последните 4 мача. В първата среща Манчестър Сити спечели с 3:2, въпреки че беше с човек по-малко, а \"небесносините\" ще бият изключително лесно тази вечер. Сити ще сепчели, като въпросът е с каква разлика.    :\r\n- Манчестър Сити да спечели (-1.5 хендикап) - коефициент 1.40 (сигурна прогноза)   - Манчестър Сити да спечели (-2.5 хендикап) - коефициент 2.10\r\n- Над 3.5 гола за отбор домакин - коефициент 2.65 ", "date": "2019.03.12", "title": "Футболни прогнози за мачовете от Шампионска лига във вторник вечер"}
{"url": "https://www.actualno.com/business/tyrgovci-predlagat-nov-zakon-za-gorivata-news_727271.html", "text": "  Фирмите, които произвеждат, внасят и търгуват с горива, са готови с нов проект на закон за горивата, който ще бъде внесен в Министерството на икономиката. Това съобщи в предаването \"Още от деня\" по БНТ Симо Симов от сдружението.     Досега те са изчаквали публикуването на резултатите от секторния анализ на КЗК по молба на зам.-министъра на икономиката Емил Караниколов, с когото преговарят.\r\n\"Правителството прие нашето искане за диалог и той тече много усърдно\", каза Симов.\r\nПоследната среща е била на 31 януари, когато страните са се договорили сдружението да предложи за уреждане на правилата в сектора.  По повод резултатите от проверката на КЗК Симов изтъкна, че Комисията е пропуснала да провери износа на горива, но изказа задоволство от , особено за подобряване на конкуренцията на пазара.\r\nТой посочи, че в доклада на КЗК думата монопол не съществува, макар че в България има само един голям производител и още един, който произвежда само дизелово гориво.   Вносът на горива в страната също е сложен процес. \"Вносът е много труден - изисква много средства, самият регистрационен режим е сложен, както и законът за акцизите\", посочи Симов.     Той подкрепи предложението на КЗК държавата да създаде собствени данъчни складове, през които да минават вносителите. Те трябва да бъдат близо до границите със съседните Гърция и Румъния, където има по няколко рафинерии. \"Когато минаваме през държавната регулация, няма да има монопол и цените ще бъдат различни\", заяви Симов.\r\n\"Щом променим закона, пазарът на горива ще изглежда различно\", убеден е той.\r\nСимов се изказа скептично за ефекта от новите касови бележки. Според него свръхпечалби от продажби в бензиностанциите няма.", "date": "2019.03.12", "title": "Търговци предлагат нов закон за горивата"}
{"url": "https://www.actualno.com/sofia/advokatite-na-sos-iskat-desetki-hiljadi-levove-honorar-po-deloto-za-nebostyrgacha-v-strelbishte-news_727262.html", "text": "  24 000 лева – толкова поискаха адвокатите на Столичния общински съвет (СОС) за услугите си по в Административен съд-София т.е. на първа инстанция, касаещо проекта на строителната фирма НИКМИ АД за 43-етажен в столичния квартал \"Стрелбище\", на ъгъла на булевардите \"България\" и \"Петко Тодоров\".     Искането, подписано от адвокат Делина Павлова, е особено впечатляващо предвид факта, че за разходи адвокатът на НИКМИ Светослав Будинов поиска само 700 лева за своята работа - в случай, че спечели делото. Двата хонорара са платени съответно от СОС и НИКМИ, въпросът сега е да бъдат поети под формата на \"разноски\" при съответен развой на делото.   Днес, 12 март, се състоя поредното заседание по делото, с което се иска нищожност на решението на СОС да направи заменка и да даде имота на НИКМИ. В рамките на делото СОС е конституиран като страна против жалбата на прокуратурата и Инициативен комитет \"Стрелбище\", които настояват заменката да бъде развалена заради редица пороци на решението, което го правят нищожно - фактически НИКМИ не е съсобственик на урегулирания поземлен имот, не е съсед на имот, за който се предвижда сключено застрояване, не е наемател на общински имот, не притежава временен обект върху имота, запазването на който не противоречи на действащия Подробен устройствен план (ПУП), не е бивш собственик или наследник на бившия собственик на общинския имот и НИКМИ не е реализирала за своя сметка инфраструктура, която да обслужва и общинския имот. НИКМИ представи копия от документи, доказващи строеж на техническа инфраструктура, но Инициативен комитет \"Стрелбище\" ги контрира с документи, доказващи, че тази инфраструктура се отнася за друг квартал по Общия устройствен план на района. Освен това преди 2006 година е имало заявления за замяна, касаещи имота, и от други фирми - \"Ивали 2\" ООД и \"Нитекс-Ко\" ЕООД, но не е проведен конкурс, както е трябвало, посочва прокуратурата. . Всъщност в пледоарията си адвокатите на СОС казаха, че съдът трябва да прецени дали решението е нищожно или незаконосъобразно, а ако се прецени второто, решението всъщност остава, защото делото е заведено с жалба, че решението е нищожно. Същевременно обаче юристите на СОС признаха, че доказателствата сочат за \"пороци\" на взетото решение за заменка.  Прокуратурата продължи да поддържа тезата решението да бъде отменено поради нищожност и възрази относно поисканите 24-те хил. лева, но чак след като това стори адвокатът на Инициативен комитет \"Стрелбище\" г-н Димитър Божилов. Съдът обяви, че ще вземе решение по същество в тримесечен срок, макар че би трябвало това да стане до един месец, като при решението по същество ще реши дали Инициативен комитет \"Стрелбище\" има право да е страна по въпроса – засега комитетът не беше \"отпратен\" от Темида.\r\nПрипомняме, че решението на СОС от 2006 година става факт след от Радослав Тошев, съветник на \"Гергьовден\", който година по-късно става част от групата на ГЕРБ и два мандата поред е общински съветник, Петър Атанасов и Атанас Медникаров от партията на Стефан Софиянски ССД, както и Кирил Арсов от НДСВ. Решението първоначално е спряно като незаконосъобразно от областния управител на София, но това е преодоляно в съда.", "date": "2019.03.12", "title": "Адвокатите на СОС искат десетки хиляди левове хонорар по делото за небостъргача в \"Стрелбище\""}
{"url": "https://www.actualno.com/america/72-chasa-imat-diplomatite-na-sasht-za-da-napusnat-venecuela-news_727265.html", "text": "  Венецуелските власти наредиха на в срок до 72 часа, след като президентът Николас Мадуро обвини американския си колега Доналд Тръмп в \"киберсаботаж\", предизвикал най-тежката електрическа авария в историята на страната, предават Reuters и ТАСС.     Aмериканските дипломати във трябва да напуснат страната в срок до 3 дни след провала на преговорите за запазване на \"секциите за защита на националните интереси\" в двете държави, обяви венецуелският външен министър Хорхе Ареаса в Twitter. \"Присъствието на венецуелска земя на тези служители създава риск за мира, целостта и стабилността на страната\", се казва в изявление на правителството.\r\nДържавният департамент на САЩ съобщи, че ще изтегли служителите си от Венецуела тази седмица, с мотива, че присъствието им се е превърнало в ограничение за политиката на Вашингтон.  Главният прокурор на Венецуела Тарек Сааб е поискал от Върховния съд да започне разследване срещу опозиционния лидер Хуан Гуайдо по подозрение в участие в на страната.\r\nХулио Кастро от венецуелска неправителствена лекарска организация съобщи в Twitter снощи, че 24 души са починали в държавни болници от спирането на тока миналия четвъртък досега, предава Reuters.\r\nВенецуела се опитва да възстанови електроподаването, след като на 7 март столицата Каракас и повечето щати във Венецуела заради авария в най-голямата ВЕЦ и основен източник на ток в страната. В резултат на това контролираният от опозицията парламент обяви в страната.    ", "date": "2019.03.12", "title": "72 часа имат дипломатите на САЩ, за да напуснат Венецуела"}
{"url": "https://www.actualno.com/society/otkriha-13-godishnijat-asen-objaven-za-izdirvane-v-sofija-news_727268.html", "text": "  13-годишният Асен Николаев Пендурков, който беше обявен за издирване от близките си, е намерен от полицията невредим.     „Столични полицаи откриха в късния следобед издирвания 13-годишен Асен Пендурков. Момчето е в добро здравословно състояние, съобщиха от пресслужбата на МВР.   Тийнейджърът беше в неизвестност от 5 март, а близките му подадоха сигнал до столичното Пето РУ, описвайки външния му вид и с какво бил облечен, когато е напуснал дома си.\r\nПолицаите обаче бързо са го открили.  ", "date": "2019.03.12", "title": "Откриха 13-годишният Асен, обявен за издирване в София"}
{"url": "https://www.actualno.com/analysis/tri-godini-po-kysno-britanskite-deputati-reshavat-sdelkata-na-tereza-mej-news_727197.html", "text": "  Близо три години, след като британците взеха решение да излязат от Европейския съюз, депутатите в парламента на страната трябва да решат дали да подкрепят постигната преди броени часове в Страсбург между премиера Тереза Мей и Брюксел. Споразумението може да разчисти пътя за излизане на Обединеното кралство от Европейския съюз, както е предвидено на 29 март, пише AFP, цитирана от агенция \"Фокус\".     Във вторник британските народни представители трябва да преценят дали постигнатите в понеделник промени са достатъчни или не, за да ги подкрепят. Най-категорично против са радикалните привърженици на Brexit в управляващата Консервативна партия и техните съюзници от северноирландската Демократическа юнионистка партия (ДЮП).\r\nТяхната подкрепа ще бъде от решаващо значение при определянето на това дали сделката ще потъне или ще плава само 17 дни преди Великобритания да напусне Европейския съюз след 46 години, прекарани в Блока.\r\nВсички погледи бяха насочени към главния прокурор Джефри Кокс, главния правен съветник на правителството. Той публикува актуални съвети относно основната загриженост на искащите раздяла с Брюксел: дали новите споразумения от понеделник ще оставят Великобритания в капан в постоянен митнически съюз с ЕС против волята ѝ. Неговата присъда беше: и на Тереза Мей не променя нищо.  Гласуването в Камарата на общините ще се състои в 19:00 часа местно време (21:00 българско).        Мей пристигна в Страсбург късно в понеделник за разговори с лидерите на ЕС в опит да спаси договорената от тях сделка за Brexit. След това двете страни обявиха пакет от три части от правно обвързващи промени в старото споразумение.\r\nТе са насочени към преодоляване на ключовия проблем за британските депутати, когато те отхвърлиха сделката през януари: така нареченият резервен план за запазване на сухоземната граница между Великобритания и Република Ирландия.\r\n„Сега е моментът да се обединим, да подкрепим подобрената сделка за Brexit и да изпълним инструкциите на британците“, каза Мей. Председателят на Европейската комисия Жан-Клод Юнкер заяви: „Или тази сделка, или Brexit изобщо може да не се случи. Няма да има трета възможност“.\r\nКъсно в понеделник обаче от основната опозиционна партия във Великобритания – Лейбъристката, заяви, че ще гласува срещу сделката. Споразумението „не съдържа нищо, което се доближава до обещанията, които Тереза Мей даде на парламента“, посочи лидерът на формацията Джереми Корбин.\r\nТова прави реакцията на бунтовното крило на Консервативната партия и ДЮП още по-важна. Ако сделката бъде отхвърлена, депутатите ще гласуват в сряда дали Великобритания просто трябва да напусне на 29 март без никакво споразумение.      Този вариант е изпълнен с икономически опасности и се подкрепя само от твърдите привърженици на развода. Ако депутатите гласуват против сценарий \"без сделка\", те ще гласуват отново в четвъртък, за да поискат забавяне на Brexit от ЕС.\r\nДругите 27 държави ще трябва да подкрепят удължаването единодушно и да решат колко време трябва да бъде дадено на Лондон и Брюксел, за да продължат още своите преговори. Техните лидери ще се срещнат в Брюксел на среща на върха на 21-22 март.\r\nЮнкер заяви още в понеделник, че забавянето след изборите за Европейски парламент в края на май ще означава, че Великобритания ще трябва да участва във вота Проблемната предпазна мярка е предназначена да запази - между члена на ЕС Република Ирландия и Северна Ирландия, която е част от Обединеното кралство - невидима и свободно течаща.   Ако не могат да се договорят нови търговски споразумения между Великобритания и ЕС, Обединеното кралство ще се придържа стриктно към търговските правила на ЕС, докато страните не постигнат нова търговска сделка. Но онези, които подкрепят Brexit, се страхуват да останат затворени в квазисъюз с Европа за неопределено време. Ирландският премиер Лео Варадкар приветства новите гаранции, договорени през Мей и Юнкер. \"Brexit е тъмен облак над нас в продължение на много месеци - и особено заплахата от Brexit без сделка“, каза той в изявление.\r\n\"Едно положително гласуване тази вечер може да премахне този облак и да възстанови доверието и оптимизма във Великобритания, Ирландия и в целия Европейски съюз\".\r\nПремиерът на Нидерландия Марк Руте също заяви, че е доволен от споразумението. „Организиран Brexit е жизнено важен и за ЕС, и за Обединеното кралство. Надявам се, че Камарата на общините ще подкрепи постигнатото от Тереза Мей споразумение. Няма алтернатива\", каза още той.", "date": "2019.03.12", "title": "Три години по-късно: Британските депутати решават сделката на Тереза Мей"}
{"url": "https://www.actualno.com/america/trymp-prodylji-s-oshte-1-godina-sankciite-sreshtu-iran-news_727272.html", "text": "  Президентът на САЩ Доналд Тръмп удължи с една година срока на действие на санкциите срещу Иран, въведени през 1995 г. от администрацията на Бил Клинтън, предава TACC, като се позовава на съобщение от Белия дом.     Тръмп е изпратил съобщение до Конгреса на САЩ, в което обявява удължаването с още една година на \"извънредното положение\" в отношенията с Иран, обявено на 15 май 1995 г.   Това известие ще бъде публикувано в т.нар. федерален регистър - списъкът от официални документи на правителството на САЩ.\r\nВ края на миналата година Вашингтон срещу ислямската република, засягайки основния ѝ източник на приходи - петролът.  Членове на администрацията на Тръмп заявиха тогава, че новите ограничения ще бъдат вдигнати, чак когато се смени властта в Техеран.", "date": "2019.03.12", "title": "Тръмп продължи с още 1 година санкциите срещу Иран"}
{"url": "https://www.actualno.com/europe/evropa-zabrani-zlopoluchnija-model-na-boeing-737-max-news_727274.html", "text": "  Европейска агенция за авиационна безопасност (EASA) затвори въздушното пространство над страните от Общността за Boeing 737 MAX до изясняване на причините за , предава AFP.     „EASA реши да прекрати всички полетни операции на двата засегнати модела\", се казва в официалното съобщение на агенцията. Предстоят щателни проверки на техническата изправност и .   В рамките на 5 месеца имаше две фатални катастрофи с този модел на Boeing - в и Етиопия. По-рано въздушното пространство за 737 МАХ затвориха 11 държави – Франция, Великобритания, Норвегия, Италия, Полша, Нидерландия, Германия, Малайзия, Оман, Ирландия и Австрия. и също наредиха на превозвачите си да прекратят полетите с този модел.  В катастрофата в Етиопия загинаха 157 души от над 35 държави. Сред тях имаше и служители на ООН.", "date": "2019.03.12", "title": "Европа забрани злополучния модел на Boeing 737 MAX"}
{"url": "https://www.actualno.com/blagoevgrad/blagoevgradski-otlichnik-specheli-porychka-za-pytishta-v-park-pirin-za-33-mln-lv-news_727188.html", "text": "  Благоевградската фирма „Стилстрой – М“ ООД, която според местни медии е отличник в обществените поръчки за района, в консорциум с дружества от Банско и София, спечели инженерингова поръчка за изграждане на пътни участъци и туристически маршрути в защитена зона „Пирин“.     Консорциумът „Авон – Пирин 2018“ единствен е стигнал до отваряне на ценови оферти. Конкурентът му – консорциум „Скаптопара билд“ (състоящ се от фирмите „Парсек Груп“ ЕООД, „Престиж бизнес – 93“ ООД и „Растер Юг“ ООД), не е бил допуснат да продължи процедурата след прегледа на техническата му оферта, предаде кореспондентът на .   На територията на Национален парк „Пирин“ се извършват редица дейности, свързани с придвижване на туристи и пашуващи животни. Част от пътната инфраструктура в парка е в лошо състояние, дължащо се на естествени ерозионни процеси.\r\nРедица пътни участници са изровени и преминаването през тях е затруднено. Състоянието на пътната инфраструктура е довело до създаване на алтернативни, дублиращи пътища, които се използват от моторните превозни средства и пашуващите животни.   Разширяването на пътната мрежа води до увреждане на нови терени в природни местообитания, е посочено в обосновката към обявлението.    За да се ограничи въздействието спрямо тях, е необходимо поставяне на съоръжения за ограничаване/възпиране на движението на моторни превозни средства извън основното трасе на пътните участъци, както и възстановяване на определени пътни участници.\r\nТе са следните: „Каменица” - местност \"Арнаут дере\" - местността \"Дългата поляна\" - местността \"Горна Аматица\"; „Каменица” - отдел „408” - местността \"Юручки гробе\"; „Вихрен” - местността \"Босево бърдо\" - местността \"Чучорето\"; „Вихрен” - местността \"Котечкото\" - местността \"Маклище\".\r\nОбектът е разделен на две обособени позиции.\r\nПървата е за ремонтни работи в определени участъци от пътната инфраструктура в защитената зона. За нея консорциумът е предложил ценова оферта от 2 254 500 лв. без ДДС.   По нея е предвидено изграждане на водостоци и канавки, подравняване на пътното платно, насипване с трошенокаменна фракция на отделни участъци, изграждане на прегради в някои участъци с цел да се ограничи преминаването на превозни средства по няколко дублиращи участъци от пътя. Планува се също ремонт на 8 дървени моста.   Втората позиция е за проектиране и рехабилитация на участъци от туристическите маршрути. Договорът за нея е на стойност 1 074 900 лв. без ДДС.  \r\nПо тази част от обекта ще се поставят дървени скари на места с подпочвена вода и силно ерозирали участъци, монтаж на дървени пешеходни мостчета, приблизително 30 на брой, подреждане на каменна настилка на участъци от пътеките - съществуваща на терен, подреждане на стъпала от камъни - съществуващи на терен, почистване на маршрутите и поставяне на табели за насочване преминаването извън увредените участъци от регламентираните пътеки и маршрути, затваряне на дублиращи пътеки и оставяне само на една основна.\r\nПо дължината на пътеките се предвижда поставянето на дървени маркировъчни колове и указателни табели, обработени против действия на атмосферното влияние с подходящи екологосъобразни материали.\r\nЗа да се възстанови състоянието на целевите природни местообитания, е предвидено разрохкване на почвата по затворените и дублиращи пътеки, възстановяване на местообитанията в тези участъци от туристическите маршрути и пътища със залесителен материал или тревно семе от същите местообитания.", "date": "2019.03.12", "title": "Благоевградски отличник спечели поръчка за пътища в парк \"Пирин\" за 3.3 млн. лв."}
{"url": "https://www.actualno.com/politics/papka-razkriva-ogromni-zloupotrebi-v-cik-na-hod-e-prezidentyt-news_727260.html", "text": "  „ (ЦИК) е изключително опорочена. Тя нарушава Конституцията и Изборния кодекс на Република България. Разполагам с папка с доказателства за това“, обяви Мария Мусорлиева, зам.-председател на Централната избирателна комисия (ЦИК) в предаването „Лице в лице“ по bTV.     Разработката е плод на 10-годишната работа на Мусорлиева в ЦИК и засяга всички органи на държавната власт. „Нещата са твърде сериозни - касаят твърде много хора и връзките между тях, за да ги разкрия пред медиите“, посочи зам.-председателят на ЦИК.\r\nТъй като въпросът касае националната сигурност на България, тя поиска среща с президента Румен Радев, както и с премиера Бойко Борисов, и с вицепремиера Томислав Дончев, за да ги запознае със злоупотребите. ЦИК е умален модел на държавата. В ЦИК няма представители на партиите, а независими личности с достойнство, длъжни да защитават Конституцията и Изборния кодекс, заяви Мусорлиева.     Папката ѝ съдържа отговора на въпроса защо БСП толкова настояваше за промяна на състава на ЦИК, а ГЕРБ за запазването му. Видимо притеснена, зам.-председателят на ЦИК отказа да разкрие публично тази информация. \"Най-близките ми видяха в какво състояние съм и знаят какво бих могла да разкажа\", каза тя.\r\nПрез следващата седмица предстои , като политическите формации вече за бъдещите ѝ членове.\r\nКандидати за ЦИК могат да номинират не само групи и парламентарно представени партии, а и неправителствени организации и отделни депутати. Макар че целият процес трябва да е напълно прозрачен, Мусорлиева намекна, че някои от предложенията умишлено се крият от обществеността. Въпреки че са многобройни, предложенията на НПО-тата например не се обявяват на сайта на парламента, посочи тя.    Тя категорично отхвърли съмненията на БСП, че ЦИК подготвя фалшификация на изборите. „От години ние сме гаранти за всички видове избори. Абсолютно изключено е да манипулираме това, върху което сме заложили честта, достойнството и цялата ни отговорност по редица закони“, заяви Мусорлиева.", "date": "2019.03.12", "title": "Папка разкрива огромни злоупотреби в ЦИК. На ход е президентът"}
{"url": "https://www.actualno.com/books/10-super-kysi-razkaza-koito-sa-po-interesni-ot-celi-knigi-news_727256.html", "text": "        Facebook страницата публикува подобни кратки истории. Прочетете подбраните от нас и усетете магията на късия разказ.                            ", "date": "2019.03.12", "title": "10 супер къси разказа, които са по-интересни от цели книги"}
{"url": "https://www.actualno.com/europe/s-kakvo-germanskata-evropa-se-razlichava-ot-frenskata-news_727258.html", "text": "  „Лидерът на германските християндемократи разкри своята визия за бъдещето на Европа. Оказа се, че „германската” Европа е различна от „френската”. Това пише в свой материал руското списание „Експерт“, съпоставяйки визиите на двете водещи държави за бъдещето на Европейския съюз.     Председателят на Християндемократическия съюз (ХДС) Анегрет Крамп-Каренбауер (АКК) публикува програма за европейски реформи на управляващата партия в Германия. Няколко дни преди това френският президент Еманюел Макрон направи същото програмно изявление, в което описва .\r\n„Европейският централизъм, европейската държавност, комунитаризация на дълга, европеизацията на социалните системи и са грешен подход“, пише Крамп-Карренбауер в статия, публикувана под заглавие .    , е съгласна с френския президент, че „Европа трябва да бъде по-силна“, но не вярва, че това ще бъде постигнато чрез създаване на допълнителни европейски организации и институции, нито чрез изземване на властта на националните правителства от Брюксел.  Призовавайки за „Европейско Възраждане“, Макрон предложи формиране на нови институции и да проведе общоевропейска конференция за преформатиране на континенталните политически структури. Лидерът на Петата република предложи да се въведе европейска минимална работна заплата и да се създаде европейска банка за борба с изменението на климата.\r\nВместо да защитава „дефектното състояние на днешния Европейски съюз от обвиненията на популистите\", според АКК Европа се нуждае от стратегия, която да комбинира националните и европейските подходи.\r\nЗа да остане Европа силна и обединена, „дейностите на европейските организации не могат да претендират за морално превъзходство над усилията и дейностите на националните правителства\", смята германският политик.    „Нова Европа не може да бъде създадена без национални държави. Те дават демократична легитимност и идентичност. Членовете на ЕС формулират и обединяват своите национални интереси на европейско равнище. Това дава на европейците значителна тежест на международната сцена\", пише лидерът на германските християндемократи.   Ясно е, че АКК разстрои Макрон и французите, като заяви, че за да подобри спешно външната си политика, ЕС трябва да има постоянно място в Съвета за сигурност на ООН и да опразни втората сграда на Европейския парламент в Страсбург. Париж отхвърли и двете идеи.\r\nКато цяло, тя се съгласява с френския президент по въпроси, свързани с миграцията и изменението на климата. Наследницата на Меркел подкрепя акцента на Макрон върху засилването на сигурността на външните граници на ЕС и призовава Европейската агенция за гранична охрана (Фронтекс) да получи ролята на „гранична полиция“.\r\nСпоред АКК исканията на мигрантите за статут на бежанци и убежище трябва да бъдат проверявани на границите на Шенгенската зона. ЕС трябва да създаде електронна система за влизане и излизане от обединена Европа, уверена е тя.\r\nПредседателят на ХДС вярва, че Европа трябва да стане лидер в борбата срещу изменението на климата. За тази цел е необходимо да се сключи европейски договор за опазване на климата. Освен това всички европейски държави трябва да участват в него.   Говорейки за отношенията между Берлин и Париж, може спокойно да се каже, че различните визии за бъдещето на Стария свят от френския лидер и най-вероятния следващ канцлер на Германия само увеличават и без това тежкия багаж на различията, заключава руската медия.", "date": "2019.03.12", "title": "С какво \"германската\" Европа се различава от \"френската\"?"}
{"url": "https://www.actualno.com/health/10-zlatni-pravila-za-uspeshno-i-zdravoslovno-otslabvane-news_727138.html", "text": "   Здравейте, казвам се Страхил Иванов – фитнес треньор и консултант по хранене и в тази статия ще ви представя моите 10 златни правила при отслабване. Да започваме…       Първото и най-важно правило, за да горите мазнини, е да се намирате в калориен дефицит. Това означава да консумирате по-малко калории, отколкото горите. Така ще редуцирате теглото си. Просто е, но много хора забравят колко важно е това правило!   Дори и целта ви да е просто да стопите излишните мазнини, а не да трупате мускулна маса, силовите тренировки не трябва да бъдат изключвани! Повечето хора гледат на вдигането на тежести единствено като на начин, чрез който се правят големи мускули, и когато по една или друга причина не искат тялото им да бъде \"напомпано\", пренебрегват изцяло силовите тренировки. Истината е, че ако искате добре оформено и стегнато тяло, силовите тренировки са тези, които могат да ви го дадат.  Изберете подходяща за Вас и тренирайте с тежести или собствено тегло три до четири пъти седмично, с около 30 – 60 секунди почивки между сериите. Тренировката трябва да е стегната, с продължителност не повече от един час.\r\nАко не можете да се справите сами имате нужда от помощ и напътствие, можете да се възползвате от професионално изготвена програма от мен, , като последвате А като читатели на Actualno.com можете да се възползвате и от 15% отстъпка от цената за изготвяне, използвайки промокод: FIT15 по време на поръчката.     Приемът на пълноценни източници на белтъчини по време на всяко хранене – храни, съдържащи значими количества от всички незаменими аминокиселини – доказано забързва метаболизма поради високия термичен ефект на протеина. Като бонус, консумацията на белтъчини повишава нивата на анаболните хормони и предотвратява загуба на мускулна маса по време на калориен дефицит. Така ще отслабвате, но ще останете оформени.    Заместете смъртоносните трансмазнини с полиненаситени (мазна риба, ленено и орехово масло) и мононенаситени мазнини (зехтин, авокадо, ядки). Това са \"добрите\" мазнини, които при никакви обстоятелства не трябва да изключвате от менюто си – те задължително трябва да присъстват в него. Все пак не прекалявайте, защото мазнините са най-калоричният от трите макронутриента – 9 ккал на грам срещу 4 ккал на грам при белтъчините и въглехидратите.    Приемът на въглехидрати трябва да бъде нисък до умерен през повечето хранения, с изключение на храненето след тренировка. Залагайте предимно на бавни въглехидрати с нисък гликемичен индекс и ограничете захарите, които бързо повишават нивата на кръвна захар.    Кардио тренировките - независимо дали с ниска или променлива интензивност (HIIT) – са ключови за горенето на калории и мазнини. Важно е как ще съчетаете кардиото и силовите тренировки. Моят съвет е да правите кардио в оставащите 3-4 нетренировъчни дни от седмицата. Тъй като в борбата срещу излишните мазнини, консумирате по-малко калории от обикновено, високо интензивното кардио непосредствено след силовата тренировка по-скоро ще даде отрицателен (ще изгори мускулите ви), отколкото положителен ефект. Спазването на това правило е много важно, но и трудно. Приемът на адекватни количества витамини и минерали ви предпазва от всички възможни дефицити, които могат да саботират процеса на изгаряне на мазнините и да влошат здравословното ви състояние. Както знаете, нутриентите, отговарящи за нашия метаболизъм, здравето, работоспособността и като цяло за нашето благосъстояние, са безброй много. Поради това дефицитите на един или повече от тях не са рядкост, като научните изследвания в тази област постоянно ги доказват и предупреждават за тях. Независимо дали в момента страдате или не от липсата на даден нутриент, приемът на качествен мултивитамин винаги гарантира оптималното изгаряне на мазнините и доброто здраве. Бъдете сигурни, че правите правилния избор! Качествените добавки са тези, които са в състояние да ускорят метаболизма, да повишат енергията, да предотвратят загубата на мускулна маса и да потиснат апетита, но същевременно да не съдържат вредни подсладители и съставки. Хранителните добавки, на които аз лично разчитам са L-карнитин (за предпочитане в течна форма), синефрин, суроватъчен протеин, както и солиден мултивитамин. Мога да ви уверя, че когато се използват правилно, добавките наистина могат да ускорят горенето на излишните мазнини.    Повишеният прием на фибри се свързва с подобрено храносмилане и бавно освобождаване на хранителните вещества, което от своя страна води до по-лесно отслабване. Когато консумирате храни, богати на фибри, набавяте нужните на организма витамини, минерали и ценни антиоксиданти, като всичко това се случва с минимален прием на калории. Най-лесният и сигурен начин да повишите приема на фибри е редовно да консумирате всякакъв вид влакнести зеленчуци като броколи, карфиол, чушки, моркови, целина, цвекло и др. Суровите зеленчуци ще обогатят и запълнят диетата, което ще помогне и за потискане на апетита. Не забравяйте, че храните, богати на фибри, са и с нисък гликемичен индекс! Съветът ми е дневно да пиете 8 – 10 чаши вода – в някои случаи и повече, но никога по-малко. Това ще ви предпази от дехидратация, ще спомогне за освобождаването на мазнините от мастните депа и следователно за тяхното по-бързо изгаряне за енергия. Това правило е най-нарушаваното и най-подценяваното в борбата срещу мазнините. Не забравяйте, че повишеният прием на белтъчини изисква и по-голям прием на вода!\r\nЕ, това са 10-те важни правила, които да спазвате, ако искате да постигнете така мечтаното отслабване. Спазването им не винаги е лесно, но винаги гарантира желания резултат.", "date": "2019.03.12", "title": "10 златни правила за успешно и здравословно отслабване"}
{"url": "https://www.actualno.com/football/zidan-s-ogromen-budjet-za-transferi-v-real-superzvezdi-sa-osnovnite-celi-news_727231.html", "text": "  Ръководството на Реал Мадрид обмисля да отпусне за летни трансфери на завърналия се начело на клуба треньор .     Според The Independent именно това обещание е изиграло ключова роля в убеждаването на французина да се завърне на \"Сантяго Бернабеу\" само 9 месеца след като напусна клуба.\r\nЗаплатата на френския специалист ще бъде 16 милиона евро годишно, а договорът му е до 2022 година.   Ясни са и , върху които Зидан е поискал да работи клубът.  Самият треньор при представянето си снощи призна, че ще направи промени в състава.\r\n\"Промени ще има със сигурност: преди началото на новия сезон ще трябва да има промени, но сега не е време за това. Аз се върнах и с президента ще имаме време да обсъдим какво може да се направи. заяви той.\r\nВижте коя е най-голямата трансферна цел на Зидан в .    ", "date": "2019.03.12", "title": "Зидан с огромен бюджет за трансфери в Реал, суперзвезди са основните цели"}
{"url": "https://www.actualno.com/america/sasht-opita-da-lishi-venecuela-ot-edin-ot-naj-golemite-petrolni-klienti-news_727236.html", "text": "  САЩ поискаха от Индия да спре да купува петрол от Венецуела, която е обект на редица санкции от страна на Вашингтон. Американците се надяват, че Индия няма да предостави \"икономическа линия\" на \"авторитарния\" режим на президента Николас Мадуро, заяви държавният секретар Майк Помпео след среща с индийския външен министър Виджай Гокхале във Вашингтон.     \"Искаме същото от Индия, както от всяка страна: не бъдете за режима на Мадуро\", казва Помпео пред репортери, цитиран Press Trust of India. Той признава, че въпросът е обсъден при срещата с индийския му колега, но без да разкрива повече подробности.\r\n\"По същия начин, по който Индия е изключително подкрепяща усилията ни в Иран, аз съм уверен, че те също разбират истинската заплаха за венецуелския народ. Проведохме добър разговор за това\", казва държавният секретар на САЩ.\r\nПо думите му държавите, които подкрепят Мадуро, \"извършват самата чужда намеса, която обвиняват другите\".  \"Днес САЩ очертават ясна граница между онези, които подпомагат репресивните сили и онези, които дават живот на демократичните мечти на венецуелския народ. Тук няма двусмисленост за истината\", добави той.\r\nОтношенията между Вашингтон и Каракас са изключително напрегнати, а американците оттам, което според мнозина е знак, че се готвят за военна намеса в латиноамериканската страна.   Миналия месец министърът на петрола на Венецуела и ръководител на - Мануел Кеведо обяви намерението на страната му да продаде повече суров петрол на Индия.    Азиатската държава е третият най-голям купувач на венецуелски петрол. В момента Венецуела произвежда около 1.57 млн. барела петрол на ден, половината от продукцията от преди 2 десетилетия.\r\nЮжноамериканската държава е в много тежка икономическа криза, населението живее в тежки лишения и не му достигат продукти от първа необходимост. От няколко дни страната е без ток след . В резултат на това парламентът обяви .\r\nСтраната е и в политическа криза, след като властта на Николас Мадуро е оспорвана от лидера на опозицията и председател на парламента Хуан Гуайдо. Турция, Русия, Иран, Куба, Китай и Боливия подкрепят Мадуро и отхвърлят претенциите на опозиционния лидер, а САЩ, ЕС и повечето западни държави застават зад Гуайдо.", "date": "2019.03.12", "title": "САЩ опита да лиши Венецуела от един от най-големите ѝ петролни клиенти "}
{"url": "https://www.actualno.com/balkani/opozicijata-v-syrbija-poiska-ostavkata-na-vuchich-i-byrzi-izbori-news_727277.html", "text": "  Сръбската опозиционна коалиция „Союз за Сърбия“ поиска оставката на представителите на властта в Сърбия и обявяване на свободни и честни избори в рамките на 6-9 месеца, съобщава МИА.     Гражданите на Сърбия . Режимът е заглушен от исканията на всички граждани относно свободата на медиите, разкриването на престъпления и злоупотребата с власт и прозрачността при решаването на косовския въпрос. Гражданите на Сърбия бяха достатъчно унизени. Нямаме повече време за чакане. Време е настоящият режим да си отиде, за да бъде по-добре за гражданите“, твърди СзС.   СзС иска спешни оставки на сръбския президент Александър Вучич, премиера Ана Бърнабич и кмета на Народното събрание Мая Гойкович,както и избори на всички нива, които ще се проведат след 6-9 месеца и на които \"медиите ще бъдат свободни и ще се изпълнят останалите общи изисквания на \"опозицията за свободни и честни избори“.\r\n„Първата стъпка към свободни медии е незабавната смяна на директора и редакторите на информационните програми на РТС (Радиотелевизия Сърбия) и РТВ (Радиотелевизия Войводина) и замяната на членовете на регулаторния орган за медиите (РЕМ). Новото ръководство на РТС и РТВ трябва да предоставя обективна и безпристрастна информация на обществените медии, а новата структура на РЕМ трябва да гарантира спазването на Закона за обществената информация от всички радио и телевизионни оператори“, се посочва в съобщението.  За изпълняване на тези искания, СзС дава на властите срок от 30 дни, а ако са „глухи за тях“, опозицията ще организира \"голям обществен протест\" в Белград на 13 април с граждани от цяла Сърбия.", "date": "2019.03.12", "title": "Опозицията в Сърбия поиска оставката на Вучич и бързи избори"}
{"url": "https://www.actualno.com/curious/dneven-horoskop-za-13-mart-news_727213.html", "text": "        Тази сряда бъдете себе си. Така поне ще сте сигурни, че всичко, което ще направите ще е плод на собствените ви усилия и няма да има чужда намеса. Тази сряда не се вглеждайте в чуждите грешки. През това време може да допуснете ваша, за която да отделите много време, за да я поправите.   Тази сряда не търсете виновник за проблемите ви. Голяма част от тях се дължат на факта, че сте допуснали в живота ви не когото трябва.     Тази сряда всичко, което кажете може да се използва срещу вас. Колкото и да сте убедени, че сте прави, допуснете възможността да не е така.    Тази сряда не отговаряйте на въпроси, свързани с личния ви живот. Може да се окаже, че се улесните някого да ви нарани по-късно. Тази сряда си припомнете дадено обещание и започнете изпълнението му възможно най-скоро. Вземете си бележка да не допускате подобно закъснение вече.   Тази сряда очаквайте обаждане от стар приятел. Забравете за старите обиди и се опитайте да покажете, че сте помъдрели.    Тази сряда потърсете съвет от близък човек за решаването на личен въпрос. Бъдете напълно искрени, за да може да ви се помогне адекватно. Тази сряда е добре да пропътувате сами пътя до истината. Застанали сте на едно място прекалено дълго време. Много вероятно е да закъснеете.    Тази сряда може да се окажете в центъра на безсмислен спор. Ще имате шанса да потушите напрежението и да направите така че всичко да приключи с минимално загуби. Тази сряда не се втурвайте да помагате, ако не са ви помолили за това. Възможно е да се подлъжете за същността на ситуацията и да се окаже, че няма да ви достигнат ресурсите. Тази сряда трябва да потърсите вътрешния си баланс. Каквато и да е цената не се колебайте да я платите. Спокойствието ви е безценно.", "date": "2019.03.12", "title": "Дневен хороскоп за 13 март"}
{"url": "https://www.actualno.com/society/prouchvane-namaljava-jelanieto-na-mladite-da-emigrirat-v-chujbina-news_727132.html", "text": "  Намалява желанието сред младите българи за емиграция в чужбина. Все повече тя се схваща не като преломно събитие в живота, а като един от многото житейски избори, които могат да се предприемат и да се отрекат много скоро след това.     Това каза доц. Борис Попиванов от Института по социология „Иван Хаджийски“ при представяне на резултатите от „Изследвания за младежта в Югоизточна Европа 2018/2019“, организирано от фондация „Фридрих Еберт“, предаде БГНЕС.\r\nНаблюдава се сериозно увеличение на хората, които заявяват своя . Ако през 2002 г. те са били 14 %, през 2018 г. този процент е 61%. \r\nДопитването е проведено сред на възраст между 15-29 години едновременно в 10 страни от Югоизточна Европа през 2018 г. Теренното проучване в България е извършено от „Галъп Интернешънъл“.   Припомняме, че по-рано през февруари тази година вицепремиерът по демографската политика Марияна Николова посочи, че с основно и средно образование са по-склонни да емигрират. Тя направи това заключение в отговор на поставен въпрос от депутата от БСП Георги Гьоков.  Съгласно статистическа справка на НСИ, в периода 2015 – 2017 г. се увеличава броя на заминаващите в чужбина на възраст 20 – 44 години, но има и увеличение на връщащите за същия диапазон в периода 2016 – 2017 г. Все още обаче разликата между отиващи и връщащи се увеличава през последните три години (без 2018 г.) За 2017 г. в тази възраст България са напуснали около 17 000 души, а в същото време са се върнали около 6000 души.  По данни на Министерството на образованието пък една немалка част от учениците, които завършват езикови гимназии, . Става въпрос за около 30 на сто от зрелостниците.         Хората с висше образование и особено младежите висшисти до 24-годишна възраст са най-малко застрашени от безработица. Едва 7% тях са официално безработни. Коефициентът на заетост на висшистите е над 80%, съобщи по-рано днес зам.-министърът на труда и социалната политика Лазар Лазаров при откриването на младежкия кариерен форум „Национални дни на кариерата“.  „Българската младеж се оказва силно аполитична. По отношение на основни политически възприятия, тя декларира, че не се различава съществено от възгледите на своите родители. Дори ние установихме, че имаме само 14% частично или пълно несъвпадение на възгледите с родителите по различни обществени и политически въпроси“, подчерта още доц. Попиванов при представяне на изследването.\r\nОт данните става ясно още, че едва 7% от запитаните се интересуват от политика. Съща така 50% от запитаните нямат желание за политическа кариера, което поставя в риск възпроизводството на политическия елит. Данните показват също така, че през 2018 г. 24% от младите са с десни убеждения, 7% с леви, а 23% с центристки. За сравнение с 2014 г., когато с десни убеждения са се самоопределили 23%, с леви 12%, а с центристки цели 57%.       Борис Попиванов разкри още, че младите хора предпочитат да остават по-дълго в дома на своите родители, но не заради финансова невъзможност да живеят самостоятелно, както е било назад във времето, а защото им е приятно и им харесва да живеят при тях. В чужбина изключение прави само Словения.\r\n„Нарастващ консерватизъм се наблюдава и по отношение на сексуалния живот, като нарастващо неприемане на алтернативни сексуални практики. В сравнение с 2002 г. е нараснало неприемането на хомосексуалността. Заедно с това се увеличава за последните 4 години от 60 на 70% стремежът на младите да живеят в брак, а не извънбрачно“, коментира Попиванов.\r\nПо отношение на трудовата заетост стана ясно, че бързат да станат част от трудовия пазар. „Постоянно се оплакваме, че най-умните напускат страната. Все повече това се променя в посока на по-нискоквалифицираната работна сила. Вече нямаме само „изтичане на мозъци“, но и на „изтичане на ръце“, която също търси своята реализация навън“, подчерта социологът и посочи, че най-предпочитано място за емиграция е Германия следвана от Великобритания.\r\nПо думите на Хелене Кортлендер от фондация „Фридрих Еберт“ целта на проучването е то да предизвика дискусия и да стане предпоставка за създаване на младежки политики от страна на държавата.\r\nЗа първи път такова мащабно проучване е направено през 1968 г.", "date": "2019.03.12", "title": "Проучване: Намалява желанието на младите да емигрират в чужбина"}
{"url": "https://www.actualno.com/society/novinite-naj-vajnoto-za-denja-12-mart-news_727257.html", "text": "   Редакционният екип на представя вечерния информационен бюлетин, посветен на най-важното от днешния 12 март, вторник.            Тереза Мей претърпя нова тежка загуба, след като британските депутати категорично отхвърлиха допълнената сделка за Brexit. С 391 срещу 242 гласа народните представители не приеха предложението на премиерa, към което бяха добавени гаранции за ирландската граница.     „Лидерът на германските християндемократи разкри своята визия за бъдещето на Европа. Оказа се, че „германската” Европа е различна от „френската”. Това пише в свой материал руското списание „Експерт“, съпоставяйки визиите на двете водещи държави за бъдещето на Европейския съюз. Благоевградската фирма „Стилстрой – М“ ООД, която според местни медии е отличник в обществените поръчки за района, в консорциум с дружества от Банско и София, спечели инженерингова поръчка за изграждане на пътни участъци и туристически маршрути в защитена зона „Пирин“. „Процедурата по избор на нова Централна избирателна комисия (ЦИК) е изключително опорочена. Тя нарушава Конституцията и Изборния кодекс на Република България. Разполагам с папка с доказателства за това“, обяви Мария Мусорлиева, зам.-председател на Централната избирателна комисия.   4 232 303,29 лева – това са присъдените от българския съд консултантски възнаграждения на „Топлофикация София“ само през 2015 година. А реализираните приходи директно в бюджета на \"Топлофикация София\" са 2 236 825,35 лева. Това става ясно от официални отговори на топлофикационното дружество към . Замърсяването на въздуха е причина за смъртта на 790 000 човека всяка година в Европа и 8,8 млн. по целия свят, което е двойно повече от предишните проучвания, твърди и изследване, което бе представено в понеделник. Ако колегите от „Обединени патриоти“ не искат Законът за вероизповеданията да види бял свят, да не се регистрират на второто четене. Това заяви заместник-председателят на БСП Георги Свиленски по време на пресконференция в централата на партията. Шестима роднини на Симеон Сакскобургготски са признали правото на собственост на държавата върху т. нар. царски рилски гори. Това става ясно по делото за 16 500 дка гори, което бившият премиер води в Софийския окръжен съд. То е единственото от серията за \"царските имоти\", което още няма финал на първа инстанция. Това е порочна практика, при която се позволява нарушителят на закона да не плаща, като му се опрощават данъците. Така бившият вицепремиер и сегашен депутат и лидер на НФСБ Валери Симеонов разкритикува положението със Закона за вероизповеданията и опрощаването главно на Мюфтийството на милиони левове дългове. \"Без \"Росатом\" този проект няма как да бъде реализиран, без конструктор и производител на оборудването няма как да вървим към изпълнението на този проект. Предстои да разберем как ще участва руската страна.\" Това каза енергийният министър Теменужка Петкова в интервю за bTV в коментар за АЕЦ \"Белене\". Европейският парламент одобри нови ограничения спрямо Русия и официално поиска спиране на изграждането на газопровода \"Северен поток-2\". Новината дойде по време на събитие на БСП в Русе, където основната тема бяха изборите за Европейски парламент. Припомняме, че въпросът за гласуването на депутатите от БСП беше многократно отправян от . Търси се нов вариант за обезопасяване на движението по ремонтираната ул. „Граф Игнатиев” в София. Това стана ясно от думите на столичния кмет Йорданка Фандъкова пред журналисти.", "date": "2019.03.12", "title": "Новините: Най-важното за деня, 12 март"}
{"url": "https://www.actualno.com/europe/parlamentyt-pak-othvyrli-sdelkata-na-mej-za-brexit-news_727280.html", "text": "  Тереза Мей претърпя нова тежка загуба, след като британските депутати категорично отхвърлиха за . С 391 срещу 242 гласа народните представители не приеха предложението на премиерa, към което бяха добавени гаранции за ирландската граница.     Значителната разлика от 149 гласа означава, че Мей няма да може да изпълни плановете си за плавно напускане на ЕС, а Великобритания е в неизвестност и отново е заплашена от твърд Brexit.\r\nМей изгуби вота, въпреки че по думите ѝ правителството е договорило \"най-добрите възможни промени\" за предпазния механизъм за Ирландия. \"Продължавам да вярвам, че най-добрият изход е Обединеното кралство на напусне ЕС по подреден начин със сделка. Надявам се, че все още има мнозинство в Камарата за този начин на действие\", каза премиерът след вота.   Както и се очакваше, Лейбъристите бяха категорично против предложението на Мей - само трима от тях са гласували за него. Към противниците на премиера се присъединиха голяма част от консерваторите, шотландските националисти и юнионистите от Северна Ирландия.   „Правителството трябва да приеме, че сделката му е мъртва и няма подкрепата на тази камара“, категоричен бе лидерът на Лейбъристите Джереми Корбин.\r\nПо думите му Парламентът трябва да се обедини около предложение, което може да бъде договорено. Този план е предложен от лейбъристите, посочи Корбин. Времето на Мей изтича. Може би е време за парламентарни избори , каза опозиционният лидер.     След решението на британските депутати, Обединеното кралство вероятно няма може да излезе от ЕС на 29 март, какъвто беше предварителния план.\r\nУтре и вдругиден предстоят нови гласувания, които трябва да определят дали Великобритания ще напусне ЕС без сделка на тази дата, или ще има отлагане на Brexit. Ако депутатите подкрепят напускане без сделка, правителството ще изпълни волята им, заяви Мей.   На практика всички варианти остават на масата - излизане без сделка, отлагане на Brexit и дори втори британски референдум за членството в ЕС.     По-рано Брюксел предупреди британските депутати, че ако не одобрят сделката на Мей за Brexit, Лондон няма да получи преходен период за по-плавно напускане на ЕС.\r\n\"Нека да бъда ясен: единственото правно основание за прехода е споразумение за оттегляне (на Великобритания от ЕС). Ако няма такова, значи няма преходен период\", категоричен бе в Twitter главният преговарящ на ЕС за Brexit Мишел Барние. \"ЕС направи всичко по силите си, за да подпомогне да бъде изведено до успещен край споразумението за напускане. Безизходицата може да бъде решена само във Великобритания. Подготовката ни (за изход) „без сделка“ сега е по-важна от всякога\", написа Барние в Twitter след отхвърленото от депутатите второ предложение на Мей.", "date": "2019.03.12", "title": "Парламентът пак отхвърли сделката на Мей за Brexit"}
{"url": "https://www.actualno.com/pleven/pribraha-v-aresta-chetirimata-obvineni-za-iznudvane-na-deca-v-pleven-news_727234.html", "text": "  Групата, която плевенската прокуратура , вече е в ареста със 72-часова мярка за неотклонение. Повдигнати са обвинения на четирима души от Плевен - В.С.К. / 20 г/, И.Д.М. /19 г./, Г.С.К. /24 г./ и М.Р.К. /19 г./.     До края на седмицата в Районния съд ще бъдат внесени искания да им се наложат , съобщиха от държавното обвинение.\r\nДосъдебното производство бе образувано на 5 март т.г. по сигнал за . В хода на разследването са събрани доказателства за самоличността на изнудвачите. Установено е, че сред четиримата извършители няма непълнолетни лица. Ако вината им бъде доказана и те бъдат осъдени, могат да получат от една до шест години затвор, глоба от 1 000 до 3 000 лв. и конфискация до една втора от имуществото им, поясни пред прокурор Добринка Матеева, пиар на Районната прокуратура в Плевен.  ", "date": "2019.03.12", "title": "Прибраха в ареста четиримата обвинени за изнудване на деца в Плевен"}
{"url": "https://www.actualno.com/blagoevgrad/rusko-bylgarska-kompanija-s-investicionno-namerenie-za-golf-igrishte-v-bansko-news_727252.html", "text": "  „Голф плюс“ ЕООД е подала инвестиционно намерение за . Имотите, на които ще се реализира бъдещият проект, са придобити от нея през 2005 година, съобщи .     Справка в Търговския регистър сочи, че фирмата с регистрация във Варна е еднолична собственост на руската компания „Инвест-Девелопмент“ – публично акционерно дружество, регистрирано в Москва. Компанията се занимава с проекти в областта на търговията с недвижими имоти.\r\nУчредители на дружеството са  „Независимая регистрационная компания“ и няколко български компании - „България ер“, „Техноимпортекспорт“ (София), „ЕСКАНА Русия“ (Варна).\r\nИкономов подчерта, че към момента в община Банско е внесено е .  „Не е предоставена информация относно съдържанието на инвестиционния проект. Такава допълнителна информация е изискана официално от заявителя.\r\nИнвестицията направена до сега за придобиване на имоти на територията на община Банско е над “, уточни той.\r\nТериторията, на която ще бъде изработен подробен устройствен план е собственост на „Голф плюс“, придобита по договор с община Банско от 18-ти ноември 2005 г.     Тя обхваща пет имота на обща площ от от землището на Банско, разположени на запад от града, в местностите „Белизмата”, „Момин гроб”, „Палигоден” и „Котечкото”.\r\nИмотите са на разстояние от около 1500 метра от регулационните граници на града и на около 1200 метра от начална станция на кабинков лифт към . .\r\nЧаст от тях се намират в територии, които според Общия устройствен план (ОУП) на община Банско попадат в устройствена зона \"Озс1\" (озеленени територии за широко обществено ползване извън населените места).   Друга част попадат в територия, за която е установен режим на превантивна защита и е предвидена да запази статута си на земеделска земя.\r\nЗа да се стигне до реализиране на инвестиционното намерение, е нужна процедура по изменение на ОУП и обособяване на устройствена зона, даваща възможност за преотреждане на земеделски земи в територия за изграждане на голф игрище.  \r\n„Качествените спортни съоръжения и в частност за спортове,  които се практикуват на открито през топлата част от годината, . Голф игрището ще привлича спортисти от различни части на света и ще допринесе за разнообразните възможности за спорт и рекреация, които предлага община Банско“, коментира градоначалникът.\r\nСпоред него съоръжението би дало възможност за провеждане на , като добавка към престижните стартове от световната купа по ски и сноуборд, които се провеждат в ски зоната на Банско.\r\n„Целта на тази посока на развитие на община Банско е да се осигури приток на туристи през ненатоверените части от годината, което ще доприниесе все повече туристически обекти да работят целогодишно“, добави Икономов.\r\nСправка в публичните регистри сочи, че всички имоти, които дружеството притежава в Банско, са били заложени в Централна кооперативна банка. Залогът е вдигнат по средата на 2017 година.\r\nНа 12-ти февруари тази година за управител на дружеството „Голф плюс“ е била избрана Веселина Стефанова на мястото на Жулиета Багдасарова.", "date": "2019.03.12", "title": "Руско-българска компания с инвестиционно намерение за голф игрище в Банско"}
{"url": "https://www.actualno.com/vraza/vraca-lovech-i-montana-obedinjavat-usilija-za-da-priblijat-obrazovanieto-s-biznesa-news_727193.html", "text": "  Стартира Проект „Създаване на Северозападен регионален борд „Образование-бизнес“. Първата пресконференция по проекта бе проведена на 11 март 2019 г. в Областна администрация - Ловеч. Областният управител на област Малина Николова и екип от експерти от Областна администрация - Враца взеха участие в проявата.     Проектът се изпълнява от „Форум за наблюдение и анализ на публични политики”, в който партньори са трите областни администрации на Враца, на Ловеч и на Монтана. Финансирането на проекта е по Приоритетна ос „Ефективно и професионално управление в партньорство с гражданското общество и бизнеса“ на ОП  „Добро управление“ 2014-2020.\r\nПроектът е на стойност 79 800 лв. безвъзмездна финансова помощ, в това число 85% съфинансиране от Европейски социален фонд в размер на 67 860 лв. и 15% национално финансиране в размер на 11 975 лв.\r\n„Това, че създаваме Северозападен регионален борд „Образование-бизнес“, като иновативен механизъм за координиране и подпомагане на сътрудничеството между регионалните и местни власти, социалните партньори и бизнеса е изключително важно, както за нас участниците в проекта,  така  и за всички области от Северозападния район, където ще мултиплицираме добрия опит и резултати, формирани на база интегрираните политики между партньорите в проекта“,  зави при откриването на срещата  областният управител на област Враца. Тя представи добрия опит в сферата на развитието на професионалното образование и обучение на областта.  „Преминахме през много и различни предизвикателства,но със своите действия убедихме учебните заведения, че приемът трябва да бъде ориентиран единствено в полза на ученика и приобщихме работодателите като ключови участници в процеса. Считам, че представената добра практика на област Враца за координиране и подпомагане на сътрудничеството между местните власти, социалните партньори и бизнеса при формулирането и изпълнението на регионалните политики в областта на професионалното образование и обучение, ще допринесе за ефективното изпълнение на заложените в проекта дейности“,  каза Малина Николова.\r\nВ пресконференцията участваха Ваня Събчева, областен управител на област Ловеч, областният управител на Монтана Росен Белчев, кметът на Ловеч Корнелия Маринова, началникът на Регионално управление на образованието – Ловеч  Еленко Начев, ръководството на проекта от Фондация „Форум за наблюдение и анализ на публични политики“ и Комисията по заетост към Областния съвет за развитие на област Ловеч.", "date": "2019.03.12", "title": "Враца, Ловеч и Монтана обединяват усилия, за да приближат образованието с бизнеса"}
{"url": "https://www.actualno.com/crime/arestuvaha-joro-shopa-v-barselona-news_727233.html", "text": "  Георги Семерджиев (Жоро Шопа), в чиято къща в Испания бяха арестувани издирваните Ветко и Маринела Арабаджиеви, също е бил задържан в Барселона, научи bTV от свои източници.     Очаква се в рамките на днешния ден връзка с ареста да пристигнат у нас. До 5 дни трябва да се гледа мярката за неотклонение на Семерджиев, като испанският съд ще трябва да реши дали той да бъде екстрадиран у нас.   Припомняме, че Ветко и Маринела Арабаджиев , близо до Барселона, на 7 март. Те са били в жилище, което се ползва от Жоро Шопа, който е в близкото обкръжение на наркобоса Евелин Банев - Брендо. Семерджиев също беше задържан.\r\nСрещу Жоро Шопа още в края на миналата седмица Софийската районна прокуратура започна досъдебно производство за лично укривателство на бизнесмените. Първоначално той също беше търсен – но от швейцарските власти. По-късно обаче те се отказаха от ареста му.  Пред bTV Георги Семерджиев заяви, че Арабаджиеви не са се укривали при него, а са били на гости в дома му и в крайна сметка сами са се предали. Ако бъде доказана вината му, законът предвижда до 5 години лишаване от свобода.", "date": "2019.03.12", "title": "Арестуваха Жоро Шопа в Барселона"}
{"url": "https://www.actualno.com/vraza/izchezna-jena-ot-vrachansko-selo-news_727180.html", "text": "  Роднини и близки на 66-годишна жена се обърнаха за помощ към медиите в опит да я издирят. Геновева Параскевова Иванова от София, която живее в борованското село Нивянин е в неизвестност от петък вечерта. За последно е видяна около 17 часа на 8 март в същото село.     Жената е висока около 1.60 м. , има  слухов апарат.Близките й подозират, че може да не чува, ако батериите на устройството са се изтощили. Хората от Нивянин се опитаха да я издирят с дрон, с който да бъде обходена труднопроходима местност край селото, като вярват, че жената може да е в нея.Досега няма резултат.\r\nСигнал за изчезването й е подаден на телефон 112. в петък към 21 часа.Обявена е за национално издирване.\r\nБлизките на Геновева Иванова молят всеки, който има някаква информация, да се обади на тел.112 или на тел.0896056343.  ", "date": "2019.03.12", "title": "Изчезна жена от врачанско село"}
{"url": "https://www.actualno.com/sliven/obshtina-sliven-vlaga-nad-2-mln-leva-v-novi-trotoari-news_727240.html", "text": "  Община Сливен  в и населените места. Избраната процедура е публично състезание и е по пет обособени позиции, обхващащи различните части на града и населените места.     Общата стойност на поръчката е .\r\nОбособена позиция 1 включва западното протежение на река Новоселска до кръговото кръстовище „Розова градина“, бул. „Братя Миладинови”, част от поречието на река Асеновска, Централна градска част – Северозапад, както и кварталите „Комлука“, „Кольо Фичето“ и „Република“. Обособена позиция 2 обхваща поречието на река Новоселска – изток до кръгово кръстовище „Розова градина“, бул. „Георги Данчев“, Централна градска част - Североизток и кварталите „Ново Село“, „Българка“ и „Сини Камъни“. Обособена позиция 3 включва част от територията по поречието на река Асеновска до Дамарски мост, бул. „Братя Миладинови“ и бул. „Бургаско шосе“, Централна градска част – Югоизток и кварталите: „Клуцохор“, „Даме Груев“, „Стоян Заимов“, „Надежда“ и Промишлената зона на Сливен. Обособена позиция 4 е разположена между  бул. „Бургаско шосе“ и бул. Георги Данчев“, като включва и кварталите „Руски“, „Младост“, и „Дружба“. Обособена позиция 5 обхваща отдалечените от града квартали „Речица“ и „Дебелата кория“, както и всички населени места в общината.\r\nПредвидените за всяка обособена позиция дейности са - полагане на основен пласт, уплътняване и фугиране, пренареждане на съществуващи тротоарни и паважни настилки, доставка, монтаж, транспорт и сортиране на бетонови тротоарни плочи и бордюри, разбиване на асфалтови и бетонови настилки, изсичане на дървета и корени, ремонт на площи за паркиране, коригиране на решетки, шахти, пожарни хидранти и улични оттоци, монтаж на кошчета за отпадъци, изгребване на земни маси и доставка на компост за градинки, почистване от едри строителни материали и др.  Изпълнението на ремонтните и строителните дейности се финансира от общинския бюджет, изтъкна кметът на общината Стефан Радев. Очаква се през тази година да бъдат изградени и отремонтирани тротоари за около 850 хиляди лева.", "date": "2019.03.12", "title": "Община Сливен влага над 2 млн. лева в нови тротоари"}
{"url": "https://www.actualno.com/europe/790-hil-dushi-umirat-prejdevremenno-zaradi-loshija-vyzduh-v-evropa-news_727190.html", "text": "  Замърсяването на въздуха е причина за смъртта на 790 000 човека всяка година в Европа и 8,8 млн. по целия свят, което е двойно повече от предишните проучвания, твърди и изследване, което бе представено в понеделник.     Между 40% и 80% от са вследствие на сърдечен удар, инсулт или друг тип сърдечно-съдови заболявания, причинени от смок. Това са изводите на учените, пише БГНЕС.   Средно статистически токсичния коктейл от газове от автомобили, индустрия и земеделие съкращават живота на тези, които умират преждевременно с 2.2 години.\r\n\"Това означава, че замърсяването на въздуха причинява повече смърт на година от тютюнопушенето, което според Световната здравна организация е виновни за смъртта на 7.2 милиона смъртни случая през 2015 г. Тютюнопушенето може да се избегне, но замърсяването на въздуха, не.\", казва основния автор на труда Томас Мюнзел, професор от Медицинския университет в Майнц, Германия.  Фини и едри частици азотен диоксид (NO2), серен диоксид (SO2) и озон (O3) също са свързани с когнитивните функции, производителността на труда и образователните резултати.\r\nПроучването, което е публикувано в Европейския сърдечен журнал се фокусира върху Европа, но тези статистически методи са приложими и в останалия свят. Проучванията за неевропейските страни ще бъдат публикувани отделно.   ", "date": "2019.03.12", "title": "790 хил. души умират преждевременно заради лошия въздух в Европа"}
{"url": "https://www.actualno.com/balkani/velikobritanija-pusna-moneta-v-pamet-na-stivyn-hoking-news_727242.html", "text": "  Кралският монетен двор на Великобритания пусна монета в памет на знаменития британски астрофизик .     Хокинг почина през март 2018 г. на 76 години. В продължение на десетилетия той беше най-известния съвременен физик и популяризатор на науката, въпреки че от 22-годишна възраст се бореше с неизлечима болест - амиотрофична латерална склероза.   „Геният на Стивън Хокинг се заключаваше не само в това, че той можеше да обединява различни сфери, той успя да направи науката достъпна за всички.\r\nНеговото остроумие и необичаен вкус му помагаха да превърне сложните теми в интересни и актуални“, се казва в съобщението на монетния двор по случая.  На монетата с номинална стойност 50 пенса е поставено изображение на черна дупка, самата монета е изпълнена в четири варианта – обичайната за колекционери (на стойност 10 паунда, от сребро (5500 бройки по 55 паунда), сребро с висока чистота (2500 бройки по 95 паунда) и златни (400 брпой8ки по 795 паунда). Монетите от скъпоценни метали вече са продадени чрез сайта на монетния двор.", "date": "2019.03.12", "title": "Великобритания пусна монета в памет на Стивън Хокинг "}
{"url": "https://www.actualno.com/help/17-godishnijat-ivo-hristov-pishe-knigi-za-da-plashta-lechenieto-si-news_727246.html", "text": "  Младият български автор Иво Христов издаде поредната си книга. Наскоро се състоя премиерата на „Приятелите умират заедно“ - сборник с разкази, в който непрекъснатият cтpeмeж нa злoтo дa влacтвa нaд дoбpoтo, както и въпросите за aлчнocттa, злoбaтa и бeзoтгoвopнocттa сред xopaтa са преплетени по начин, който ни кара да погледнем на живота от друг ъгъл.     Удивляващо за 17-годишната му възраст, Иво гoвopи пo cвoй нaчин зa Бoг и зa тoвa, чe вяpaтa в нeгo и дoбpoтo мoже дa ни пoмoгне дa пpeoдoлeeм мнoгo пpoблeми и нeщacтия.   Иво пише и да издава, а жанрът му са ужасите и трилърите. .\r\nНа Иво Христов обаче му се налага да порасне много бързо и да превърне страданието в свой съюзник, за да се опита да разбере света и да продължи напред. Той дели живота си на етапи - между сложните и мъчителни медицински интервенции и поставянето на ново начало. Въпреки това страхът от непознатото изчезва и на негово място идва смелостта – че може, че има път извървян и път за вървене и преживявания, които трябва да бъдат разказани.   Иво пише и за да плаща скъпоструващото си лечение. А зад гърба си авторът вече има издадени шест книги. Има и една голяма сбъдната мечта - да бъде писател.\r\nАко искате и имате възможност, може да помогнете на Иво чрез:        Дарителска банкова сметка:  BG47BPBI79404078032501 – Иво Ивов Христов  Pay Pal: milena_dimitrova74@abv.bg – Милена Димитрова (майка на Иво)  Тел. номер на майката: 0897268834  Facebook страница    ", "date": "2019.03.12", "title": "17-годишният Иво Христов пише книги, за да плаща лечението си"}
{"url": "https://www.actualno.com/europe/velikobritanija-i-norvegija-syshto-se-otkazvat-ot-737-max-8-na-boeing-news_727237.html", "text": "  Британският въздухоплавателен регулатор забрани полетите на самолетите във въздушното пространство на страната след смъртоносната самолетна катастрофа в Етиопия, последвайки решението, взето от други нации.     Британската служба за гражданска авиация заяви в изявление, че \"като предпазна мярка\" е решила \"да спре всички търговски пътнически полети от всеки оператор, пристигащи, заминаващи или прелитащи във въздушното пространство на Великобритания\".   Нискотарифната авиокомпания Norwegian Air Shuttle заяви също, че ще преустанови полетите на своите самолети Boeing 737 MAX до следващо известие, предаде БГНЕС.\r\nНорвежката авиокомпания, който оперира с 18 такива самолета, ще ги задържи на земята в очакване на съвети от авиационните власти, заяви шефът на операциите Томас Хестхамер.  На 10 март самолет се разби край етиопската столица Адис Абеба само 6 минути след излитане със 157 пътници и екипаж на борда.\r\nТова е втори инцидент с този модел самолет, след като машина на индонезийска компания падна в морето през есента на 2018 г. със 189 души на борда.   Все още не е ясно дали причината за катастрофата в Етиопия е същия проблем с данни от сензорите за ъгъла на атака на самолета, като при фаталния инцидент в Индонезия.    Около 370 самолета Boeing 737 MAX 8 са в употреба по света, като това е най-продавания модел на американската компания.\r\nСред страните, забранили полетите на тези самолети във въздушните си пространства са Сингапур, Австралия, Аржентина, Китай и др.", "date": "2019.03.12", "title": "Великобритания и Норвегия също се отказват от 737 MAX 8 на Boeing"}
{"url": "https://www.actualno.com/society/v-es-bylgarkite-naj-rano-se-reshavat-da-imat-pyrvo-dete-news_727245.html", "text": "  През 2017 г. 5 075 милиона бебета са се родили в ЕС. За сравнение пред предходната година родените са 5 148 милиона, това се разбира от последния доклад на \"Евростат\" за раждаемостта и плодовитостта в съюза.     Средностатистически жените в ЕС са родили 1.59 деца на една жена за 2017 г., като това е спад спрямо резултатите от предходната 2016 г. – 1.60 деца на една жена. Като това е под нужните 2 деца, за да се поддържа населението.   Между тези 5 075 милиона раждания 45% са на първородни, 36% на втори и само 19% на трети деца.\r\nСредностатистическата жена в ЕС е родила през 2017 г. първото си дете на 29.1 години, мъжете също са станали татковци за първи път на 29.1 години.  Почти 5% от родилките в съюза са станали майки под 20 годишна възраст, като водачи в това класиране са България и Румъния. Около 3% са жените, които са родили на възраст над 40 години, като испанките са най-многобройни – 7.4%.\r\nНай-висока е плодовитостта на французойките, които имат средно около 1.9 деца на жена, следвани от шведките (1.78 деца на жена) и ирландките (1.77 деца на жена). В средата на класацията е България с 1.56 деца на жена над нас са румънките с 1.71 деца на жена, а гъркините са под нас с 1.35 деца на жена.   Най-ниска е плодовитостта на малтийките 1.26 деца на жена, следвани от испанките (1.31 деца на жена), италианките и кипърките (и двете с 1.32 деца на жена).    Българките и румънките най-рано в съюза се решават да имат първо дете – средно на 26.1 години и 26.5 години. А най-късно се решават на тази крачка жените в Италия (31.1 години), Испания (30.9 години) и Люксембург (30.8 години).\r\nВъв Финландия всяко десето раждане е било на майка, която вече има поне 3 деца. През 2017 г. 81.5% от жените са родили втори път, 12.5% са родили трети път, а 6% за четвърти или повече. Най-голям е броят на многодетните майки във Финландия (10.3%), следвани от тези в Ирландия (9%), Великобритания (8.8%), Словакия (8.1%) и Белгия (8%). В България многодетните майки са (4.5%).", "date": "2019.03.12", "title": "В ЕС: Българките най-рано се решават да имат първо дете"}
{"url": "https://www.actualno.com/europe/kurc-mnogo-ot-predlojenijata-na-makron-za-reforma-na-es-sa-utopichni-news_727178.html", "text": "  Миналата седмица Еманюел Макрон представи своето виждане за за обсъждане. Австрийският канцлер Себастиан Курц сега критикува предложенията, съобщи \"Шпигел\".     Несъмнено неговото правителство счита за положителна граничната защита, по-тясното партньорство с Африка или данъчното облагане на интернет компаниите. В същото време обаче \"много от предложенията са утопични\", каза Курц за Дойчландфунк.   Макрон призова във визията си въвеждането на основна социална сигурност, работниците да получават \"еднакво заплащане на едно и също работно място и приспособено към всяка страна и всяка година заедно да предоговарят гарантирана \". Той също така призова за реформа на политиката в областта на конкуренцията.\r\nКурц е скептично настроен по отношение на предложението за минимална заплата в целия ЕС. Това беше аргументирано от австрийския канцлер с различния жизнен стандарт в ЕС. \"Икономически това е голямо предимство за много страни, защото заплатите са по-ниски и по този начин производството там е уредено. Смятате ли, че германските производители на коли щяха да отворят заводи в Унгария или Полша, ако там заплатите бяха същите като в Германия\", попита канцлерът.  Вместо с Макрон Курц вижда повече общо с лидера на ХДС Анегрет Крамп-Каренбауер, която отговори на френските предложения със статия във в. \"Велт ам Зонтаг\".\r\nКурц обясни, че австрийската позиция \"като съдържание съответства в големи части с нейната гледна точка\".   ", "date": "2019.03.12", "title": "Курц: Много от предложенията на Макрон за реформа на ЕС са утопични"}
{"url": "https://www.actualno.com/curious/kakvo-stava-s-facebook-profila-ti-sled-kato-umresh-news_727131.html", "text": "   Има опция, с която можеш да посочиш \"наследник\", който да получи права върху всичките ти снимки и дори да публикува от твое име. Наследникът обаче не държи всички права върху профила. Той няма да има възможност да публикува така, както от собствения си профил, нито да вижда личните съобщения на починалия.     Освен това наследникът ще има право да свали файл, съдържащ всички снимки и публикации от профила на починалия, както и друга информация.   ", "date": "2019.03.12", "title": "Какво става с Facebook профила ти, след като умреш   "}
{"url": "https://www.actualno.com/crime/mvr-izdirva-13-godishnija-asen-pendurkov-news_727247.html", "text": "  По молба на близките столичното Пето РУ издирва 13-годишния Асен Николаев Пендурков от София. Той е излязъл от дома си на 5 март т.г. и до момента е в неизвестност.     Момчето е високо 165 см, с тъмноруса коса, сини очи и светла кожа. Облечено е с тъмносиньо яке, черен анцуг и светлосини маратонки.   Хората, които разполагат с информация за издирваното момче, могат да сигнализират на тел.: 112, 02/9825920 или в най-близкото поделение на МВР.", "date": "2019.03.12", "title": "МВР издирва 13-годишния Асен Пендурков"}
{"url": "https://www.actualno.com/dobrich/v-dobrich-predstaviha-vyzmojnostite-za-evropejsko-finansirane-na-obrazovatelnite-institucii-news_727167.html", "text": "  Представители на учебни заведения от Добричка област бяха запознати с възможностите за финансиране на образователни институции с европейски средства през 2019 г., а целта е да се подобрят учебните бази и да се повиши квалификацията на учителите. Темата на информационната среща „Европейски средства в сферата на образованието“ беше представена от екип на Областния информационен център, който е в партньорски отношения с община Добрич.     Този месец стартира подбора на проекти по „Въвеждане на дуална система за обучение (Домино 2) в рамките на ОП „Наука и образование за интелигентен растеж”. Целта е подпомагане на въвеждането на дуална система на обучение и осигуряване на тясна връзка между образованието и потребностите на трудовия пазар. Предвиденият бюджет възлиза на 14 млн. лв.   Представена беше и мярка „Повишаване на капацитета на педагогическите специалисти за работа в мултикултурна среда“. Очакванията са тази програма да стартира в средата на тази година.\r\nОбсъдени бяха и възможностите за вкарване на дигиталните технологии, за да се подобри качеството на обучение.  На срещата стана ясно, че Добричка област не е особено активна по транснационалната програма „Европа за гражданите“ и до момента няма одобрени проекти.", "date": "2019.03.12", "title": "В Добрич представиха възможностите за европейско финансиране на образователните институции"}
{"url": "https://www.actualno.com/cars/renault-nissan-mitsubishi-objavi-nov-start-news_727185.html", "text": "  Алиансът Renault-Nissan-Mitsubishi получава нова форма на управление, която днес беше одобрено от ръководителите на трите основни компании. Това ще бъде Управляващ съвет, в който влизат изпълнителните директор на Renault - Тиери Болоре, на Nissan - Хирото Саикава и на Mitsubishi -  Осаму Масуко. Начело на новата структура застава Жан-Доменик Сенар - председател на Съвета на директорите на Renault. През тази година алиансът отбелязва своя 20-годишнината и затова създаването на Съвета беше определено като \"нов старт\". Той ще отговаря за оперативното сътрудничество между компаниите и ще търси нови начини за увеличаване на приходите за своите акционери и служители. Четиримата ще се срещат поне веднъж месечно - в Париж или Токио, а решенията ще се взимат само с консенсус.  Болоре, Сенар, Саикава и Масуко позират пред медиите след срещата в Токио. Идеята за създаване на новата структура е намаляване на напрежението в алианса след ареста на вече бившия изпълнителен директор и председател на Борда на директорите на компаниите Карлос Гон. В момента той е пуснат под гаранция от ареста в Токио, където ще бъде съден за финансови злоупотреби. Засега остава неясна съдбата на двете съвместни компании - Renault-Nissan B.V. и Nissan-Mitsubishi B.V., регистрирани в Холандия. Досега именно те управляваха алианса, като втората от тях е изплатила 9 млн. долара на Карлос Гон през миналата година. И именно това е причината да започне разследване срещу него. Четиримата шефове на алианса обявиха, че няма да коментират скандала, докато съдът не се произнесе.     ", "date": "2019.03.12", "title": "Renault-Nissan-Mitsubishi обяви \"нов старт\""}
{"url": "https://www.actualno.com/politics/svilenski-gerb-i-dps-ne-mogat-da-promenjat-zakona-za-veroizpovedanijata-ako-patriotite-ne-se-registrirat-news_727191.html", "text": "  Ако колегите от „ на второто четене. Това заяви заместник-председателят на БСП Георги Свиленски по време на пресконференция в централата на партията.     Той коментира законопроекта на ГЕРБ и ДПС за опрощаване и амнистиране на .    „Задълженията са в размер на . Не става ясно колко точно. Една много малка част за останалите вероизповедания и по-голяма . В този законопроект въобще не става въпрос за етнически мир или някакво противопоставяне на общности, както се опитват да го изкарат управляващите“, изтъкна Свиленски.  „Да не злоупотребяват с тази тема, българските граждани са достатъчно грамотни, за да разберат за какво става въпрос и какъв законопроект се внася. “, посочи още Свиленски.\r\nЗаместник-председателят на БСП призова управляващите да обяснят . , изтъкна Свиленски. Според него няма как да се повярва на премиера, че не управлява с ДПС, когато всеки път при липса на кворум, търси подкрепата им.       „Много по-почтено е, когато управляваш с коалиционен партньор, да бъде на базата на договори, на споразумение, а не на БСП е управлявала с ДПС и винаги е било на принципа на коалиция и всички вие сте знаели и министрите“, коментира Свиленски.\r\nПо думите му , а твърди, че не иска подкрепата им. „Хайде да бъде достатъчно откровен и точен по този въпрос към българските граждани“, призова зам.-председателят на БСП.\r\n\"Г-н Борисов да се разплати и да отиваме на предсрочни избори, защото от това управление никой няма интерес в тази държава, освен замесените в него“, допълни още Свиленски.\r\nТой припомни, че когато е гласуван законопроектът през месец декември в Комисия - и той тогава не е минал.\r\n\"Само ще напомня, че през месец декември 2018 г. този законопроект е гледан в българския парламент в Комисията по вероизповедания и там народен представител от ГЕРБ е заявил ясно: „Това е политическо решение“.      Ние питаме ?“, попита заместник-председателят на БСП. Според него и от няколко дни е качена на сайта на парламента.\r\nТой обърна внимание на законодателната работа на парламента. „Тази седмица Правна комисия има заседание в сряда. От 6 точки дневен ред , два законопроекта са внесени от Министерски съвет.\r\nВсички те са внесени след 28 февруари. Има и на 6 март“, посочи Георги Свиленски и уточни, че , .\r\n„И забележете МС какво внася- законопроект, касаещ коалицията ГЕРБ и ДПС“, коментира Свиленски и уточни, че става дума за . По думите му в законопроекта се “, ако следващо управление отмени концесията. „БСП е заявила нееднократно, че когато дойде на власт, “, подчерта Георги Свиленски.\r\nНа въпрос как ще коментира повдигнатите обвинения на кмета на БСП в Златица, Свиленски заяви, че няма значение от коя политически сила е.   „Единственият коментар, който мога да направя е, че става въпрос за неща, случили се през 2014 г. Нека органите да си свършат работата. БСП е пуснала немалко сигнали в Прокуратурата и до ден днешен .\r\nКогато идват местни избори, вероятно от днес нататък ще има още доста такива акции. Нека да си свършат колегите от правоохранителните органи работата. За много повдигнати обвинения не се случи нищо“, допълни Свиленски.\r\nНа въпрос дали това е целенасочена акция срещу БСП, Свиленски заяви, че не може да каже. Според него всеки български гражданин трябва да си направи изводите защо я.", "date": "2019.03.12", "title": "Свиленски: ГЕРБ и ДПС не могат да променят Закона за вероизповеданията, ако “патриотите\" не се регистрират"}
{"url": "https://www.actualno.com/kustendil/ivan-djakov-i-toni-dimitrova-sa-sred-izpylnitelite-v-konkursa-devojka-kustendilska-prolet-news_727186.html", "text": "  На 16 март от 19:00 часа на пл. ”Велбъжд” ще се проведе 53-ият конкурс за избор на „ “ 2019.     Водещи на спектакъла ще бъдат носителите на призa „БГ модна икона“ за 2018 г. - актрисата, участвала в едни от най- добрите български и чужди филмови продукции през последните години  - Яна Маринова и Орлин Павлов -  певецът, покорил не само музикалните сцени, но и превъплътил се в едни от най-запомнящите се актьорски роли в модерното българско кино и малкия екран.\r\nПреди да стане ясно коя е носителката на титлата „Девойка Кюстендилска пролет“ 2019, на сцената ще се качи един от най- обичаните изпълнители, продуцентът и хитмейкър - Криско.\r\nТържествата по случай празника „Кюстендилска пролет” ще продължат на 21 март  от 11:00 часа на площад „Велбъжд”, където ще се отслужи молебен за здравето на кюстендилци и ще се състои ритуал по предаването на символите на града. В празничната програма участват народният певец Иван Дяков, емблематичният глас на българската музика Тони Димитрова и танцови състави от Кюстендил.  В местността „Хисарлъка” от на Девойка „Кюстендилска пролет“ и концерт със специалното участие на носителката на 5 награди от „Пирин фолк”- Сандански за 2018 г., Цвети Веселинова и местни танцови състави.\r\nОт 15:00 часа на новоизградената сцена „Базиликата“, част от Късноантичната и средновековна крепост „Хисарлъка“, гражданите и гостите на Кюстендил ще имат възможността да се насладят на Професионален духов оркестър, Кюстендил и Джаз бенд към НМУ  „Любомир Пипков”-София.    ", "date": "2019.03.12", "title": "Иван Дяков и Тони Димитрова са сред изпълнителите в конкурса \"Девойка Кюстендилска пролет\""}
{"url": "https://www.actualno.com/europe/rusija-razpolaga-protivoraketna-sistema-s-400-kraj-sankt-peterburg-news_727189.html", "text": "  Руското министерство на отбраната обяви, че новата противоракетна система С-400 ще бъде разположена в северозападната Ленинградска област, предаде БГНЕС.     „Най-модерната противоракетна система С-400 ще бъде въведена в експлоатация с цел защита на военни и цивилни обекти“.   От министерството заявиха, че старата система С-300 ще бъде сменена. Точен брой на новите ракетни единици не е посочен. \r\nРакетите бяха тествани в южната Астраханска област преди да бъдат транспортирани 2000 км на север в близост до втория по големина град в Русия - Санкт Петербург.  По-късно този месец се очаква системата С-400 да бъде пусната в експолатация и в Калининградска област.", "date": "2019.03.12", "title": "Русия разполага противоракетна система С-400 край Санкт Петербург"}
{"url": "https://www.actualno.com/crime/specializirana-akcija-v-obshtina-strelcha-news_727149.html", "text": "  На територията на Община Стрелча полицията и прокуратурата извършват претърсване и изземване. Това съобщи за Радио „Фокус“ - Пазарджик говорителят на Окръжна прокуратура Пламен Пантов.     Той обясни, че акцията е във връзка с получени сигнали за работата на Общината и след нейното приключване, съобразно резултатите, ще се прецени какви действия ще се предприемат.   ", "date": "2019.03.12", "title": "Специализирана акция в община Стрелча"}
{"url": "https://www.actualno.com/starazagora/artikulacionnite-narushenija-naj-chesto-sa-povod-da-se-tyrsi-logoped-news_727184.html", "text": "  Петдесет деца от 3- до 10-годишна възраст от община Казанлък и от Стара Загора, Павел баня, Габрово и Велико Търново са прегледани безплатно в казанлъшкия терапевтичен център „Светулка” (ТЦ). Центърът се включи в националната кампания „Логопед с добро сърце”, която беше организирана от Логопедия.бг.     Според Светлана Берова, управител на ТЦ “Светулка”. Резултатите от проведените консултации показват, че само четири от децата са с добро говорно, когнитивно и езиково развитие. При всички останали са открити различни видове комуникативни нарушения, за които трябва да се премине през терапевтични програми.   „Силно се увеличава броят на невербалните деца, а най-често срещаните нарушения, водещи до нашата намеса са артикулационните”, обяснява Берова. Според нея родителите най-често търсят първично консултиране или пък потвърждение на логопедично становище,защото виждат дефицитите у децата си и необходимостта от говорен терапевт и от професионални насоки за комуникация и подкрепа в домашна среда. “Истинско предизвикателство за семействата е да общуват с децата си, изграждайки правила и граници, както и ограничаването на екранизацията. Ранната диагностика, следенето на поведението и начините на комуникация на детето, могат да предотвратят много сериозни последици”, категорична е Светлана Берова, а възможностите, дадени от кампанията “Логопед с добро сърце“, са доказателство за това.\r\nБезплатни беседи за родители ще организират заедно ТЦ „Светулка” и Детският образователен център „Джани Родари” в Казанлък. На информационните срещи родителите ще имат възможност да научават повече за правилното детско  развитие и навреме да търсят специализирана помощ при появили се проблеми в развитието на децата им.  ", "date": "2019.03.12", "title": "Артикулационните нарушения най-често са повод да се търси логопед"}
{"url": "https://www.actualno.com/music/il-volo-se-zavryshtat-prez-septemvri-news_727198.html", "text": "  Момчетата с божествени гласове и ангелско очарование, най-аплодираното италианско трио с пет платинени албума и две номинации „Грами”, се завръщат в България.     Il Volo ще имат концерти . Концертите са част от световното турне, с което италианците отбелязват 10 години от звездната си музикална кариера.\r\nIl Volo участваха през февруари в 69-тия фестивал Санремо с песента , която беше промо към дългоочаквания им нов албум Премиерата му се състоя на 22 февруари и с това италианците поставиха началото на световното си турне, с което ще отбележат 10-годишната си невероятна история на успеха. Пътуването им вече започна от Япония, където залите са разпродадени. Преди гостуването си у нас те ще преминат през Италия с голям концерт в Арена ди Верона, а през есента продължават към САЩ и Латинска Америка.\r\nIl Volo твори в съчетаването на традиционна опера, поп музика и класическа симфония, като дава нов поглед и живот на класиката. В  новия си проект освен оригинални парчета, този път музикантите изпълняват кавъри на популярни италиански песни от миналото като    се срещат през 2009г., когато участват поотделно в телевизионното риалити Пътят към славата започва, след като с тях се заема продуцeнтът Микеле Торпедине, работил за големи италиански изпълнители като и . През 2010 г. триото се наименува /Полетът/ и започва зашеметяващата им музикална кариера.  \r\nМакар и 20-годишни, са споделяли сцената със световни имена като Имат зашеметяващи успехи в Америка, където участват в ТВ програми като American Idol, Good Morning America. Превръщат се в най-аплодираните италиански музиканти в света.\r\nПрез 2015г. избухва славата им в Европа, след като печелят наградата на Санремо с песента и с нея представят Италия на Евровизия. Издали са и имат За 10 години италианците вече са покорили големите световни сцени като Арена ди Верона, Роял Албърт хол и Radio City Music Hall в Ню Йорк.     През 2016 г. излиза албумът им с който отдават почит на своите вдъхновители. На премиерата му е на площад „Санта Кроче” във Флоренция диригентската палка взима Пласидо Доминго – вдъхновител на проекта. С Notte Magica беше и първото гостуване на триото в София през 2017г., когато българските им почитатели се насладиха на O Sole Mio, Un Amore Cosi Grande, Volare, и др.\r\nIl Volo имат привилегията да участват многократно в събития с . Последното беше през януари в Панама на XXXIV Световен ден на младежта, където изпълниха своята Ave Maria  пред папата и едномилионна публика на Кампо Сан Хуан Пабло II.\r\nКонцертите на Il Volo в България са организирани от продуцентска компания . Билетите са в продажба от 15 март, петък, в системата на и на касите на съответните зали.", "date": "2019.03.12", "title": "Il Volo се завръщат през септември"}
{"url": "https://www.actualno.com/curious/kolko-pyti-v-jivota-si-se-vlubva-vsjaka-zodija-news_727157.html", "text": "  За едни любовта е търсене и опит, за други е една единствена. Хората са толкова различни и по толкова различни начини се влюбват. Малцина са тези, които успяват да обикнат веднъж и тази обич да остане за цял живот, но ги има. Повечето трупат опит с годините, неуспешните връзки и разделите... докато един ден не попаднат на човека за тях.         Хората, родени под знака на Овена, не са особени запалени любовчии. Те проявяват скептицизъм към тази тема, заради което и дебютът им в любовта е просто от любопитство. Иначе, вторият и третият път любовта е силна, истинска и разтърсваща!   Тези личности са изключително отдадени на човека, в когото се влюбят. При тях максимата „любовта на живота” важи с пълна силна. Могат да бъдат с избраната половинка до самия край. Ако обаче ги наранят, Телците повече никога не обичат по същия начин.    Близнаци са истински търсачи на любовта. При тях тя се появява цели три пъти, като при всеки един те смятат, че това е най-подходящият човек за тях.     Раците могат да обичат истински два пъти, като са готови да се отдадат максимално на любимия човек. Ако първият път са наранени и разочаровани, минава доста време, докато отново повярват на някого и намерят любовта. Тогава обаче те отново са готови на всичко за нея.    ", "date": "2019.03.12", "title": "Колко пъти в живота си се влюбва всяка ЗОДИЯ"}
{"url": "https://www.actualno.com/balkani/voenen-armijata-na-syrbija-stava-po-silna-vseki-den-news_727140.html", "text": "  Началникът на Генералния щаб на сръбската армия генерал-полковник Милан Мойсилович заяви, че ситуацията със сигурността в Северно Косово е стабилна, поради засиленото присъствие на полицията, но непредвидима, пише електронното издание на белградския ежедневник „Вечерне Новости“, цитиран от \"Фокус\".     В рамките на участието си в програмата „Дневник“ на РТС той обясни, че ситуацията със сигурността е много сложна и изпълнена с напрежение.\r\n„Отговорност на военнослужещите от КФОР е да осигурят стабилна ситуация на територията на Косово и Метохия. Ние се интересуваме от нашите граждани не само в Северно Косово, но и в южната част на страната, на цялата територия на Косово и Метохия“, заяви военният.\r\nПо думите на Мойсилович, Белград поддържа тясна комуникация с КФОР и по тази линия се осъществява постоянен обмен на информация.  „Президентът на републиката се е ангажирал с мирно решение на въпроса за Косово и Метохия, така че военното участие в момента не се разглежда при разрешаването на този въпрос, но като войник не мога да изключа тази възможност“, обясни началникът на Генералния щаб на сръбската армия.   Генералът посочи, че не може да се каже, че състоянието на армията е добро, защото по цялата административна линия се изпълняват задачи за подобряването й.\r\nКогато става въпрос за готовността на армията, Мойсилович казва, че това са по-ведри теми.    „Сръбската армия е образно казано много по-силна от вчера, а утре ще бъде по-силна, отколкото е днес. Има 14 „МиГ-29“, 10 от които в Република Сърбия, а четири са в основен ремонт в Беларус“, каза той и добави, че в момента Сърбия достига нивото на военновъздушните сили на СФРЮ.\r\n„Чакаме деня, когато ще пристигнат и хеликоптерите. Ние се занимаваме с броя на самолетите. Но това се отразява на общите способности на нашата армия. Летателните часове са повече, има повече прихващания във въздуха, което ни дава сигурност“, каза генералът.\r\nЩо се отнася до военния парад, който ще се състои на 24 март по повод 24-ата годишнина от агресията на НАТО срещу Сърбия, Мойсилович заяви, че по този начин армията ще даде своя принос в отбелязването на датата на започването на бомбардировките.   Той съобщи, че тогава ще полетят „МиГ“-овете, с които разполага сръбската армия и те ще бъдат представени пред гражданите.\r\n„Разбира се, няма да можем да покажем всичко, което имаме на разположение, но ще демонстрираме нашите способности,, за да може армията да е готова и мотивирана да изпълнява всички задачи“, обясни Мойсилович.   По неговите думи, сръбската армия е готова да реагира на всяка криза в региона.\r\nЩо се отнася до материалното положение на войниците, Мойсилович е окуражен от факта, че цялото държавно ръководство мисли за своите защитници на сигурността.\r\n„Имахме увеличение на заплатите и това показва, че държавата стои зад армията“, началникът на Генералния щаб на сръбските въоръжени сили.", "date": "2019.03.12", "title": "Военен: Армията на Сърбия става по-силна всеки ден"}
{"url": "https://www.actualno.com/varna/varnenskite-syvetnici-odobriha-novata-sistema-ot-pravila-za-elektronen-priem-v-pyrvi-klas-za-20192020-g-news_727136.html", "text": "  Заседание на комисията по наука и образование към Общински съвет- Варна се проведена 11 март. На нея общинските съветници разгледаха и единодушно одобриха новата система от правила за електронен прием в първи клас за 2019/2020 г. С нея се отменя старата система, която беше приета през март месец миналата година.     На заседанието бе отбелязано, че към новите правила е прибавен критерии за прием-  деца, чиито братя или сестри до 12-годишна възраст са ученици в същото училище, независимо от техния адрес, ще могат автоматично да влязат в първа група. Към допълнителните критерии също има няколко промени. Предимство вече, освен за деца сираци, ще има и за деца само с един родител. Това ще им носи 30 точки. Още допълнителни 30 точки ще бъдат давани и на малчуганите от многодетно семейство – повече от 2 деца.   В системата децата от първи клас отново са разделени на Първата група включва малчугани, чийто постоянен или настоящ адрес в прилежащия район на училището не е променян поне от три години. Тук се включват и децата с братя и сестри до 12-годишна възраст, ученици в същото училище.  Във втората група влизат децата, които живеят в района повече от година, но по-малко от три години.\r\nВ трета група ще попадат първокласници, регистрирани на адреса в прилежащия район на училището до една година.   Децата, които живеят извън района на училището, ще влязат в четвърта група.    С най-големи шансове за прием ще бъдат децата от първата група.", "date": "2019.03.12", "title": "Варненските съветници одобриха новата система от правила за електронен прием в първи клас за 2019/2020 г."}
{"url": "https://www.actualno.com/dobrich/devet-jilishtni-sgradi-v-dobrich-sa-obnoveni-s-nad-3-miliona-leva-news_727143.html", "text": "  В цялостното обновяване на девет жилищни сгради в са вложени 3 038 478,90 лв. Изпълнението на строително-ремонтните дейности е по проект „Енергийно обновяване на многофамилни жилищни сгради в град Добрич“. Около 2,6 млн. лв. от средствата са осигурени от Европейския фонд за регионално развитие, а останалата част е съфинансиране от националния бюджет. Реализацията на проекта започна в началото на 2017 г. и продължи 27 месеца.     В резултат на енергийното обновяване на жилищните блокове ще се постигне спестяване на 1133 киловатчаса на квадратен метър първична енергия на годишна база, а спестените въглеродни емисии се изчисляват на . Освен това 154 домакинства вече са в по-горен клас на енергопотребление, като голяма част са в клас С, а някои – в клас В.   Обновяването на тези жилищни сгради е извън националната програма за саниране, посочи кметът на Добрич Йордан Йорданов. Той уточни, че ще бъдат обновени още толкова многофамилни сгради.", "date": "2019.03.12", "title": "Девет жилищни сгради в Добрич са обновени с над 3 милиона лева"}
{"url": "https://www.actualno.com/balkani/albanskoto-razuznavane-rusija-puska-koreni-u-nas-news_727148.html", "text": "  Хелидон Бендо, директорът на Албанската разузнавателна служба (SHISH) заяви пред парламентарна комисия в Тирана в понеделник, че Русия се опитва да увеличи влиянието си в Албания. Той заяви, че е притеснен от опитите, но не уточни дали усилията на Кремъл са достигнали до високите етажи на албанската политика, пише прищинският ежедневник „Коха Диторе“, цитиран от \"Фокус\".     „Анализите на данните от 2018 година показват, че Русия е увеличила опитите си да разшири влиянието си в нашата страна“, заяви Бендо.   Годишният доклад на SHISH вече е бил предаден на премиера Еди Рама и президента Илир Мета, а по думите на Бендо, резюме на доклада скоро ще бъде представено и на обществеността.", "date": "2019.03.12", "title": "Албанското разузнаване: Русия пуска корени у нас "}
{"url": "https://www.actualno.com/showbusiness/ukrainkata-spechelila-evrovizija-shte-podkrepi-rusija-news_727147.html", "text": "  Украинската певица Анна Корсун (Maruv), която победи на националния конкурс за „Евровизия-2019“, обеща да подкрепи на финалите руснака Сергей Лазарев, предава РИА Новости, цитирани от \"Фокус\".     „Разбира се, заради моето добро отношение към Серьожа – ние имаме прекрасна, интересна обща история – ще го подкрепя. Но ми се иска да видя и другите изпълнения и да подкрепя артистите, които ще направят нещо интересно“, цитира думите на певицата агенция УНИАН.   Maruv също така заяви, че повече няма да участва в конкурсите за „Евровизия“, защото те са „изживели себе си“ и са станали неактуални.\r\nРуската агенция припомня, че Анна Корсун победи в националния конкурс, но не подписа договор с Националната обществена телерадиокомпания на Украйна (НОТУ) заради „заробващите условия на договора“. На фона на скандала, свързан с участията на Maruv в Русия, изпълнителката заяви, че не иска да се явява на „Евровизия-2019“ с лозунги и да превръща своето изпълнение в промоакция на украинските политици.  Освен Maruv, от участие в конкурса се отказаха още четирима финалисти в конкурса. В крайна сметка Украйна ще пропусне „Евровизия“.", "date": "2019.03.12", "title": "Украинката, спечелила \"Евровизия\", ще подкрепи Русия"}
{"url": "https://www.actualno.com/sofia/manolova-de-fakto-obvini-toplofikacija-sofija-che-oficialno-lyje-news_727144.html", "text": "  Фрапантни разминавания в посочените в данни и тези от официални документи на дружестовото констатира омбудсманът Мая Манолова.     \"Топлофикация София\" не знае колко дела, не знае колко суми са ѝ присъедни и колко пари са постъпили в касата ѝ\", заяви Манолова. \"Топлофикация\" не знае, не иска да отговори или има друго обяснение“, усъмни се тя.   По въпроса колко са присъдените суми за консултантски възнаграждения за 2015 година, . Същевременно според отговора на \"Топлофикация София\" до Манолова в касата на дружеството са осчетоводени 2,236 млн. лева от присъдени консултантски възнаграждения и това Манолова подлага на съмнение, предвид трите различни отговора колко всъщност са присъдените пари по консултантски възнаградения. Тя изтъкна, че е правила справки в Софийския районен съд (СРС), и в Камарата на частните съдебни изпълнители и според нея е възможно не всички суми да са осчетоводени надлежно. Освен това 70% от сумите по делата биват надлежно събрани в рамките на една година.\r\nБлизо 9 млн. лв. са поискани от Топлофикация в 2015, точното число е 8 960 900 лв., посочи Манолова и уточни, че изчислението е направено при претенции на Топлофикация под 500 лв, макар, че юрисконсулските възнаграждения са по-големи.  Според Топлофикация обаче присъдените юрисконсулски възнаграждения за заведените 28 000 дела са 4,232 млн. лв, което  според омбудсманът е на половина от това, което със сигурност е поискано по делата за 2015 година. „В случай, че Топлофикация не са разбрали въпроса и отговарят колко са присъдените суми в съдебни и изпълнителни производства през 2015 г., а не по делата от 2015 г., отново  числото не съответства, защото видно от счетоводния отчет за 2015 г. присъдените суми са 6,115 млн. лв“, каза още Манолова.  За справка тя посочи, че през 2016 г. дружеството има присъдени 10,224 млн. лв. юрисконсулски възнаграждения, а през 2017 г. сумата вече достига почти 12 млн. лв.  (11 844 000 лeва).  Обяснението как се случват нещата беше направено с пример - \"Топлофикация София\" започва дело при 13 лева дълг, начислява си 300 лева юрисконсултски възнаграждения и постепенно дългът може да стигне до 2013 лева заради натрупване на възнаграждения и такси. Ако потребителят надлежно уведомен, че дължи 13 лева, дали нямаше да покрие задължението си веднага, вместо да бъде осъден и натоварен с още такси, попита Манолова.\r\nДруго фрапантно разминаване е броят на делата срещу клиенти. По думите ѝ разликата спрямо официалния отговор на \"Топлофикация София\" и проверката на омбудсмана е 1519 дела. Имало разлика и в хонорарите за външните юристконсулти.   Според  отговора на Топлофикация  през 2015 г. в дружеството са работили 19 юрисконсулти, които са получили възнаграждение  в размер на 269 000 лева.  Обаче според  доклад на АДФИ за 2014 и 2015 г. в дирекция „Правна“ в Топлофикация са работили средно месечно по 54 души като през м. май и юни –  67 души, получили възнаграждение в размер на близо 800 000 лв. (789 000 лв.), съобщи още Манолова.  „Тези 800 000 лв. възнаграждения на правната дирекция на Топлофикация се плащат от столичани, тъй като се включват в техните сметки за парно, плюс осигуровките.  Въпреки 67-те души, които работят в правна дирекция на Топлофикация, дружеството е сключило 8 договора с адвокатски кантори за 2,245 млн. лв. за защита по 7 дела.  Тези 2,245 млн. лв. също влизат в цената на парното и се плащат от столичани“,  подчерта омбудсманът . Данъци върху тези суми не са плащани е видно от отговора на Топлофикация, тъй като дружеството било на загуба.    Манолова е категорична, че при всички случаи дружеството печели много добре на гърба на столичани. \"Топлофикация София\" работи много добре чрез правни кантори, въпреки че според официалния финансов отчет на дружеството то е на загуба – 59 млн. лева за 2015 година, 40 млн. лева за 2016 година, 34 млн. лева за 2017 година. И въпреки това, с решение на Столичния общински съвет (СОС) разходите за персонала през 2019 година ще бъдат увеличени с 19%, възмути се омбудсманът.\r\nМая Манолова заяви и, че ще сезира АДФИ и ще поиска информация по същите въпроси, които е поставила на \"Топлофикация София\", но за 2016, 2017, 2018 и 2019 година. Освен това Манолова ще иска АДФИ да направи справка какви дела \"Топлофикация София\" е образувала срещу столичани, какви суми са присъдени за разноски и какви суми са постъпили в касата на дружеството за периода 2016 – 2019 година. Омбудсманът обмисля да сезира и Инспектората на правосъдното министерството, както и да поиска информация от частните съдебни изпълнители.\r\nТя отново апелира да започне процедура за отмяна на Общите условия на \"Топлофикация София\", така че да бъде установен баланс на интересите. Манолова припомни, че е е обявена от съда на първа инстанция за неразбираема и енергийният министър Теменужка Петкова обеща промяна, но случаят изглежда \"замразен\", делото е на втора инстанция и по всичко изглежда, че за сегашния отоплителен сезон сметките ще се начислят по отменената на първа инстанция формула. \"Призовавам министър Петкова да направи предложение за справедлива, адекватна формула, която да бъде обсъдена\", заяви омбудсманът.", "date": "2019.03.12", "title": "Манолова де факто обвини \"Топлофикация София\", че официално лъже"}
{"url": "https://www.actualno.com/vraza/pojar-zapali-medicinski-centyr-vyv-vraca-news_727156.html", "text": "  Тази нощ е избухнал пожар в Медицински център във Враца, който се намира на бул. „2 юни“. Сградата се намира в близост до разклона за Кооперативния пазар и на около . Огънят е  започнал от караваната на пазача, която е зад сградата. Ниските температури през нощта накарали пазачът да се стопли, като запали автомобилни гуми, но силният вятър увеличил огъня и пожарът се разраснал. Огънят обхванал целия фургон и задната част от Медицинският център. Именно охранителят е подал сигнал на тел. 112 и към 4 часа пристигат екипи на пожарната, които потушили огъня. Нанесени са материални щети – фургона на пазача, изгоряла е изолацията на медицинския център, както и климатиците.     В момента на местопроизшествието има разследващ екип от полицията и пожарната. Очакваме повече за щетите по случая от утрешния бюлетин на ОУ на МВР Враца.", "date": "2019.03.12", "title": "Пожар запали медицински център във Враца"}
{"url": "https://www.actualno.com/burgas/anglichanin-uchastval-vyv-vyoryjeni-grabeji-beshe-zadyrjan-do-uchilishte-v-burgas-news_727152.html", "text": "  Англичанин сменил 53 самоличности, за да се скрие от властите, беше задържан в Бургас. Той е участвал във въоръжени грабежи на различни места, заради което е обявен за международно издирване с европейска заповед за арест от властите в Кралство Великобритания.     Залавянето му в Бургас е станало след провеждане на специализирана полицейска операция от служители на група \"Издирване\" към отдел \"Криминална полиция\" в Бургас.   Сигналът за мястото, на което се намира 41 годишният англичанин, е подадено днес малко преди обед, чрез дирекция „Международно оперативно сътрудничество\". Бързата реакция на полицията помогнала локацията на мъжа да бъде установена веднага. Адресът се оказал в близост до Гимназията за изучаване на чужди езици \"Васил Левски\" в комплекс \"Лазур\".\r\nОперацията е извършена за малко повече от 30 минути. Издирваният вече е в ареста на бургаската полиция. Следващата стъпка е да започне процедурата по неговото екстрадиране и предаването му на британските власти.  Дирекция \"Международно оперативно сътрудничество\" и Бургаска окръжна прокуратура са запознати със случая.", "date": "2019.03.12", "title": "Англичанин участвал във въоръжени грабежи беше задържан до училище в Бургас"}
{"url": "https://www.actualno.com/varna/varnenci-mogat-da-se-vkluchat-v-proletnoto-pochistvane-na-zoologicheskata-gradina-news_727154.html", "text": "  Пролетно почистване в любимия на варненци Зоопарк ще се осъществи в началото на месец април. Всички желаещи, които искат да помогнат, могат да се включат в няколко основни дейности.     Между 2 и 5 април от 9.00ч. до 15.00ч. доброволците ще имат възможността да вземат участие в почистване на зелените площи, прекопаване на градинки, рязане на храсти и клони в Зоопарка. Те също така ще могат да помогнат и за украсата на местообитанията на животните, като нарязване и аранжиране на храната на питомците, правене на играчки и висулки от цветни пластмасови капачки, боядисване на дървени щайги и други.   Само преди няколко дни семейството на любимия кът на малки и големи, нарасна с още един член. Роди се първият Европейски муфлон за 2019 година. \r\n\"Бебето е черно, като баща си, който живее в зоопарка едва от половин година. Муфлонът е дивия предшественик на домашната овца и за това често ги бъркат, но разликата е очевидна, когато ги видите как пъргаво се катерят по скалите, или когато скачат на височина над 160 см.\", съобщиха от Зоопарка.  ", "date": "2019.03.12", "title": "Варненци могат да се включат в пролетното почистване на Зоологическата градина"}
{"url": "https://www.actualno.com/interest/syzdateljat-na-internet-s-ostri-kritiki-kym-globalnata-mreja-news_727161.html", "text": "  В отворено писмо британският учен и компютърен специалист Тим Бърнърс-Лий разкритикува съвременното състояние на Интернет.     Преди наближаващата 30-годишнина на глобалната мрежа беше отчетено, че половината човечество има достъп до нея. Към момента са регистрирани близо 2 милиарда уебсайта.   Създателят на Интернет отчита негативни аспекти в развитието на своето творение. За него наличието на спонсорирани от държави хакерски атаки, онлайн заплахи, език на омразата и дезинформация са силно притеснителни явления. Бърнърс-Лий разбира притесненията, че Интернет вече “.\r\nБританецът посочи и три главни причини за сегашното състояние на Интернет. Спонсорирани от държави хакерски атаки и онлайн заплахи са проблем номер едно. Те изискват ново законодателство от държавите, така че да бъдат спрени, но не за сметка на свободата в мрежата.  Като причина номер две Бърнърс-Лий посочва наложената система за печалба от реклами. Според него платформи като Facebook  и Google насърчават разпространяването на \"кликбейт\" и фалшиви новини, за да печeлят на гърба на обществото.\r\nКато причина номер три за проблемите на Интернет е посочено крайното и обидно поведение в мрежата. Бърнърс-Лий смята, че е редно да се наложат по строги мерки за онлайн поведение. Британецът остро разкритикува и големите тех гиганти за това, че злоупотребяват с лична информация на потребители.   „Време е да преминем от дигитално юношество към дигитална зрялост,“ призовава Бърнърс-Лий. “Ако се откажем да изградим по-добра мрежа днес, то тя няма да ни предаде в бъдеще. Напротив, ние ще сме предали мрежата.“    ", "date": "2019.03.12", "title": "Създателят на Интернет с остри критики към глобалната мрежа "}
{"url": "https://www.actualno.com/politics/ekspert-prezidentyt-ne-gerb-i-dps-oproshtava-dylgovete-news_727168.html", "text": "  \"В повечето развити страни не се допуска изпълнителната власт да може да освобождава от плащания на дължими данъци, или да отменя дълг, възникнал по този повод. Във всички страни опрощаването на просрочен дълг към държавата е нещо, което се оглежда много внимателно, защото това би могло да ерозира непоправимо данъчния морал.\" Това се казва в анализа на проф. Христина Вучева,  доктор по икономика и професор по финанси. Проф. Вучева е   регистриран одитор-дипломиран експерт-счетоводител. Проф. Вучева е бивш   министър на финансите в първото служебно правителство (1994-1995 г.).     По думите й след направените промени в възникват следните въпроси: 1. Може ли Народното събрание да опрощава задължения към държавата? 2. Какво е съществото на това опрощаване. Някои го наричат данъчна амнистия, други – помощ, трети – гаранция за сигурността ни. 3. Създава ли се прецедент и други данъчно задължени юридически лица да искат от народното събрание да ги освободи от техните натрупани задължения към държавата.\r\n\"В чл. 84 т. 13 е записано следното: „Народното събрание дава амнистия”. Това не означава, че става дума за данъчна амнистия. Да си припомним дискусиите отпреди 27 години по времето на приемането на нашия Основен закон. Разговорите тогава са за амнистия, свързана с осъдените от т.н. Народен съд от 1945 г. По време на управлението на Обединените демократични сили Народното събрание прие такъв закон за амнистия. Следователно, текстът на т. 13 от чл. 84 не може да се разбира еднозначно като правомощие за данъчна амнистия\", обяснява проф. Вучкова.   От т. 12 на чл. 98 на Конституцията става ясно, че В тази си дейност държавният глава се подпомага от специални комисии и експерти, както и от информация от заинтересованите страни, допълва още тя.  Според проф. Вучкова може да се твърди, че във всички страни с демократично устройство, проблемът с евентуалното опрощаване на държавни вземания е решен по същия начин. Смисълът на този подход, установен от векове, е в следното:\r\nПравото за опрощаването на задължения, които се дължат към държавата, се ограничава единствено до държавния глава, за да се намали възможността да възникват интереси за целенасочено неплащане на данъци, осигуровки и други задължения. Стимулирането на подобни интереси би могло да стане една противообществена практика, ако законодателят разшири кръга на институциите, които могат да освобождават от плащане на задължения към държавата.\r\nВ повечето развити страни не се допуска изпълнителната власт да може да освобождава от плащания на дължими данъци, или да отменя дълг, възникнал по този повод. Във всички страни опрощаването на просрочен дълг към държавата е нещо, което се оглежда много внимателно, защото това би могло да ерозира непоправимо данъчния морал – нещо, за което се полагат грижи от векове, особено в северноевропейските протестантски страни в годините на утвърждаване на капиталистическите отношения и предприемачеството.    За съжаление историческите условия на развитие на страната ни не са били благоприятни за утвърждаването на плащането на задълженията към държавата като нещо ,което е от жизнено значение за просперитета на обществото. Поради тази особеност при нас се налага да сме много прецизни, когато възникне проблем с продължително неплащане на задължения към обществото, независимо кой е субектът на това действие.   Тези общи разсъждения могат да се определят като разясняващи смисъла, но това не е достатъчно. Това помага, но в случая ни трябва и конкретно познание за съдържанието на опростените задължения. В мотивите към Конкретиката е скрита зад предоставената възможност след приемане на закона всяко вероизповедание да представи на министъра на финансите своята справка за вида и размера на задълженията към 31.12.2018 г.\r\n\"Това означава, че народните представители, когато приемат този закон не знаят нито за каква сума се отнася отмяната на задълженията, нито за вида на тези задължения. В раздела разходи-ползи към мотивите на закона, тези, които го предлагат, вместо числа и изчисления, са написали две изречения, че ползата от промяната е в „по-ясна законова регламентация относно определението на държавната субсидия”. Това понятие е различно от установеното в началните текстове на закона. То се създава с промяната от края на 2018 г. /С тази поправка се заменя смисълът на приетия Закон за вероизповеданията през 2002 г./ Тогава е спазен принципът за отделяне на църквата от държавата и това е част от началните разпоредби на закона и до днес. С въведеното изменение от края на 2018 г. и особено с допълненията направени в проекта от 31.01.2019 г. понятието субсидия се заменя с държавна субсидия за текущи разходи и за капитални разходи. Дирекцията към МС за се превръща в разпределящ пари орган. Определя се ред за получаване на парите, както и регулации как те ще се използват. Всичко това по нищо не се различава от финансирането, на която и да е бюджетна организация. Така организацията на вероизповеданията се променя драстично, но това не смущава тогава нито опозицията, нито многото разбирачи, които сега се появиха.\", пише още в анализа на проф. Вучкова.\r\nДори и да приемем, че трябва да се дадат пари на мюфтийството, защото иначе то ще отърчи при някои, които ще го радикализират, то не е достатъчно, за да оправдае следните нарушения:   липсва подробна и убедителна обосновка към проекта;   не е допуснато предварително обществено обсъждане; ,\r\nв Конституцията, където се изброяват правомощията на Народното събрание няма текст, който да определя правомощие за данъчна амнистия, или опрощаване на задължения, смята ппоф. Вучкова.\r\nОтсъствието на подобен текст е мъдро решение на тогавашните законотворци, защото ако това беше законова норма, или практика, вероятно, десетки партийни активисти и техните приближени фирми нямаше да плащат данъци, защото щяха да имат очаквания за амнистиране и опрощаване. Вероятно това е причината в закона да се използват думите „освобождаване от плащане”, вместо сега пуснатата в употреба „данъчна амнистия” в многобройни изказвания.\r\nДанъчната амнистия винаги се замисля и осъществява не за отделни лица – длъжници, а за големи икономически групи с очакване с това да се решава някакъв обществен въпрос, засягащ цялата икономика. В такъв смисъл, ако се обмисли някакъв проект, с който ще се реши значим икономически въпрос, вероятно никой не би възразил да се приема отделен закон за данъчна амнистия. Продължилата с дни дискусия показва, че в случая с мюфтийството се прави поредния жест към хора, които не са спазвали установените правила, пише БГНЕС.\r\nСпоред проф. Вучкова след приемането на този закон се създава прецедент за нови искания за освобождаване от плащане на натрупани и просрочени дългове към държавата. Наложително е да се възложи на Министерството на финансите да анализира съществуващото законодателство и да предложи изменения, или нови разпоредби, които да защитят обществото от подобни искания.", "date": "2019.03.12", "title": "Експерт: Президентът, не ГЕРБ и ДПС, опрощава дълговете"}
{"url": "https://www.actualno.com/sofia/mahat-perkite-na-akuli-po-graf-ignatiev-news_727159.html", "text": "  Търси се нов вариант за обезопасяване на движението по ремонтираната ул. „Граф Игнатиев” в София. Това стана ясно от думите на столичния кмет Йорданка Фандъкова пред журналисти, предаде БГНЕС.     Станалите известни като „перки на акули” каменни блокове ще бъдат премахнати, след като няколко души се спънаха и нараниха, поясни още Фандъкова.   „Възложила съм на главния архитект и проектантите да проучат възможностите за смяна. Тук говорим за безопасност. Това е най-важният приоритет за мен. Ще направим всички усилия доброто изпълнение на проекта да не пострада, но да бъдат подменени с други варианти на обезопасяване, защото да оставим трамвая да се движи без обезопасителни съоръжения също е опасно“, заяви Йорданка Фандъкова.\r\nПрипомняме, че по-рано от гражданската инициатива \"Спаси София\" призоваха столичното ръководство по \"Графа\". \"Следващият спънал се пешеходец може да попадне под колелата на преминаващ трамвай\", заяви Борис Бонев от организацията и допълни, че всяко действие на Общината след подобен инцидент ще е твърде закъсняло и решителни мерки са необходими сега.  Докато бъдат избрани новите ограничители, сегашните остават по улицата.", "date": "2019.03.12", "title": "Махат \"перките на акули\" по \"Граф Игнатиев\""}
{"url": "https://www.actualno.com/business/shte-letjat-li-hora-i-roboti-na-webitfestival-2019-i-nakyde-otlita-sybitieto-prez-2020-news_727171.html", "text": "  Според последната голяма сделка в събитийната индустрията най-голямото в Европа събитие за технологии бе привлечено от общината на Лисабон с помощта на правителството на Португалия за крупната сума от 110 милиона евро, като ефектът му за икономиката на страната е изчислен на 300 милиона евро на събитие. Преди това то беше създадено и се случваше няколко поредни години в Дъблин, Ирландия, от където Лисабон го привлече с финансиране.     България до тази година също е домакин на един по-малък брат на това събитие , който преди 11 години стартира като една мечта на основателя му за създаване на предприемаческа екосистема и повече възможности за България –  Webit.Festival.\r\nДнес събитието е домакин на над 15 тематични конференции и изложение и е място на което над 10 000 посетители от над 110 държави правят бизнес и сверяват часовниците си с последните технологии и бъдещето на индустриите. Сред над 400те световни лектори са основатели на най-едни от най-големите и успешни компании в света, откриватели, изследователи, предприемачи, инвеститори, роботи, летящи хора, киборги и много знаменитости като Марк Кюбан (с 4.5 милиарда лично богатство). Всички те кацнат в София за Webit на 14 и 15 май тази година.\r\nФондация Webit ежегодно подпомага и стартъп екосистемата като избира 200 (от над 4000 кандидатстващи) стартиращи компании от България, Европа и света и им предоставя възможност да имат щанд на събитието, безплатни билети, както и да представят проектите си пред топ инвеститори. А победителят в грандиозната церемония на „Игрите за предприемачи“, която се състои на втория ден Webit си тръгва с чек за 200 000 евро от събитието.  И тази година на 14 и 15 май бъдещето на киберсигурността, образованието, градовете, медиите, маркетинга и рекламата, медицината, отбраната, парите и финансовите технологии, климатичните промени и човечеството във века на изкуствения интелект ще бъдат дискутирани от едни от най-големите умове на света в рамките на 15 събития под покрива на Webit в и пред НДК.\r\nДокато подготвят единадесетото издание на форума, във Фондация Webit са и в процедура по избор на нова дестинация за изданието на събитието през 2020 година.\r\n27 града от цяла Европа , сред които Амстердам, Париж, Лондон, Мадрид, Ротердам, Валенсия, Виена, Тел Авив, Брюксел, Будапеща и много други се състезават да бъдат домакин на Webit.Festival Europe 2020.    От Фондация Webit отказват коментар относно условията, които се обсъждат с  градовете-кандидати. Според публично предоставена информация и оценка икономическия ефект за страната-домакин на Webit възлиза на над 60 милиона на събитие.\r\nWebit стана причина световните медии сред които Форбс, Економист, Ал Джазира и много други да заменят използваното в миналото определение за София, като „столицата на най-бедната държава в ЕС“ с респектиращото – „София – дигитална столица“.\r\nКъде ще отиде европейското издание на Webit през 2020 тепърва предстои да разберем, но през 2019 София отново е домакин на форума и билетите за тази година вече се изчерпват.\r\nАко желаете вие, семейството и колегите ви да бъдете сред посетителите на последното голямо издание на Webit в България и сред тези, които ще видят бъдещето с очите си и ще чуят съвети как да са успешни в него – купете билетите си още днес на ", "date": "2019.03.12", "title": "Ще летят ли хора и роботи на Webit.Festival 2019 и накъде отлита събитието през 2020? "}
{"url": "https://www.actualno.com/pleven/za-edno-trimesechie-zaetite-v-plevensko-sa-namaleli-sys-7000-dushi-news_727103.html", "text": "  Със 7000 души е намалял броят на заетите лица в Плевенска област през четвъртото тримесечие на 2018 г. в сравнение с третото. Спрямо същия период на 2017 г. намалението е с 4800 души, съобщи териториалното бюро на Националната статистика в Плевен.     Общо заетите лица на 15 и повече навършени години през четвъртото тримесечие на м.г. в региона са били 93 500 души. Работещите мъже са били с 11 000 души повече от жените. В същия период коефициентът на заетост в Плевенска област е бил 45,1 на сто – при средно за страната 5,25 на сто.   По брой на заетите лица през последното тримесечие на 2018-а регионът е на дванайсето място в страната, а по коефициент на заетост – на двадесет и трето място.\r\nКато цяло в Северозападния район, към който е и Плевенска област, през четвъртото тримесечие на м.г. общият брой на заетите лица на 15 и повече навършени години е бил 270 500 души. В сравнение с третото тримесечие на 2018-а заетите са намалели с 4 800 души.  ", "date": "2019.03.12", "title": "За едно тримесечие заетите в Плевенско са намалели със 7000 души"}
{"url": "https://www.actualno.com/sofia/metrostancija-vitosha-e-otnovo-otvorena-news_727109.html", "text": "        Полицаите не са открили нищо обезпокоително. По-рано вдигна на крак полицията, която извърши проверка на метростанцията.   Всички граждани, живеещи в района на кв. \"Хладилника\", можеха като алтернатива да използват трамвай, за да се придвижат в посока центъра, заяви за БГНЕС инж. Стоян Братоев, директор на \"Метрополитен\".", "date": "2019.03.12", "title": "Метростанция \"Витоша\" е отново отворена"}
{"url": "https://www.actualno.com/asenovgrad/asenovgradchanin-sled-oshte-njakolko-remonta-visochinata-na-pytja-shte-dostigne-sredata-na-garajite-ni-news_726915.html", "text": "   За този проблем сигнализира читателят на Никола Москов. Той обясни, че от дълго време асеновградчани, живеещи в района, са очаквали ремонта в участъка, в който са разположени домовете им. И след извършването му сега се получава парадокс - да се радват ли на новоасфалтираната улица, или да се притесняват от наводнение.      \"Ако продължават да асфалтират без да отстраняват стария асфалт, след още няколко ремонта пътят ще достигне до средата на гаражите\", жалва се асеновградчанинът. Мъжът обясни и, че шахтата на същата улица \"Захари Стоянов\" не е функционираща, тъй като е запушена.             Никола Москов казва, че още в деня на ремонтните дейности е сигнализирал за проблема до инженер Атанас Тошев - директор на общинската дирекция по строителство и благоустройство в . Той му отговорил, че сигналът е приет. Към днешна дата, седмица по-късно, реакция, от страна на общината липсва. Дали ще бъдат предприети мерки по възникналия казус, преди да има последствия за домовете на живеещите на улица \"Захари Стоянов\", времето ще покаже.", "date": "2019.03.12", "title": "Асеновградчанин: След още няколко ремонта височината на пътя ще достигне средата на гаражите ни"}
{"url": "https://www.actualno.com/analysis/sasht-zaplashva-germanija-zaradi-sdelka-s-huawei-news_727112.html", "text": "  От САЩ отправиха предупреждение към Германия, че ще намалят споделянето на разузнавателна информация с Берлин, ако позволят на Huawei да участват в тяхната 5G мобилна мрежа.     Заплахата идва след последното писмо от американския посланик в Германия. САЩ лобират за това . Поради тази причина    Американският посланик Ричард Гренел заяви, че САЩ няма да могат да поддържат същото ниво на сътрудничество с германските служби за сигурност,  , пишe The Wall Street Journal.\r\nВ писмо до министъра на икономиката, което бе изпратено предния петък Гренел заяви, че сигурните комуникационни системи са съществени, а отбраната и интелигентното сътрудничество и фирми като Huawei, може да компрометират това.  Предупреждението маркира ескалацията в усилията на .\r\nСАЩ, Австралия и Нова Зеландия i за създаването на своите 5G мрежи.   Фирмата от своя страна предприе по-агресивна стратегия в последните месеци, за да противодейства на това, което вижда като „опетняваща” кампания на САЩ.    Миналата седмица, компанията започна о заради забраната на различни правителствени агенции да ползват продуктите ѝ казвайки, че това е „противоконституционно”.\r\nОсвен това Huawei рекламира в чуждестранни медии и дори кани чужди журналисти да посетят централата ѝ.", "date": "2019.03.12", "title": "САЩ заплашва Германия заради сделка с Huawei"}
{"url": "https://www.actualno.com/politics/slavi-trifonov-uvajaemi-synarodnici-shte-platite-kakvoto-vi-kajat-news_727111.html", "text": "  \"Ще платите, каквото ви кажат – и задълженията на поповете ще платите, и задълженията на ходжите ще платите. Ако ви кажат – даже и борчове на пастафарианците ще платите\". Така Слави Трифонов коментира в своята Facebook страница темата с опрощаването на дълговете на вероизповеданията у нас.      Припомняме, че в края на миналата седмица Народното събрание гласува на първо четене , с които им се опрощават около 8,2 млн. лева неплатени публични задължения до 31 декември 2018 г. Със закона се предлага регистрираните по Закона вероизповедания да се освободят еднократно от плащане на неплатените  публични вземания, с главниците, лихвите и разноските по тях. \"Имам въпрос към вас, уважаеми сънародници. Или по-точно към онези от вас, които събирате капачки за кувьози, които изпращате есемеси за болните деца, които си плащате чинно осигуровките и данъците, които спазвате законите. Та, вас попита ли ви някой дали искате с вашите пари да платите и задълженията на тези, които не събират капачки за кувьози, които не събират пари за болните деца, които не си плащат осигуровките и данъците, които не спазват законите? Никой не ви попита, нали?\r\nЩе платите, каквото ви кажат – и задълженията на поповете ще платите, и задълженията на ходжите ще платите. Ако ви кажат – даже и борчове на пастафарианците ще платите\", коментира Слави.   \"Сигурно сте чули, че от вашия джоб ще се платят - над 8 милиона лева, натрупани от неплатени данъци и осигуровки на ходжите. Чули сте, но не са ви питали.\r\nДали сте чули, че от днес етническият мир се пази с плащане на пари и вече не е работа на службите, ДАНС, МВР?    А дали сте чули, че вече вие ще плащате заплатите на свещениците и ходжите и тези заплати може да са колкото учителските?\r\nДали сте чули, че вече държавната годишна субсидия за Главното мюфтийство ще е 6 милиона лева, при положение че досега общата субсидия за всички вероизповедания в България беше около 5 милиона?\r\nДали сте чули, че Българската православна църква вече ще получава държавна субсидия, забележете - между 15 и 43 милиона лева годишно?   А дали сте чували, че по Конституция „религиозните институции са отделени от държавата“? Нищо. По новия закон за вероизповеданията Мюфтийството и Православната църква ще получават по 10 лева държавна субсидия на вярващ\", пише Слави Трифонов.\r\n„10 лева за поповете и ходжите е същото като 11 лева за партиите, само че за поповете и ходжите“, би казал класикът Валери Божинов.   Всъщност, въпросните задължения на бяха опростени, благодарение на гласовете на ГЕРБ и ДПС, и благодарение на осигурения кворум от ПатрЕотите. (Отделен е въпросът може ли Народното събрание да опрощава борчове).\r\nА защо ГЕРБ и ДПС не платиха 8-те милиона именно с партийните си субсидии, които държат на влог? ГЕРБ имат спестени около 20 милиона лева, а ДПС – около 5 милиона. Със своите 25 милиона ГЕРБ и ДПС спокойно можеха да платят тези 8 милиона и да запазят етническия мир. \r\nНо... решиха да запазят мира помежду си, като платим пак ние\", завършва позицията на телевизионния водещ.", "date": "2019.03.12", "title": "Слави Трифонов: Уважаеми сънародници, ще платите, каквото ви кажат"}
{"url": "https://www.actualno.com/smolyan/otpuskat-10-mln-evro-za-malki-i-sredni-predprijatija-kraj-bylgaro-gryckata-granica-news_726939.html", "text": "  Стартира процедурата за набиране на проектни предложения за развитие на малките и средни предприятия в граничния регион между България и Гърция. 10 млн. евро е размерът на инвестицията, която ще бъде отпусната по Програмата за трансгранично сътрудничество ИНТЕРРЕГ V-A Гърция-България, съобщават от регионалното ведомство.     За ресурса вече е обявена покана за набиране на проекти по приоритетна ос „Конкурентен и иновативен трансграничен регион“. Тя  има за цел да повиши конкурентоспособността на малките и средни предприятия, като стимулира растежа на нови и съществуващи фирми чрез разширяване на икономическата им дейност до нови пазари и продукти.   Стойността на даден проект следва да бъде между 300 000 и 600 000 евро, от които 65% субсидия (помощта се отпуска чрез „de minimis” – до 200 000 евро) и 35% собствен принос на кандидатите.\r\nДопустими за участие са само малки и средни предприятия, регистрирани в областите Благоевград, Смолян, Кърджали и Хасково) в т.ч. клонове, като за България те трябва да са регистрирани като самостоятелни юридически лица. Публични (държавни, общински и др. дружества) не са допустими кандидати. Едно МСП може да кандидатства само по един проект. Проектните идеи за съвместни бизнес инициативи от трансграничния регион на България и Гърция може да се подават по електронен път чрез Информационната система за държавни помощи на Гърция SAMIS (www.ependyseis.gr).  Крайният срок за подаване на проектните предложения е 15:00 часа на 10.05.2019 г.\r\nКандидатите следва да упражняват следните дейности: производство на хранителни продукти, на тъкани, на компютърна и комуникационна техника, електронни и оптични продукти, строителни изделия от неметални минерални суровини, събиране и рециклиране на материали, устойчив туризъм, култура, здравеопазване, спорт и развлечения. Въведен е допълнителен критерий, даващ приоритет за подкрепата на производствени предприятия.   Допустими са разходи за дребномащабни инвестиции – например строителство, изграждане на производствени инсталации, доставка на специализирано оборудване и др., купуване на софтуер и свързаните с него услуги, маркетинг и ноухау, патенти и авторски права, разходи за персонал и др. Дадено проектно предложение може да включва изцяло инвестиционни дейности. Максимална продължителност на проектите е 3 години.    ", "date": "2019.03.12", "title": "Отпускат 10 млн. евро за малки и средни предприятия край българо-гръцката граница"}
{"url": "https://www.actualno.com/moresport/arestuvaha-konyr-makgregyr-v-majami-news_727126.html", "text": "  Полицията в Маями арестува звездата от бойните спортове Конър Макгрегър в 5,20 ч сутринта местно време пред хотел в града.     Ирландецът е обвинен в \"използване на груба сила, грабеж и криминално поведение\".\r\nМакгрегър е забелязан от човек пред хотела, който извадил телефона си да се снима с него. Мегазвездата в ММА обаче избил от ръцете му телефона, скочил върху него няколко пъти и го счупил. След което го взел и си тръгнал с него.   Пострадалият веднага се обадил в полицията. Той се оплакал, че са му нанесени щети в размер на 1000 долара. Полицията е арестувала Макгрегър в 6 сутринта от неговия дом.  Конър е оказал пълно съдействие, а неговите адвокати са платили гаранция от $12 500, за да излезе два часа и 15 минути по-късно от дранголника.\r\nКонър е в Маями заедно със своята приятелка Дий Девлин и техния син Конър - младши. Поводът е рожденият ден на майката на Макгрегър. За целта ММА боецът наел луксозното имение на Версаче в града.        Големият проблем за Конър ще дойде от факта, че вече има криминално досие в САЩ.\r\nТой бе арестуван преди година в Ню Йорк, когато атакува бус с други бойци от ММА и отново бе задържан за агресивно поведение. Вероятно този път ще се стигне поне до условна присъда, както и до огромна глоба.\r\nСпоред местни онлайн издания, Макгрегър е бил с неизвестна дама пред хотела и това е причината за гнева му, когато човекът извадил мобилния си телефон за снимка.\r\nТова обаче не е потвърдено официално в полицейския доклад по случая.", "date": "2019.03.12", "title": "Арестуваха Конър Макгрегър в Маями"}
{"url": "https://www.actualno.com/europe/germanija-se-prisyedini-kym-natiska-na-sasht-za-premahvane-na-mitata-za-srybski-stoki-news_727163.html", "text": "  Германия се присъедини към натиска на САЩ и ЕС върху Прищина, за , наложени на Сърбия и Босна и Херцеговина (БиХ), съобщи вестник „Коха”, цитиран от МИА. Статията идва след разговорите на съветниците на германския канцлер Ангела Меркел с политически и институционални представители в Косово.     Вестникът пише, че германските власти са потвърдили вижданията на Берлин по време на вчерашната среща с Хашим Тачи и Рамуш Харадинай, че наложените мита предотвратяват продължаването на диалога, призовавайки правителството в Прищина да ги премахне, предаде БГНЕС.   Германските съветници на Меркел - Ян Хекер и Матиас Литенберг се срещнаха в Прищина във вторник с Тачи, Харадинай и вицепремиера Енвер Ходжай, а въпросът за прекратяване на наложените мита беше основната тема на преговорите.\r\nИзточникът на „Коха”, който поиска анонимност, заяви, че позицията на Германия относно постигането на всеобхватно споразумение между Белград и Прищина е непроменена - Берлин казват, че са против промяната на границите на Косово.  Посещението на германските власти в Прищина бе предшествано от посещение на върховния представител на САЩ Дейвид Хойл, който също така настоя за премахването на митата за стоки от Сърбия и БиХ.", "date": "2019.03.12", "title": "Германия се присъедини към натиска на САЩ за премахване на митата за сръбски стоки"}
{"url": "https://www.actualno.com/kustendil/kustendilskata-policija-zalovi-kradec-otkradnal-3350-lv-ot-88-godishna-jena-news_726993.html", "text": "  Извършител на кражба на 3350 лв. от къща в Кюстендил е задържан вчера от кюстендилски полицаи. 88-годишната жертва на престъплението е сигнализирала полицията. Предприети са незабавни издирвателни действия, в дома на 52-годишния извършител на кражбата в кв. „Изток“ е открита сумата от 3 185 лв. в полицейския арест, по случая е започнато досъдебно производство в РУ Кюстендил, уведомен е дежурен прокурор.     Вчера дупнишки полицаи са задържали 25-годишен мъж от града, той е извършил кражба на 2 рекламни чадъра със стойките от заведение в Дупница.Вчера в РУ Дупница е подаден сигнал и от дъщерята на 65-годишен мъж от с. Слатино, че е бил жертва на грабеж, удрян е с бухалка по тялото и главата, настанен е в дупнишк болница с комоцио. Извършителят на грабежа е установен – мъж от селото, отнел е от жертвата 2 лв., по случая е започнато досъдебно производство, уведомен е дежурен прокурор.\r\nВчера дупнишки полицаи по време на проведени специализирани действия са открили и иззели от фирмено складово помещение в града технически пособия за производство на тютюневи изделия.\r\nВчера в РУ Дупница е заявен и грабеж на 350 лв. и златни накити от 64-годишна жена, двама маскирани са проникнали в дома й, удряли са я и са я заплашили с убийсство. По случая е започнато досъдебно производство, уведомен е дежурен прокурор.  ", "date": "2019.03.12", "title": "Кюстендилската полиция залови крадец, откраднал 3350 лв от 88-годишна жена"}
{"url": "https://www.actualno.com/politics/nastimir-ananiev-volt-agitacija-na-chujd-ezik-da-no-samo-na-oficialen-za-es-news_727115.html", "text": "   . Това заяви лидерът на \"Волт България\" Настимир Ананиев.     \"Не забравяйте, че сега се подготвя законодателството за транснационални избори, което означава, че ще има общи листи за целия ЕС. България има възможност да изпревари събитията и да направи нужните законодателни промени\", посочи Ананиев.\r\nТой добави, че до момента никоя партия не разяснява на гражданите какви ще са задачите на българските представители в Европарламента и защо нямаме стратегия как да пазим интереса си в Брюксел.\r\n\"Виждаме какво се случи с . Беше изпуснат от евродепутатите и министерството на транспорта. Наложи се индустрията да реагира и да посочи, че има проблем. Лошото е, че ако попитаме хората дали могат да назоват поне трима български евродепутати и какво са свършили за последните почти 5 години, те няма да могат да кажат нищо\", категоричен е Настимир Ананиев.     Според лидера на Европейска партия Волт управляващите дори не ни казват и какво ще стане след Brexit, където, например, със сигурност ще се увеличи вноската на България в бюджета на ЕС.\r\nНастимир Ананиев коментира и . По думите му поредният гаф на управляващите може да стимулира други организации и граждани да не си плащат данъците: \"Мюфтийството получавали огромни суми от наеми. Нека да продадат имоти и да си покрият задължението. В същото време или пък гонят бабите по читалищата\".\r\nЛидерът на \"Волт България\" е на мнение, че акции като , който е обвинен за злоупотреби с 2 млн. лв., са ПР преди местните избори и накрая обикновено никой не бива осъден.    \"Затова е важен изборът на Европейски главен прокурор. Надяваме се това да бъде . Тя се превърна в символ на борбата с корупцията и управляващите трябва да кажат защо не са я подкрепили. Но както виждаме ЕС и други държави пращат проверяващи у нас, които следят за корупция. Именно поради тази причина повечето хора не живеят добре, защото парите се източват. Само чрез европейските лостове можем да си върнем държавата\", категоричен е Настимир Ананиев.\r\nСпоред него съвсем нагледно рухна и мантрата за противопоставянето на националистите и ДПС, след като бяха гласувани промените в и премахването на преференциите: \"Знаем какво се случи след целувката на Станишев с Местан. Сега нека да видим какво ще се случи след целувката на ГЕРБ и патриотите с ДПС. Аз мисля, че те ще платят цената за тази целувка. Не може да не уважаваш собствения си избирател и неговата интелигентност\".   По думите на лидера на \"Волт България\" \"патриотите\" са допуснали тотален разнобой и не са осъществили заявката си да изместят ДПС, защото на практика работят с тях.\r\n\" Волт олицетворява новата енергия в политиката. На някой хора трябва да им се пусне много сериозно напрежение. Ако имаме европейското правосъдие, здравеопазване и доходи, ще имаме достоен живот\", посочи Настимир Ананиев.\r\nТой добави, че Европейска партия Волт започва кампания за финансиране, която ще е по американски модел. Ще призовем всички, които симпатизират на идеите на партията за федерализирне на ЕС и утвърждаване на демократичните ценности, да дарят за нашата кампания по 28 лв., колкото са страните в Съюза, уточни политикът.   Ананиев даде пример с един от кандидатите на Волт за европейските избори – холандеца Дани Ван Сантен. Чужденецът живее и работи в България от 3 години и скоро ще се жени за българската си приятелка. Самият той признал, че е много учуден как страна с толкова потенциал и ресурси не постига нужния напредък след 12 години членство в ЕС.\r\n\"Властта е в нас – трябва да излезем и да гласуваме, вместо да мислим, че няма алтернатива\", заяви Настимир Ананиев.", "date": "2019.03.12", "title": "Настимир Ананиев, Волт: Агитация на чужд език – да, но само на официален за ЕС"}
{"url": "https://www.actualno.com/balkani/v-turcija-zapochna-novo-delo-sreshtu-granichni-policai-ot-burgas-news_727119.html", "text": "  В турският град Къркларели започва делото срещу българските граничари Михаил Цонков, Николай Костов, Живко Петров и Николай Петков. Те са обвинени в убийство през 2008 година при изпълнение на служебния си дълг, защитавайки териториалните води на България. Тогава край Резово е прострелян смъртоносно турски бракониер.     Повече от 10 години, след като делото е прекратено за българската страна, процесът започва отново. През месец октомври 2018 година Бургаският районен съд отложи делото, образувано по поръчка на Турския наказателен съд. Месец след това магистратите отказаха да изпълнят международната поръчка за разпит на българските граничари в Турция с мотива, че повторното им изслушване ще накърни суверенитета на България.    Европейският съд по правата на човека в Страсбург също се произнесе, че граничарите са невинни. С мотива, че убитият бракониер е бил на нейна лодка, Турция започна свой процес в Наказателния съд. Българските гранични полицаи няма да бъдат на процеса в Къркларели. На делото обаче ще присъства нает от България турски адвокат, който ще настоява производството да бъде прекратено, а граничарите оправдани.  ", "date": "2019.03.12", "title": "В Турция започна ново дело срещу гранични полицаи от Бургас"}
{"url": "https://www.actualno.com/burgas/dvama-doblestni-myje-shte-poluchat-pochetna-znachka-na-obshtina-burgas-news_727104.html", "text": "  Предложение за моралната награда за двамата мъже спасили давеща се жена, отправи общински съветник.     В докладна записка, Георги Дракалиев настоява: \"Съгласно Наредбата за символиката и отличията на Община Бургас, в подобни случаи заслужилите могат да бъдат удостоени с Почетна значка на Община Бургас. Действия като техните, трябва да служат за пример на всички, считам, че е необходимо да бъдат отличени от Общински съвет Бургас\".\r\nНеприятната ситуация става на 2 март, в близост до моста на Централния плаж в Бургас. Жената е решена да сложи край на живота си и скача в ледените морски води. Тя не може да плува и скоро започва да се дави и потъва.\r\n28-годишната бургазлийка е имала психично заболяване. За щастие, реакцията на рибарите е мигновена. Техните адекватни действия спасяват жената, която е отведена за лечение в бургаска болница в много тежко състояние. По-късно животът и е извън опасност, благодарение грижите на лекарите.     Засега се знаят само инициалите и фамилиите на доблестните мъже, които спасиха живота на жената – те са М. Камбуров и П. Аргинян. Много скоро обаче се очаква Бургаският общински съвет да приеме предложението на Георги Дракалиев и те да получат званието Почетна значка на Община Бургас.    ", "date": "2019.03.12", "title": "Двама доблестни мъже ще получат почетна значка на Община Бургас"}
{"url": "https://www.actualno.com/asia/avstralija-njama-da-priema-boeing-737-mah-8-news_727125.html", "text": "  Австралия стана поредната страна, която забрани Boeing 737 Мах 8, след смъртоносната катастрофа на Етиопските авиолинии, този уикенд.     „Това е докато чакаме за повече информация, за да преразгледаме рисковете за безопасността ако Боинг 737 Мах 8 продължи да лети от и към Австралия”, заяви Шейн Кармоди, изпълнителен директор на Австралийската службата за безопасността на цивилната авиация. От службата казват още, че много съжаляват за неудобството за някои от пътниците, но вярват, че най-важно е безопасността винаги да е на първо място.   Фиджи Еърлайнс ще е единствената авиокомпания, която ще бъде засегната от забраната.\r\nПо-рано Етиопия, Китай, Каймановите острови, Монголия и Република Южна Африка, Сингапур и Аржентина забраниха на самолети от този модел да излитат или кацат, предаде БГНЕС.  Федералната служба по авиацията на САЩ обяви, че ще се намеси \"веднага\" ако има притеснения за сигурността на полетите с този самолет.\r\nВ Русия, Турция, САЩ, Италия, Норвегия, Исландия и други държави, различни авиопревозвачи казаха, че държат връзка с производителя на самолета Боинг, но засега машините 737 MAX 8, които те оперират, ще продължат да летят.   Притесненията са, че модерният самолет може да има конструктивен дефект.    След като през есента на 2018 г. такъв модел падна малко след излитане в Индонезия, същото се случи в неделя в Етиопия. При двата тежки инцидента загинаха общо 346 души. Около 370 самолета от този популярен модел са в употреба от 47 компании в момента.", "date": "2019.03.12", "title": "Австралия няма да приема Boeing 737 Мах 8"}
{"url": "https://www.actualno.com/sofia/zatvoriha-metrostancija-vitosha-news_726922.html", "text": "  Полицията проверява сигнал за забравена раница в района на столичен мол на бул. „Черни връх“ и ул. „Сребърна“. Това съобщиха от пресцентъра на МВР, цитирани от \"Фокус\". Районът е отцепен и на мястото тече проверка.     Метростанция \"Витоша\" е затворена заради проверката на изоставения багаж. Влаковете се движат до „Джеймс Баучер“.   ", "date": "2019.03.12", "title": "Затвориха метростанция \"Витоша\""}
{"url": "https://www.actualno.com/crime/otlojiha-deloto-ktb-news_727122.html", "text": "  Спецсъдът отложи делото \"КТБ\" - за 26 март. За днес се очакваше да започнат първите разпити по мегапроцеса - основно свидетели на прокуратурата, но се оказа, че масово тях ги няма, предаде БГНЕС.     Първи на разпит трябваше да бъде подложен Николай Орешаров. Това е бившият одитор на голяма група компании, кредитирани от КТБ, сред които Балканска медийна компания \"Табак трафик\" и \"Табак маркет\", които оперират търговската марка LAFKA. Втори в списъка за разпит беше Валери Карадачки. Карадачки е бивш директор на ключови компании от строителния и инфраструктурен бизнес, кредитиран от КТБ. Друг от ключовите свидетели на прокуратурата – изпълнителният диркетор на ТЦИМЕ Теодора Танева се е оказала в отдавна планирано пътуване в чужбина. Четвъртият свидетел на прокуратурата, който не се яви – Емил Галов, бил неоткриваем на два адреса и не е призован изобщо, пишат Frognews и \"Трансмедия\". А на 26 март трябва да свидетелства Бисер Лазов - основният свидетел на прокуратурата.   След като с промени в Наказателно-процесуалния кодекс беше спряно изчитaнeтo на над 5-те хиляди страници обвинителен диспозитив, Специализираният наказателен съд даде ход по същество на делото за източването на над 2,5 милиарда лева от фалиралата през 2014 г. Корпоративна търговска банка.\r\nДо разпитите се стигна почти 10 месеца след първото съдебно заседание, на което съдия Виржиния Петрова реши, че делото ще се гледа в отсъствието на основния подсъдим - банкерът Цветан Василев. Освен него на съд се очакват още 17 души, а сред първите свидетели, призовани за днес, са ĸpeдитополучители.  На миналото съдебно заседание адвокатът на Василев - Константин Симеонов, изненадващо заяви, че клиентът му иска да даде обяснения по повдигнатите му обвинения. Прокуратурата се противопостави, напомняйки, че, ако е искал пълноценно участие в процеса, банкерът е можел да даде доброволно съгласие за екстрадиция от Сърбия, където се намира от лятото на 2014 г. Симеонов контрира, че Василев е там, защото се съмнявал, че у нас ще получи справедлив процес. беше да се проучат техническите възможности за разпит на основния подсъдим, което съдия Петрова мотивира с думите: „Никога съдът не може да лиши подсъдим от правото да дава обяснения“. Подобен задочен разпит може да се реализира чрез видеоконферентна връзка или с разпит в Сърбия с молба за правна помощ.   ", "date": "2019.03.12", "title": "Отложиха делото \"КТБ\""}
{"url": "https://www.actualno.com/sofia/toplofikacija-sofija-naj-nakraja-kaza-kolko-miliona-e-platila-na-vynshni-uristkonsulti-news_727128.html", "text": "  4 232 303,29 лева – това са присъдените от българския съд консултантски възнаграждения на „Топлофикация София“ само през 2015 година. А реализираните приходи директно в бюджета на \"Топлофикация София\" са 2 236 825,35 лева. Това става ясно от официални отговори на топлофикационното дружество към омбудсмана Мая Манолова.     Дружеството уточнява и, че през 2015 година е платило 2 245 401,77 лева на външни юристконсулти, след като си има собствени. Това обаче било заради 7 дела с търговски дружества, където материалният интерес е за общо 142 922 174 лева, а отделно материята по тях била по-сложна. Иначе по делата срещу клиентите на \"Топлофикация София\" работели само юристконсултите на заплата в дружеството, макар че от отговорите не ставя ясно в какъв смисъл търговските дружества не са клиенти на \"Топлофикация София\".   Отговорите са налице след дълга съдебна битка, която в крайна сметка , след като \"Топлофикация София“ отказа да отговаря на въпроси от обществен интерес. Те касаеха основно положението с парите за външни юристконсулти, които харчи \"Топлофикация София\" по дела за дългове, след като в дружеството работят на щат юристконсулти. И сега се изяснява, че „приходите от юрисконсултски възнаграждения не се изплащат на юрисконсултите в дружеството“.\r\nОт отговорите става ясно, че работят общо 19 юристконсулти, като през 2015 година брутно те са взели 269 608,51 лева. Малко над 11 000 лева от тези пари са премии. А през 2015 година \"Топлофикация София\" е дала 3550 лева за работно облекло на тези служители и 2480 лева за повишаване на квалификацията им.  ", "date": "2019.03.12", "title": "\"Топлофикация София\" най-накрая каза колко милиона е платила на външни юристконсулти"}
{"url": "https://www.actualno.com/sofia/101-dushi-sa-noshtuvali-v-krizisnija-centyr-za-nastanjavane-na-bezdomni-news_726931.html", "text": "  101 души са нощували в Кризисния център за настаняване на бездомни хора в кв. „Захарна фабрика“. Това съобщи за Агенция „Фокус“ директорът на Центъра Йорданка Темелкова. Тя отбеляза се очаква броят на настанените хора да се увеличи в следващите дни, поради снеговалежа в столицата и спада на температурите.     Темелкова допълни, че тази нощ е преминала спокойно, без проблеми.   ", "date": "2019.03.12", "title": "101 души са нощували в Кризисния център за настаняване на бездомни"}
{"url": "https://www.actualno.com/europe/francija-e-syglasna-da-ima-obsht-parlament-s-germanija-news_726916.html", "text": "  Франция одобри идеята да бъде създаден общ парламент с Германия, пише Deutsche Welle, цитирана от БГНЕС.     Председателят на долната камара френския парламент (Национално събрание) Ришар Феран обяви, че Националното събрание е одобрило предложението, въпреки недоволството на крайнолевите и крайнодесните. Сега се чака решението на Бундестага в Берлин.   Идеята за общ парламент гласи следното - предвижда се той да има 100 депутати, по 50 от двете страни. Те ще предлагат, обсъждат и приемат съвместни резолюции, които няма да имат статута на закон. Тези резолюции ще влизат за гласуване в Националното събрание във Франция и Бундестага в Германия.", "date": "2019.03.12", "title": "Франция е съгласна да има общ парламент с Германия"}
{"url": "https://www.actualno.com/politics/simeonov-razbi-borisov-za-muftijstvoto-sdelka-s-dogan-ima-edin-imot-v-bankja-news_726918.html", "text": "   . Така бившият вицепремиер и сегашен депутат и лидер на НФСБ Валери Симеонов разкритикува положението със и опрощаването главно на Мюфтийството на милиони левове дългове. Лидерът на НФСБ се оплака, че премиерът Бойко Борисов е наясно какво прави, че е грешно и че е \"цирк\" – затова реагирал с гняв и сила и бил казал на събитие на ГЕРБ как Симеонов дърпал бабички на границата, а смеел ли да прави така със здрави мюсюлмани.      . Мнозинството се определя от ГЕРБ, от ДПС, видяхме и, че \"Воля\" се присъедини, добави той, определяйки случващото се за . , подчерта бившият вицепремиер.    , продължи Симеонов пред БНТ и каза, че не е съгласувано с „Обединени патриоти” от ГЕРБ, защото е било ясно, че няма да има съгласие. Симеонов разви и теза – – вероятно изчаква решението за закона, допълни народният представител. заяви депутатът и лидер на НФСБ и каза, че 2 млн. лева идват за Мюфтийството всяка година от Турция. Основната част от натрупаните задължения от 8 млн. лева са от загубени дела от Главното мюфтийство за . Те имаха претенции за около 1500 имота, които сега са държавна собственост, защото претенциите бяха отхвърлени, каза още Симеонов. Само от тези дела за разноски Главно мюфтийство дължи около 5 млн. лева, заяви Симеонов и даде примери – за Историческия музей в Кърджали (100 000 лева), в Ямбол – също толкова.   , категоричен беше Симеонов и припомни как магазин се затваря до 30 дни за неплатени данъци, а за Мюфтийството може. Той е сигурен и, че Главно мюфтийство има достатъчно пари да си покрие задълженията – най-малко има 700 000 декара, които дава под аренда, на декар по 2-3 лева, при положение, че арендите в Добруджа са по 70-80 лева на аренда. Защо – защото ги дава на активисти на ДПС, сигурен е Симеонов. Той е сигурен и, че Главно мюфтийство разпределя пари по регионални звена – например добричкия клон, защото иначе, ако влязат в централната сметка на Мюфтийството, ще бъдат запорирани от НАП заради дългове. , заключи Симеонов, който добави: Може да съм атеист – откъде-накъде ще плащаме на вероизповедания, няма значение на кое?   За финал Симеонов каза, че за евроизборите най-вероятно НФСБ ще се яви самостоятелно.    ", "date": "2019.03.12", "title": "Симеонов разби Борисов за Мюфтийството: Сделка с Доган, има един имот в Банкя"}
{"url": "https://www.actualno.com/pleven/restavratori-vyzstanovjavat-pametnika-na-pobedata-kraj-pleven-news_727120.html", "text": "  Реставратори от плевенския Регионален военноисторически музей са започнали работа по възстановяване на Паметника на победата край река Вит. Това съобщи началникът на отдел \"Култура\" в общинската администрация Стефка Григорова.     Тя поясни, че през миналата седмица е направено заснемане на паметника и са установени деформациите по него. След това е изготвен план, по който ще бъде извършена реставрацията на мемориала.\r\nВ понеделник е започнало почистването на камъните, с които е изграден паметникът. Използват се специфични химикали и това отнема доста време. Процесът ще е дълъг, предвижда се да бъдат възстановени и надписите на мемориала, поясни Стефка Григорова.  ", "date": "2019.03.12", "title": "Реставратори възстановяват Паметника на победата край Плевен"}
{"url": "https://www.actualno.com/viewpoint/mylchanieto-na-agnetata-news_726433.html", "text": "  Като човек роден, отрасъл и възпитан в годините на социализма, непосредствено след промените започнах да се интересувам от различни упадъчни и напълно погрешни капиталистически теории. По-долу следва текст, който извлякох от книгата Public Sector Economics; 4 th Edition: C. V. Brown & P. M. Jackson Wiley-Jackson (1991). Това пише учителят по математика Митко Кунчев.     „Системата на държавното образование е част от публичния сектор и черпи ресурси, принудително събрани, от частния сектор под формата на данъци. От тук ефективността при използването на ресурсите отделени за образование е първостепенен проблем на икономиката на публичния сектор. За данъкоплатците е важно дали техните пари се използват за повишаване благосъстоянието на обществото. Те искат не какъв да е резултат, а оптимален. От друга страна държавата включва в своята дейност функцията на социалната справедливост. Ето защо анализът на икономиката на публичния сектор, в това число на образованието, е насочен към намирането на баланса, който запазва ефективността в използването на ресурси и същевременно създава известна справедливост в обществото.“\r\nЖитейският ми опит включва 30 години работа като директор на училище – МГ „Баба Тонка“ в условията на капиталистическо строителство в България, 1988 – 2018 г. За съжаление, виждам, че както обикновените данъкоплатци, така и техните представители, началници, председатели и други партийни и държавни ръководители не са чели подобни теории, въпреки, че са преведени на български език.\r\nОт 2008 година се провежда задължителен държавен изпит /ДЗИ/ по български език и литература /БЕЛ/ и по избран от ученика поне един предмет. Провеждат се и различни национални външни оценявания /НВО/. Натрупано е огромно количество информация за отделните ученици, за училища, по общини, области и на национално ниво. Тази информация не е обработена и не е предоставена по разбираем и лесен за достъп начин на българския данъкоплатец. Изкушавам се да дам един пример за държава – отговорна към данъкоплатците си – Великобритания. Там също има министерство на образованието, но стиснатите англичани нямат РУО /какъв пропуск/.  Правителството обаче е длъжно да представя подробна информация за резултатите от изхарчените пари за образование. Ако имате минимални познания по английски език, направете следния експеримент: отворете сайта Веднага ще видите в средата на екрана рубриката “School performance tables”. Чрез нея след няколко кликвания ще можете да разгледате богата информация за представянето на училищата в Англия, държава с население повече от 65 000 000 души. Да продължим с експеримента. Отворете сайта на родното МОН: https://www.mon.bg/ и се опитайте да направите същото – да разгледате информация за представянето на ученици от училища в България, територия с неуточнено население, но приблизително 7 000 000 души. Успяхте ли? Сигурно обаче видяхте хубава снимка на министъра и разбрахте, какви големи усилия той полага за развитие на образованието.\r\nСамо дето не е ясно какви са резултатите от тези усилия. Моето твърдо убеждение е, че образованието не се прави от и в МОН, то се случва в стотици училища, където хиляди, все още отдадени на децата, учители свещенодействат в класните стаи.    За съжаление Няма сравняване, няма анализи, но така е по-добре за всички – всичко е точно.\r\nПо-добре е за учителите – никой не ги критикува, по-добре е за директорите – никой не ги притеснява и проверява, добре е за МОН – министърът отчита, че навсякъде има шкафчета и интернет, че 20 000 напуснали училището са върнати обратно с внезапно пламнало ученолюбие /неясно докога/, следователно образованието процъфтява.\r\nМинистър на образованието - най-сладкото министерско кресло. Изхарчваш милиарди левове народна пара, назначаваш на работа десетки началници и експерти, а не си длъжен да обясняваш, какви параметри на образованието се подобряват, какви са резултатите, а и никой не те пита. Вярно е, че в някой ВУЗ се намират недоброжелатели, които твърдят, че нивото на приетите за студенти ученици спада, но тези преподаватели скоро ще се пенсионират и техните заместници вероятно няма да забелязват нищо подобно.\r\nВсе поради липса на информация няма опасност след повишаване на заплатите на учителите с 20% да се влошат резултатите от обучението, просто защото няма такива.\r\nКакто пее Висоцки: „... Красота, среди бегущих, первых нет и отстающих, бег на месте общепримиряющий ...“. Точно за образованието в България. Чудно е тогава за какви успехи се награждават началници на РУО, директори стават директори на годината, учители получават грамота „Неофит Рилски“ и т.н.   В началото на септември 2018 г., в Русе се проведе съвещание с директорите на всички училища в област Русе /традиционното есенно съвещание/. Началникът на РУО – Росица Георгиева гордо заяви: резултатите от НВО и ДЗИ вече не са важни, затова няма да ги представям, няма да правя анализ, няма да показвам класиране на училища, няма да искам да се набелязват мерки за подобряване, имаме друга, по-важна работа.   Директорите в залата бурно аплодираха високоотговорната позиция на началника и се успокоиха... Не ме разбирайте погрешно. Образованието не е състезание по успех между училищата. Но функционирането на толкова важна система без постоянен контрол и анализ на резултатите е пълен абсурд. За сравнение ще споделя опита ми при работата с фондация „Америка за България“.\r\nУчаствах в квалификационна дейност на фондацията за директори на училища. Това беше най-смислената и добре организирана квалификация в живота ми, за съжаление в самия край на трудовата ми дейност, малко преди да ме принудят да напусна. На едно от занятията служител на фондацията представи млад, добре изглеждащ господин, като специалист от компания, наета от фондацията да оцени работата ѝ. Той присъстваше на занятият и наблюдаваше работата. Бях вече в Русе, на работното си място, когато получих писмо чрез електронната поща с молба да попълня анкета, към която имаше линк.\r\nОказа се, че анкетата е анонимна и е от компанията наета да оцени работата на фондацията. Почти половин час отговарях на всевъзможни въпроси, за да може да се изясни дали фондацията харчи пари и организира дейността си оптимално. Доколкото си спомням бюджетът за образование на фондацията беше 2 милиона лева. За да се провери разумното харчене на тази сума, беше наета външна специализирана фирма! Годишен бюджетът за образование в България е по-голям от 2 милиарда лева и нараства. Кой анализира резултата от харченето на тези пари, насила събрани от данъкоплатците и анализира оптималното функциониране на МОН? За да бъде трагедията пълна ще припомня, че без да се закриват структури в МОН се създава нова структура – Национален инспекторат. Нови щатове, нови харчове за сметка на данъкоплатците.\r\nНовата структура ще инспектира училищата. Интересно е как ще стане това, след като няма съхранена и обработена информация за резултатите от НВО и ДЗИ, на базата на която да се проследяват постиженията на учениците и училищата. Дали не трябваше тази структура да бъде извън МОН? Дали не трябва да се предвиди премахването на РУО? Инспектирането на училища е доста добре развито в Англия. По-любопитните трябва да потърсят “Handbook for inspecting secondary schools”, издание на Office for Standards in Education под редакцията на David Bell, Her Majesty’s Chief inspector of Schools in England.\r\nОбразованието в родината ни е уникална структура – огромен бюджет, десетки хиляди работещи, стотици хиляди учащи, но не се отчитат никакви резултати. Никой не знае и не се интересува на добре ли върви или на зле. Доскоро имаше оживена дискусия за изхарчването на около 2 милиарда лева за бойни самолети /вече няма/.   Почти денонощно всевъзможни специалисти се изказваха и правеха анализи. В същност, май резултатите от международното изследване PISA се влошават, но по-добре е да мълчим, да се снишим. Ние знаем как да замажем положението – ще намалим броя на точите за тройка на матурата, така, че да няма много двойки, ще променим оценяването на НВО в седми клас – вместо разбираемите от всички числа от 2,00 до 6,00 ще показваме точки от 0 до 100 и ще се радваме, че ученикът е изкарал 20 точки. И разбира се ще мълчим. Мълчанието на агнетата.\r\nВероятно ще ме обвините в черногледство, затова завършвам с цитат от доклад за България на Световната банка във връзка с реформата на образованието:„Въпреки че измерването на въздействието на реформите върху качеството на образованието е важно, не съществува национален стандартизиран тест за тази цел. Националното външно оценяване не е предназначено да измерва напредъка на обучението на учениците във времето. Националните изпити оценяват след 4., 5., 6.,7. и 12.клас, но не са съпоставими във времето и най-важните – след 7. И 12. клас – са за подбор в по-високите нива на образование.\r\nМоже да се използва национален стандартизиран тест за измерване на въздействието на реформите върху качеството. Това може да изисква подобрения в националните тестове, за да се осигури сравнимост във времето и публикуване на резултатите. Алтернатива би било да се създаде отделен национален стандартизиран тест за тази цел. И в двата случая резултатите трябва да бъдат публични, разпространени, анализирани и използвани за политиката и стратегията, и да са съпоставими във времето и по класове/випуски. Така подсилена, системата за оценка следва да бъде съобразена с рамката за отчетност и автономия.\r\nНационалното оценяване е необходимо за измерване на напредъка и добавената стойност в училищата, и за определяне на способността на родителите и местните власти да държат отговорни директорите. Съществуващото национално оценяване може да бъде направено по-подходящо за наблюдение на промените в качеството, произтичащи от реформата. Митко Кунчев, ", "date": "2019.03.12", "title": "Мълчанието на агнетата"}
{"url": "https://www.actualno.com/actualno/religiozen-zavet-parica-e-carica-news_726437.html", "text": "  \"Така че целта е била да поставим всичко на чисто и оттук-насетне държавата да си плаща за съответните вероизповедания. Вие, спазвайки закона, съответно да си водите своята отчетност. Това е целта на закона плюс всички останали неща, за които идвахме и на среща в Светия Синод, говорихме, така че ви моля да успокоите хората и вие, че думата \"сделка\" в случая няма нищо общо\". Това след вчерашната си среща с българския патриарх Неофит и главния мюфтия Мустафа Хаджи.      Нарочно изчаках и тази среща, за да напълно ясно какви са фактите, а не че не беше ясно още в края на миналата седмица. А фактите са следните - българският премиер опрощава милиони левове задължения, главно на мюсюлманското вероизповедание, а през това време българският патриарх няма нищо против, защото \"много пъти сме го правили - владиката от едната страна, ходжата от другата\" (бел. ред. - друг цитат на Борисов от срещата ).\r\nАко някой някога е имал някакви съмнения, че на територията, наречена България, официално някои са над закона, вече да ги няма (за пореден път). Чистим сега всичко - кой ял, ял, кой пил, пил, кой изхарчил милионите, простено да му е - и вече да си плащате, ей! Но други ги гоним за последните им стотинки - като . Преиграли там \"колегите\", по думите на финансовия ни гуру с липса на конфликт на интереси при апартамента му, ама събирали. Но на имама и дядо поп не им гледаме под расото - директно хващаме дедовия, даже на круиз не отиваме! И следващия път пак така - че етническият мир е по-важен от социалния! Затова на вас, уважаеми читатели, а и на нас, които все още пишем каквото мислим, не ни опрощават данъците. Защото не благославяте, ама и не сурвакате стабилно!  А не е първи случай на такава \"религиозно-етническа\" колаборация, ако нещо се съмнявате. Преди 6 години скочи чак до Началника (разбирай небесата), когато се готвеше законова поправка, която да спре имотните претенции на Мюфтийството в цяла България. Господ може и да не е един в теологичните спорове, обаче парицата е една-единствена царица! Сетете се следващия път, когато решите да търсите упование и утеха там, където рекламата за даването им е най-силна. Или когато решите да (не) ходите до избирателната урна. Защото с такива явни бандитски практики, етническият и всякакъв мир са далеч по-застрашени!", "date": "2019.03.12", "title": "Религиозен завет: Парица е царица!"}
{"url": "https://www.actualno.com/business/petkova-povtarja-bez-rosatom-aec-belene-ne-moje-da-byde-realiziran-news_726920.html", "text": "  \"Без \"Росатом\" този проект няма как да бъде реализиран, без конструктор и производител на оборудването няма как да вървим към изпълнението на този проект. Предстои да разберем как ще участва руската страна.\" Това каза енергийният министър Теменужка Петкова в интервю за bTV в коментар за АЕЦ \"Белене\".     Тя изрази надежда, че проектът ще бъде реализиран, тъй като в противен случай площадката на ще трябва да бъде отписана от активите на НЕК.    допълни, че се надява всички компании, заявили интерес да го потвърдят и да направят заявление и припомни, че мажоритарният дял е на държавата. \r\n\"Блокиращата квота  е изключително важна като опция и неслучайно сме поставили това условие да защитава националния интерес. Тя ще даде възможност чрез НЕК да оказва влияние и въздейства върху важни решения, ще може да участваме в целия процес. Държавата чрез НЕК ще има възпиращо действие\", обясни още Петкова.  В сутрешния блок на БНТ обаче бившият вицепремиер Валери Симеонов призова за по-ясни обяснения на по-сложни теми като енергетиката и посочи следното - че руският премиер Дмитрий Медведев е казал, че Русия има интерес към \"Белене\", но не е казал, че има интерес при условията, които България поставя - нещата да се случат на пазарен принцип.\r\nОтносно Петкова заяви, че най-голямата гаранция за реализирането му е, че се спазват всички правила на Европейския съюз. Тя уточни, че е добре проектът да се нарича \"Балкански поток\", тъй като е с регионално значение.   Петкова допълни още, че ако спре транзита на газ през България цялата изградена инфраструктура трябва да бъде  унищожена.    ", "date": "2019.03.12", "title": "Петкова повтаря: Без \"Росатом\" АЕЦ \"Белене\" не може да бъде реализиран"}
{"url": "https://www.actualno.com/starazagora/dvojno-namaleli-zagubite-na-tok-v-elektrorazpredelenie-ug-za-14-godini-news_726917.html", "text": "  От 19,5% през 2005-а до по-малко от 8% към момента са намалели загубите на електроенергия с 40 на сто по-малко са авариите за 14-те години на българския пазар. Това съобщи пред медии в Стара Загора изпълнителният член на Съвета на директорите на Електроразпределение Юг Костадин Величков.      . В Старозагорско дистанционно се отчита консумацията на ток в областния център, Казанлък и Раднево. До края на август изцяло ще се завърши монтажът на устройствата и в Чирпан.   Дистанционните електромери довели до по-ниски технологични разходи, по-висока разкриваемост на манипулации, улеснено отчитане без значение дали са почивни или празнични дни и са решение при липса на достъп до електромера. Добра подкрепа са и за масовата либерализация на електроенергийния пазар, която ще навлезе и в битовия сектор до няколко години.\r\nЗа 14 години в България електророзпределителното предприятие е инвестирало над милиард и седемстотин милиона лева, над сто четиридесет и седем милиона са инвестициите за област Стара Загора. Само през 2018 г. в разпределителната мрежа на територията на областта са вложени 8,3 милиона лева.  ", "date": "2019.03.12", "title": "Двойно намалели загубите на ток в Електроразпределение Юг за 14 години"}
{"url": "https://www.actualno.com/america/sasht-izteglja-vsichki-slujiteli-ot-posolstvoto-si-vyv-venecuela-news_726934.html", "text": "  Всички служители от посолството на САЩ в Каракас ще бъдат изтеглени. Това обяви държавният секретар Майк Помпео.     Той призова всички американци, които са в южноамериканската страна, да напуснат възможно най-скоро.   През миналия месец Вашингтон изтегли част от дипломатическия си корпус в страната. Мерките на Държавния департамент на САЩ са в отговор на влошената ситуация във Венецуела, предаде агенция Франс прес.\r\nВ страната за пети пореден ден. Президентът Николас Мадуро заподозря кибератака на САЩ по електропреносната система. От своя страна Вашингтон обвини властта на Мадуро и Куба за случващото се.  \"Куба е истинската империалистическа сила във Венецуела\", заяви Помпео в свое изказване \"Ако няма ток, благодарете на чудесата на модерното кубинско инженерство\", допълни той.\r\nКуба е една от държавите, подкрепяща президента Мадуро. Зад него застанаха също Иран, Русия и Китай.   ", "date": "2019.03.12", "title": "САЩ изтегля всички служители от посолството си във Венецуела "}
{"url": "https://www.actualno.com/music/muzikalnijat-festival-vola-open-air-otnovo-shte-zaradva-melomanite-prez-uli-news_726932.html", "text": "  Седмото издание на музикалния фестивал ще се проведе на г., на връх Околчица, в природен парк Врачански Балкан.     За седми път качествена музикална селекция ще огласи паметния връх, a първите потвърдени хедлайнери са холандският дръм'н'бейс продуцент , в компанията на МС . Oт българска страна на главната сцена Божидар Василев - Trombobby заедно с Dessy oт Phuture Shock и Simo ще представят новия си фънки-соул проект, а момчетата от платформата ще подсилят програмата с най-новата си продукция, която записват за престижните Ram Records и Soulvient Records. Силен диджей съпорт ще има и от първите селектори на фестивала DJ Skill, DJ Not Easy, Djobry (Sofia Beats), Оnslaught и Unkle Billy.\r\nLenzman е дръм'н'бейс продуцент, създаващ свое собствено соулфул звучене, което се издига над тенденциите и потапя жанра до нови дълбини. Неговият подход в правенето на музика събира проблясващи семпли и смели колаборации, контрастиращи на фона на характерния му меланхоличен стил. Сетовете на Lenzman на живо са като музиката му – безстрашни и неподправени. Наскоро той стартира свой собствен лейбъл  – The North Quarter, но продължава да издава музика с Metalheadz.  Рийс Самюълс, с псевдоним Abnormal Sleepz, е артист и продуцент, поел своя път от Манчестър. От ранни години Sleepz е вманиачен по широк спектър от музикални жанрове. Още в тийнейджърска възраст става един от основните домакини на BMP, където печели бързо признание за своята многостранност, присъствие, енергия и лирически способности на електронната сцена. През 2016 г. излиза дългоочакваната му компилация The Meditape Two, а през 2019-а г. лейбълът на холандския продуцент  Lenzman - The North Quarter ще издаде първия дългосвирещ албум на Abnormal Sleepz.\r\nРодното дуо LQ, което е част от платформата LIQUIDIZER, се сформира през недалечната 2016-та година. Продуцентът на разнородна по стил музика Боян Ангелов и диджеят със солидна история на българската сцена - Боян Савов ‘Bruhu', се събират покрай общата си любов към Drum & Bass (дръм и бас) музиката. За сравнително кратък период от време, те успяват да привлекат вниманието на редица чуждестранни лейбъли и след различни издания, стават част от лондонските Soulvent Records и Ram Records. Със своите издадени вече над 10 парчета, 2019-та година се очертава най-значимата до момента за LQ, изпълнена с много нова авторска продукция и колаборации, както с чужди, така и с родни артисти!\r\nТридневен билет \" \" за фестивала на цена от 20лв. може да бъде намерен в мрежата на до . След тази дата цената на пропуските ще е 30 лева.    За повече информация и всички новини около Vola Open Air може да следите страница на фестивала във Facebook: и интернет страницата: ", "date": "2019.03.12", "title": "Музикалният фестивал Vola Open Air отново ще зарадва меломаните през юли"}
{"url": "https://www.actualno.com/crime/65-godishen-myj-be-prebit-s-buhalka-za-2-lv-news_726935.html", "text": "  65-годишен мъж бе бит с бухалка и ограбен, „плячката“ на нападателя е цифром и словом 2 лева, случаят е от село Слатино, община Бобошево, предаде кореспондентът на БГНЕС за региона.     Вчера в РУ Дупница е подаден сигнал от дъщерята на 65-годишен мъж от с. Слатино, че е бил жертва на грабеж, удрян е с бухалка по тялото и главата, настанен е в дупнишката болница с комоцио.   Извършителят на грабежа е установен – мъж от селото, отнел е от жертвата 2 лв., по случая е започнато досъдебно производство, уведомен е дежурен прокурор.\r\nОще един грабеж е извършен вчера в Дупница, в Районното управление в града е заявен грабеж на 350 лв. и златни накити от 64-годишна жена, двама маскирани са проникнали в дома й, удряли са я и са я заплашили с убийство. По случая е започнато досъдебно производство, уведомен е дежурен прокурор.  Една кражба на над 3 000 лв. е извършена вчера и от дом в град Кюстендил.\r\nИзвършителят на кражба на 3350 лв.от къща в Кюстендил е задържан вчера от кюстендилски полицаи. 88-годишната жертва на престъплението е сигнализирала полицията в 15.20 ч. Предприети са незабавни издирвателни действия, в дома на 52-годишния извършител на кражбата в кв. „Изток“ е открита сумата от 3 185 лв. Извършителят е задържан за 24 часа в полицейския арест, по случая е започнато досъдебно производство в РУ Кюстендил, уведомен е дежурен прокурор, съобщават от пресцентъра на ОД МВР-Кюстендил.   ", "date": "2019.03.12", "title": "65-годишен мъж бе пребит с бухалка за 2 лв."}
{"url": "https://www.actualno.com/smolyan/kitajska-kompanija-kupuva-zavoda-za-ski-v-chepelare-news_726925.html", "text": "  Най-голямата китайска спортна компания „ “ в консорциум с FV Fund, Anamered Investments (собственост на милиардера Чип Уилсън) и Tencent Holdings Limited (които инвестират чрез Mount Jiuhua Investment Limited като ограничен партньор във FV Fund) придобива финландската фирма „Амер спортс“. В обхвата на сделката е и фабриката за ски в Чепеларе, я.     През 2018 г. нетните продажби на „Амер Спортс“ възлизат на . В края на годината пазарната капитализация на компанията възлиза на повече от 4,4 млрд. евро, а в холдинга работят 9 489 души.  \r\nСделката, обявена в края на миналата година на международната стокова борса Nasdaq Helsinki, завършва на 8-ми март с продажба на акционерния капитал на „Амер спортс“ за сумата от .  \r\nСделката се осъществява по единодушна препоръка на Съвета на директорите на „Амер спортс“ към акционерите на компанията да приемат тръжната оферта.  След финализирането на сделката, което се очаква да стане днес, консорциумът планира да управлява дружеството като независимо, с отделен съвет на директорите. Президентът и главен изпълнителен директор на „Амер“, както и другите ключови ръководители, са поканени да продължат да ръководят бизнеса под новата собственост.\r\nУправленският екип самостоятелно ще изпълнява бизнес плана си под стратегическото ръководство на борда на директорите, се сочи в съобщение на китайската компания.     „Амер Спортс България“ ЕООД е регистрирано на 23 юни 2008 г. от „Амер Спортс Холдинг ГмбХ“ – Австрия, след закупуването на фабриката „Пампорово Ски“ в гр. Чепеларе. Тя е част от световния концерн Amer Sports, основан през 1950 г. във Финландия.\r\nВ Чепеларе за компанията работят около 750 уши, където се произвеждат ски с марките Atomic и Salomon, а от 2018-та година и карбонови шини за велосипеди Mavic.\r\nЕдноличен собственик на дружеството е „Амер Спортс Холдинг“ ГмбХ – Австрия, притежаващо 100% от основния капитал. Краен собственик на групата е „Амер Спортс“ – Финландия.\r\nДоскоро управляващи на „ “ са Йордан Ламбрев, Стефан Лебербавуер и Михаел Абсмайер.\r\nСправка в Търговския регистър сочи, че Йордан Ламбрев от 6-ти март, два дни преди крайния срок за подаване на оферти на Стоковата борса, е заличен като управител на дружеството.   Към 31 декември 2017 година дружеството има реализирана нетна печалба в размер на 5 630 000 лева, или 117% повече спрямо предходната година.\r\nПо-високата печалба през 2017 г. се дължи на по-голямото количество произведени и продадени ски (над 665 хиляди чифта алпийски ски и ски бегачки -с 62 хиляди повече от предходната година.\r\nВ местно издание през януари тзи година управителят Йордан Ламбрев съобщава, че през 2018-та година във фабриката са открити над след стартирането на новия продукт- карбонови шини за велосипеди.", "date": "2019.03.12", "title": "Китайска компания купува завода за ски в Чепеларе"}
{"url": "https://www.actualno.com/balkani/zaev-se-izvini-zashtoto-kaza-za-hokolosta-che-e-tradicija-news_726910.html", "text": "  Лапсус на северномакедонския премиер Зоран Заев по време на речта му за годишнината от депортацията на македонските предизвика подигравателни коментари в западната ни съседка, предаде БГНЕС.     В речта си за депортацията на евреите в Треблинка Заев вместо \"трагедия\" каза, че Холокоста е \"традиция\".   Късно снощи македонският министър-председател публикува извинение във Facebook. \"В моето обръщение днес по повод 76-та годишнина от депортацията на македонските евреи в нацисткия лагер Треблинка допуснах неволна грешка....Извинявам се за допуснатия лапсус. От речта ми става ясно, че категорично осъждам геноцида над еврейския народ\", написа Зоран Заев.", "date": "2019.03.12", "title": "Заев се извини, защото каза за Хоколоста, че е традиция"}
{"url": "https://www.actualno.com/society/jylt-kod-za-obilni-valeji-i-silen-vjatyr-e-objaven-za-21-oblasti-news_726411.html", "text": "  .Жълт код за обилни валежи и силен вятър е обявен за 21 области в страната на 12 март. Това показа справка на сайта на Националния институт по метеорология и хидрология (НИМХ). В областите Монтана, Враца, Плевен, Ловеч, Габрово, Велико Търново, Русе, Търговище, Разград, Силистра и Шумен е в сила предупреждение за обилни валежи от дъжд, а в планинските райони - от сняг. Очаквани количества на валежа - около 20 л/кв.м, в планините и повече. В планинските райони, където валежът ще е от сняг ще се образува снежна покривка - между 5 и 10 см.     В областите Добрич, Варна, Бургас, Сливен, Ямбол, Хасково, Кърджали, Смолян, Благоевград и Кюстендил е обявен жълт код за силен вятър. Ще духа северен вятър със средна скорост 14-19 м/сек и пориви - до 24 м/сек. По цялото Черноморие е обявен жълт код за силен вятър. Очаква се усилване на вятъра от север-североизток с пориви до 20 м/сек (7, пориви 8 бала по Бофорт) и усилване на вълнението до 3-4 бала. Обилни валежи от дъжд ще има в Бургас, Ямбол, Хасково и Кърджали - очакваните количества ще са около 20 л/кв.м, в крайните южни райони и повeче. В Смолян се очакват и валежи от сняг, като снежната покривка ще е до 10-15 см.", "date": "2019.03.12", "title": "Жълт код за обилни валежи и силен вятър е обявен за 21 области"}
{"url": "https://www.actualno.com/blagoevgrad/mlada-lekarka-ot-goce-delchev-organizira-bezplatni-pregledi-news_726924.html", "text": "  Младата лекарка от Гоце Делчев д-р Румяна Ханджиева, с подкрепата на община Гоце Делчев, организира серия от безплатни прегледи в града. Повече от 200 души се включиха в добрата инициатива.     Самите прегледи бяха направени от екип от доктори, специалисти по ендокринология и други специалности. Прегледите включваха и консултации за пациенти с диабет и преддиабетно състояние, като на пациентите е обяснено как да организират своето хранене и живот със заболяването.   След прегледите, лекарите направиха среща с кмета на Гоце Делчев Владимир Москов, на която бяха разисквани различни стратегии, свързани с профилактиката на диабета и заболяванията на щитовидната жлеза.\r\n“Грижата за здравето не е само личен проблем на гражданите, но е и един от приоритетите в социалната дейност на община Гоце Делчев. Привличането на лекари в местната болница и организирането на профилактични прегледи с участието на водещи специалисти е традиция, която ще разширяваме”, категоричен е кметът Владимир Москов.  Жителите на града пък приветстваха инициативата и се зарадваха за безплатната възможност за прегледи.", "date": "2019.03.12", "title": "Млада лекарка от Гоце Делчев организира безплатни прегледи"}
{"url": "https://www.actualno.com/celebrate/sv-grigorij-i-veliki-news_726426.html", "text": "  Св. Григорий се родил около 540 г. в Рим. Родителите му били богати и знатни и ревностното благочестие било отличителна черта на цялото негово семейство. Майка му Силвия е причислена от Римската църква към лика на светиите. Неговата родственица Тарсила пред смъртта си. видяла Самия Христос, който я викал към вечен живот.     Добрите примери и наставления подействували благотворно върху сърцето на момъка. Желаейки напълно да се посвети Богу, Григорий рано оставил светската служба, в която вече достигнал важен сан – префект (управител) на Рим. Той постъпил в манастира \"Св. апостол Андрей Първозвани\", с негови средства построен. Всичкия си имот Григорий употребил За подпомагане на бедните и за построяване на манастири в разни области на Италия. А самият той живеел в бедност, спазвал строго въздържание и пребъдвал в постоянна молитва. Но не му било съдено дълго да продължава тоя начин на живот. Високите му достойнства привлекли всеобщото внимание и той бил пратен в Цариград с високо и отговорно поръчение – да уреди важни църковни дела. След смъртта на папа Пелагий единодушно бил избран Григорий в 590 г. за негов приемник. Дълго Григорий се отказвал от тоя най-висок пост в Църквата, писал и на император Маврикий да не утвърждава този избор; тайно се отдалечавал от Рим и се криел в градовете; но убежището му, по особена божествена личба, било открито и той бил принуден да приеме първосветителския сан.   Папа Григорий бил изцяло предаден на Божията служба и на грижите за благото на поверените нему души. Изпълнен със смирение и пламенна любов към Бога и ближния, той гледал на властта като на трудно служение и често скърбял, че грижите за служебните работи го отвличат от духовно-съзерцателния живот. Като приел властта, светителят изпълнявал с усърдие и твърдост всички свързани с нея задължения. Обстоятелствата през онова време изисквали от него непрекъсната дейност. Лангобардите непрекъснато опустошавали римските области, в които няколко пъти свирепствували глад и заразни болести. Сред тия бедствия св. Григорий с неуморно усърдие и отеческа любов се грижел за своето паство. Скромните му доходи били употребявани за подпомагане на нуждаещите се; проповедите му ободрявали душите на бедствуващите; увещанията укротявали яростта на враговете. Но главна грижа на св. Григорий било разпространението на вярата и обяснението на словото Божие. В разни области на Италия имало тогава още много езичници, а мнозина от вярващите били увлечени от арианското лъжеучение. Св. Григорий се трудил неуморно да просвещава душите със светлината на истината и Бог благословил трудовете му. Покръстването на много езичници и укрепването на християнската вяра в Британия (Англия) са неразделно свързани с името на папа Григорий, който заради големите си заслуги е наречен Велики.\r\nСв. Григорий от малък бил със слабо здраве, но това не му пречело постоянно да работи. Той написал много книги: тълкования на някои места от Св. Писание, молитви, беседи и диалози за живота и чудесата на италийските светци. Заради това съчинение, написано в диалогична форма, той бил наречен Двоеслов (от гръцки Диалогос – Събеседник). Св. Григорий написал чудното житие на своя съвременник и учител преподобни Бенедикт Нурсийски. Нему се приписва и окончателното съставяне на литургията на преждеосветените Дарове, която до негово време се извършвала по устно предание. Св. Григорий бил крайно милосърден към нещастниците. Той на първо число всеки месец раздавал помощи, като посещавал болни и сиромаси, прислужвайки сам с най-голямо смирение. По тоя случай се запазило за него трогателно предание.  Веднъж, когато той бил още монах в манастира \"св. Андрей Първозвани\", при него се явил един човек, който със сълзи му разказал, че бил стопанин на кораб и в буря изгубил кораба си с всичката своя и чужда стока. Григорий, като го изслушал, дал му шест златни монети. След един час просителят пак дошъл при него. \"Съжали се над мене, рабе Божий! – казал му той. – Ти ми даде малко, а аз загубих много.\" Григорий му дал още шест жълтици. Но тоя човек дошъл и трети път, казвайки: \"Имам голям дълг, помогни ми!\" Григорий нямал повече пари, но дал на нещастния едно сребърно блюдо. Няколко време след това св. Григорий, бидейки вече папа, заповядал веднъж – според обичая си – да приготвят у дома му обед за дванадесет бедни странници. За свое учудване той видял, че на трапезата седят не дванадесет, а тринадесет души. Казал това на домакина, но този го уверявал, че обядват само дванадесет човека. Тринадесетият бил невидим за всички, освен за Григорий. Подир обеда св. Григорий, като изпратил всички, дошъл при тоя, когото само той видял, и го попитал за името. \"Защо питаш за името ми? – отговорил той. – То е чудно!\" Св. Григорий настоял и узнал, че това бил неговият ангел хранител, който веднъж под вида на просек изпитал неговото милосърдие и оттогава бил при него неотлъчно, пазейки живота му. Св. Григорий паднал на колене и благодарил на Господа.\r\nСв. Григорий Велики-Двоеслов управлявал Римската църква 14 години и умрял на 12 март 604 г.    © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).     ", "date": "2019.03.12", "title": "Св. Григорий I Велики"}
{"url": "https://www.actualno.com/sciencelogy/google-otbeljazva-30-g-ot-syzdavaneto-na-world-wide-web-video-news_726991.html", "text": "  Google създаде Doodle (Драскулка), посветена на 30-годишнината от появата на световната мрежа (World Wide Web).     Днес си спомняме за  Тим Бърнърс-Лий, който полага основите на Интернет.\r\nИсторията на легендарните три символа \"W\" започва след като преди 30 г. на днешната дата е създадена платформа с името \"Information Management: A Proposal\". Бърнърс-Лий измисля и първия мрежов сървър, браузър и уебсайт.\r\nБлагодарение на неговите усилия във виртуалното пространство са въведени модерните функции HTML, URL адресите и HTTP протокола.   ", "date": "2019.03.12", "title": "Google отбелязва 30 г. от създаването на World Wide Web (ВИДЕО)"}
{"url": "https://www.actualno.com/books/izliza-fantom-na-stiv-kavana-news_726427.html", "text": "  Джей О. Льобо е един от най-прочутите автори на трилъри в Америка, но въпреки славата и наградите никой не знае кой стои зад това име. По-точно, навремето няколко души са знаели, но те вече са мъртви.     Марая и Пол Купър са женени от две години, но нещо в брака им не е наред. Пол става все по-мрачен и хладен и често отсъства с дни и седмици без обяснение. Когато Марая открива в кабинета му банково извлечение от негова сметка с 20 милиона долара, разбира, че съпругът ѝ не е човекът, за когото се представя.   Трилър, от чиито изненадващи обрати ще ви се завие свят. Представете си, че сте на въртележка със синджири в лунапарк. И Льобо ви върти толкова шеметно, че ще останете без дъх!\r\nСтив Кавана е роден и израснал в Белфаст, преди да се премести в Дъблин, за да следва право. Понастоящем практикува гражданско право. Част е от програмата Amazon Rising Stars 2015.  В България нашумява през 2018 г. с романа си „Тринайсет“, който се радва на голям читателски интерес.   ", "date": "2019.03.12", "title": "Излиза \"Фантом\" на Стив Кавана"}
{"url": "https://www.actualno.com/society/prognoza-za-vremeto-12-mart-vtornik-news_726897.html", "text": "  Днес облачността ще е значителна. Валежите от дъжд ще обхванат цялата страна. През нощта по високите полета на Западна България, в Предбалкана и на места в Североизточна България дъждът премина в сняг и се образува снежна покривка. В останалата част от страната през деня ще вали дъжд и на много места валежите временно ще са интензивни и значителни по количество, а през нощта срещу сряда от северозапад ще започнат постепенно да отслабват и спират.     Вятърът ще се ориентира от север-североизток, ще е умерен, в източната половина от страната и по долините на Струма и Места, временно до силен. С него ще продължи да нахлува студен въздух. Минималните температури ще са от 1° до 6°, а максималните – между 3° и 8°. Атмосферното налягане ще се повишава и ще е малко по-високо от средното за месеца. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Боряна Маркова.    По Черноморието ще е облачно и дъждовно, с по-значителни валежи по южното крайбрежие. Ще духа умерен до силен североизточен вятър. Максималните температури ще са 6°-9°. Температурата на морската вода е 7-8°. Вълнението на морето ще бъде 3-4 бала.  В планините ще е облачно, с валежи от сняг, на места значителни. Ще духа умерен, по билата до силен вятър от север-североизток. Главно по старопланинските проходи ще има условия за навявания. Максималната температура на 1200 метра ще бъде около 3°, на 2000 метра - около минус 3°.\r\nДо сутринта в сряда валежите навсякъде ще спрат и в сряда ще е без валежи. Облачността ще се разкъса и временно ще намалее до слънчево. Вятърът ще отслабне. Сутринта ще е по-студено, дневните температури слабо ще се повишат. В четвъртък отново бързо ще се заоблачи и към края на деня в Западна България ще превали слаб дъжд. Вятърът ще се обърне от югоизток и температурите още ще се повишат. През нощта срещу петък и в петък до обяд на повече места ще има слаби превалявания от дъжд, в планините и планинските райони над 900-1000 м - от сняг. Вятърът ще се ориентира от запад-северозапад, в повечето райони ще бъде слаб.   ", "date": "2019.03.12", "title": "Прогноза за времето - 12 март (вторник)"}
{"url": "https://www.actualno.com/america/navodnenija-ubiha-mnogo-hora-v-sao-paulo-news_726903.html", "text": "  Наводнения взеха най-малко 11 жертви в Сао Пауло, съобщава БГНЕС.     Дълбока вода изпълни улиците на най-големия град в Бразилия, като наводни къщи и магазини и отнесе автомобили. Петима души са се удавали, а останалите са станали жертва на кални свлачища, обявиха властите в града.   Валежи от 110 литра на квадратен метър паднаха над Сао Пауло само за няколко часа в понеделник следобед. Това са 70 процента от обичайната норма за целия месец март, уточняват метеоролози.\r\nПрогнозите сочат, че ще продължи да вали още поне два дни.  ", "date": "2019.03.12", "title": "Наводнения убиха много хора в Сао Пауло"}
{"url": "https://www.actualno.com/healthy/turskata-adjybadem-njama-da-prodava-tokuda-i-siti-klinik-news_726891.html", "text": "   cъoбщиxa oт дpyжecтвoтo.      Заради cpивa нa лиpaтa през есента на миналата година гpyпaтa обяви, че зaпoчва пpoцec пo пpoдaжбa нa aĸтивитe cи в Бългapия. \"Гpyпaтa peши дa пpepaзглeдa peшeниeтo зa пpoдaжбaтa зapaди пoдoбpявaнeтo нa фaĸтopитe в тypcĸaтa финaнcoвa cтaбилнocт и нaмaлявaщия вaлyтeн pиcĸ\", ĸaзвaт сега oт ĸoмпaниятa, цитирани от    Освен това смята да peaлизиpa нoви инвecтиции - 18 млн. лeвa догодина, ĸoитo щe бъдaт paзпpeдeлeни зa тexнoлoгии и пoдoбpявaнe нa cгpaдния фoнд в лeчeбнитe зaвeдeния.\r\nTypcĸaтa бoлничнa гpyпa \"Аджъбадем\" нaвлeзe в Бългapия пpeз юни 2016 г., ĸaтo пpидoби Бoлницa и ce cля cъc \"Cити Kлиниĸ\", cъздaвaйĸи нaй-гoлямaтa вepигa лeчeбни зaвeдeния y нac - \"Aджъбaдeм Cити Kлиниĸ\". Гpyпaтa вĸлючвa чeтиpи бoлници и тpи мeдицинcĸи цeнтъpa. Cтoйнocттa нa cдeлĸaтa бe 125 милиoнa евро.  Caмoтo бългapcĸo дpyжecтвo \"Aджъбaдeм Cити Kлиниĸ\" e нa зaгyбa зa 2016 и 2017 г. в paзмep нa нaд 24 млн.лв. B бългapcĸaтa ĸoмпaния ocвeн тypcĸaтa вepигa \"Aджъбaдeм\" yчacтиe имaт и Ивaн Aнгeлoв, ĸoйтo e coбcтвeниĸ нa нaй-гoлeмия пpoизвoдитeл нa птичe мeco у нас \"Гpaдyc\", ĸaĸтo и бизнecмeнът Πeтъp Дyдoлeнcĸи.", "date": "2019.03.12", "title": "Турската \"Аджъбадем\" няма да продава \"Токуда\" и \"Сити Клиник\""}
{"url": "https://www.actualno.com/sofia/v-jk-banishora-se-nalaga-spirane-na-vodopodavaneto-news_726391.html", "text": "  Софийска вода” временно ще прекъсне водоснабдяването в някои части на столицата на 12 март. Това съобщиха от пресцентъра на дружеството.     Във връзка с изграждане на сградно водопроводно отклонение на ул. „Цар Самуил“ в жк. „Банишора“ се налага спиране на водоподаването от 09.30 до 19.30 часа на клиентите на „Софийска вода”, живеещи в района на: ул. „Козлодуй“ от ул. „Цар Самуил“ до бул. „Княгиня Мария Луйза“; ул. „Цар Самуил“ от ул. „Селиолу“ до ул. „Козлодуй“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Козлодуй“ на ъгъла с ул. „Цар Самуил“.   Във връзка с подмяна на сградно водопроводно отклонение на ул. „Граф Игнатиев“ в Центъра се налага спиране на водоподаването от 09.00 до 18.00 часа на клиентите на „Софийска вода”, живеещи в района на: ул. „6-ти септември“ от ул. „Хан Крум“ до ул. „Граф Игнатиев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „6-ти септември“ на ъгъла с ул. „Хан Крум“.\r\nВъв връзка с изпълнение на инвестиционен проект за реконструкция на уличен водопровод на ул. „Трети март“ в кв. „Филиповци“ се налага спиране на водоподаването от 09.00 до 19.00 часа на клиентите на „Софийска вода”, живеещи в района на: ул. „Трети март“ в участъка от ул. „Поручик Хранов“ до ул. „Извор“; ул. „Кутлина“ в участъка от ул. „Поручик Хранов“ до ул. „Трети март“; ул. „Крайречна“ в участъка от ул. „Поручик Хранов“ до ул. „Извор“; ул. „Страцин“, ул. „Драва“ и ул. „Ален мак“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Братя Найденови“ 14, пред кметството. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.  Във връзка с монтаж на спирателен кран на ул. „Незабравка“ в с. Чепинци се налага спиране на водоподаването от 09:00 до 19:00 часа на клиентите на „Софийска вода”, живеещи в района на: ул. „Георги Никифоров\", ул. „Свежест\", ул. „Кокиче\", ул. „Училищна\", ул. „Искър\", ул. „Офрей\", ул. „Реката\". При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Георги Никифоров“ ъгъла с ул. „Свежест“.\r\nВъв връзка с подмяна на сградно водопроводно отклонение на ул. „Зора“ в кв. „Гниляне“, община „Нови Искър“, се налага спиране на водоподаването от 09.30 до 14.30 часа на клиентите на „Софийска вода”, живеещи в района на: ул. „Христо Ботев“, ул. „Пенчо Славейков“, ул. „Тополите“, ул. „Враня“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Христо Ботев“ ъгъла с ул. „Зора“.   Във връзка с ремонт на уличен водопровод на бул. „Александър Малинов“ в жк. „Младост 4“ се налага спиране на водоподаването от 10.00 до 22.00 часа на клиентите на „Софийска вода”, живеещи в района на: ул. „Бизнес парк София\" №3 и №5, ул. „Околовръстен път\" от №253 до ул. „Бизнес парк София“. Възможно е понижено налягане на водата на високите етажи в района на ул. „Самара“ , ул „Проф. Александър Танев“, ул. Околовръстен път“ и бул. „Александър Малинов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бизнес парк София“ срещу кино „Арена“.    Можете да следите развитието на всички планирани теренни дейности в реално време чрез Виртуалния информационен център на дружеството тук. Информация за предстоящи планирани спирания на водата можете да получите безплатно на СМС след предварителен абонамент на сайта на дружеството.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121.", "date": "2019.03.12", "title": "В  ж.к. \"Банишора\" се налага спиране на водоподаването "}
{"url": "https://www.actualno.com/america/masov-otkaz-ot-737-max-8-na-boeing-sasht-poiska-kompanijata-da-napravi-promeni-v-modela-news_726905.html", "text": "  Съединените щати ще поискат от компанията Boeing да направи промени в пътническия самолет 737 MAX 8, пише британският вестник The Guardian, цитиран от БГНЕС.     До края на април компанията трябва да е обновила софтуера на всички подобни машини. Boeing потвърди, че Федералната агенция по авиацията е поискала от тях \"да се разчита по-малко на процедури, изискващи пилотите да запомнят допълнителни неща\". А двама американски сенатори поискаха да бъдат спрени всички 370 самолета 737 MAX 8, които Боинг са доставили на клиенти.   След 2 катастрофи за по-малко от 5 месеца - в и в , редица компании спряха полетите със самолета. - проблем с данните от сензорите за ъгъла на атака, което кара компютъра на самолета ненужно да накланя носа му. , като моделът няма право да кацат или излитат на територията на страната. Забраната включва всички разновидности на последното поколение на 737, докато други държави и компании обявиха, че временно спират употребата само на 737 Max 8.\r\nМеждувременно след Етиопия, Китай и Каймановите острови машината беше спряна от употреба временно в Индонезия, Монголия и Република Южна Африка. Освен това, още две големи авиокомпании спряха полетите със 737 MAX 8. Бразилската компания \"Гол\" обяви, че нейните 7 самолета от този модел ще останат на земята. \"Сигурността е нашият приоритет номер едно, затова временно спираме пътническите превози със 737 MAX 8\", се казва в официално изявление на авиокомпанията.  Малко след това мексиканската компания \"Аеромексико\" обяви, че временно спира от употреба своите 6 самолета от същия модел. \"Няма да използваме 737 MAX 8 докато не получим повече информация за катастрофата в Етиопия\", пишат от компанията.\r\nОколо 370 самолета от този популярен модел са в употреба от 47 компании в момента. А заради това акциите на Boeing паднаха със 7%.   ", "date": "2019.03.12", "title": "Масов отказ от 737 MAX 8 на Boeing, САЩ поиска компанията да направи промени в модела"}
{"url": "https://www.actualno.com/business/kzk-tyrgovcite-na-goriva-da-ne-bydat-presledvani-za-stari-narushenija-ako-sami-se-izsvetljat-news_726893.html", "text": "   Препоръката е залегнала в секторния анализ на антимонополната комисия, която вчера пусна резултатите от поредното си проучване на пазара на горивата.     Анализът започна през есента на 2018 г., след като масовият А95 надхвърли 2.50 лв. за литър, с което горивата у нас станаха по-скъпи дори от тези в Люксембург. пише    \"Следва да се проучи възможността за създаване на механизъм за оздравяване на сектора. Това би могло да се осъществи, като с нормативен акт еднократно се даде възможност на предприятията от сивия сектор да хармонизират своята дейност с действащата нормативна уредба и да изпълнят доброволно неизпълнените до този момент данъчни, административни и др. задължения към държавните органи, отговорни за спазването на данъчното законодателство\", изтъкват от КЗК. Допитване сред установило, че за тях сивият сектор наред с липсата на данъчни складове и ведомствените бензиностанции е сред най-сериозните трудности за бранша. Проблемът бил най-вече в търговците, които не отговарят на изискванията, не са свързани с НАП и продават бензин или дизел от цистерни и микробуси. Пазарът не работел добре и заради т.нар. ведомствени бензиностанции, спрямо които изискванията са значително занижени. Липсата на възможност да се установи по безспорен начин дали тези обекти зареждат с гориво единствено превозните средства на фирми и земеделски производители за собствените им нужди създава съмнения относно нерегламентирана продажба на трети лица. Отделно от това продажбата на горива с лошо качество на пределно ниски цени влияе негативно на индустрията и я обрича на дългосрочно недостатъчно добро инвестиране, финансиране и развитие, оплакват се самите търговци.   предлага още да се завиши контролът за качеството на горивата, да се изградят държавни данъчни складове (особено до гранични пунктове) по примера на Чехия и Португалия. За целта обаче трябва да се сформира междуведомствена работна група, която да обсъди предложенията и да се произнесе в \"разумен срок\". Това е поредното проучване на КЗК за у нас. Преди две години регулаторът се усъмни, че \"ЛУКойл България\", \"Еко България\", \"Шел България\", ОМВ-България, \"НИС Петрол\" и \"Петрол\" умишлено държат цените високи. Подозрения имаше и към Българската петролна и газова асоциация и \"Ромпетрол България\", а отделно \"ЛУКойл Нефтохим\" бе разследван за монопол. В крайна сметка обаче това не се доказа, а петролните фирми сами предложиха мерки за самоконтрол, с които пазарът на горива да се регулира.   ", "date": "2019.03.12", "title": "КЗК: Търговците на горива да не бъдат преследвани за стари нарушения, ако сами се \"изсветлят\""}
{"url": "https://www.actualno.com/chronicles/zoran-djindjich-ministyr-predsedateljat-na-syrbija-e-ubit-v-belgrad-news_726415.html", "text": "  Роден е на 1 август 1952 г. в малко градче в Северна Босна и Херцеговина. Син на офицер от югославската армия, Зоран Джинджич е философ по образование (Белградски университет).     През 70-те години е изхвърлен от университета за участието си в демонстрация против закон, даващ пожизненено право на Йосип Броз Тито да бъде президент на Югославия. По-късно е арестуван и осъден за организирането на независима студентска организация.   След излизането от затвора заминава за Федерална република Германия и учи при Юрген Хабермас във Франкфурт. През 1979 г. защитава докторантура по философия в университета в Констанц. В Югославия се завръща през 1989 г. и започва да работи като преподавател по философия в университета в Нови Сад.\r\nПрез 90-те години Джинджич е сред организаторите на демонстрации против режима на Слободан Милошевич. Той е сред основателите на Демократичната партия и по-късно — неин председател. Победата на изборите през 1997 г. му дават възможност за кратък период да бъде кмет на Белград - първият некомунистически кмет след Втората световна война.  По времето на конфликта в Косово Джинджич се премества да живее в Черна гора, за да избегне евентуален атентат върху живота си. Там се сближава с бъдещия президент на Черна гора Мило Джуканович.\r\nПрез 1999 г. Джинджич се опитва безуспешно да организира улични протести и да предизвика с това предсрочни избори. По време на предизборната борба за президентските избори през февруари 2000 г. Джинджич поддържа кандидатурата на Воислав Кощуница.   След свалянето на Милошевич, Зоран Джинджич става премиер на Югославия през януари 2001 г. По време на председателството си на Министерския съвет обаче, Джинджич се изявява по-скоро като опозиция на президента Кощуница.     Периодът му като премиер е доста противоречиво приеман. Противниците му го определят като арогантен и обвързан със съмнителни кръгове, докато привържениците му го приемат като прагматичен. Благодарение на твърдата му позиция през 2000 г. Милошевич е предаден на Трибунала в Хага. Благодарение на това Сърбия получава финансова помощ от Европейския съюз и започва период на стопанско развитие.\r\nВъв вътрешната си политика Джинджич обръща голямо внимание на борбата с трафика на хора и на наркотици. Заедно с това, обаче, той не е достатъчно ефективен по отношение на бившите специални служби, които обхващат сивата икономика.   Зоран Джинджич е убит от снайперист от Червените барети на 12 март 2003 г., а убийството му е планирано и поръчано от началника на тези специални части Милорад Лукович (Улемек)- Легия. На 23 май 2007 г. Милорад Лукович и Звездан Йованович са осъдени на 40 години затвор, а на други 10 души са присъдени 8, 30 и 35 години. Според съдията по делото Ната Месаревич, \"всичко е подготвено от Улемек\", а Йованович е стрелял по Джинджич.", "date": "2019.03.12", "title": "Зоран Джинджич, министър-председателят на Сърбия, е убит в Белград"}
{"url": "https://www.actualno.com/europe/pyrvijat-zavyrnal-se-ot-sirija-atentator-v-evropa-vliza-dojivot-v-zatvora-news_726907.html", "text": "  Френският джихадист, който нападна еврейски музей в Брюксел през 2014 г. получи доживотна присъда, предаде БГНЕС.     Мехди Немуш беше намерен за виновен в убийство с терористични подбуди, а съдът вече определи размера на наказанието му.   През май 2014 г. Немуш нападна еврейски музей в Брюксел, въоръжен с автомат югославско производство и револвер. Той застреля четирима души и избяга от местопрестъплението.\r\nСлед няколко дни преследване, Немуш беше задържан на повече от 1000 километра от местопрестъплението, във френския град Марсилия. Той все още носел оръжията на престъплението, както и видеокамера, с която безуспешно опитал да запише атаката.  Мехди Немуш беше първият джихадист, извършил терористичен акт в Европа, след завръщането си от Сирия. Освен него, съдът осъди и Насер Бендрер, за когото беше установено, че е снабдил Немуш с оръжията за престъплението. Той получи 15-годишна присъда.", "date": "2019.03.12", "title": "Първият завърнал се от Сирия атентатор в Европа влиза доживот в затвора"}
{"url": "https://www.actualno.com/health/bylgarija-e-v-zlatnata-sreda-na-balkanite-po-mrysen-vyzduh-news_726914.html", "text": "  Сдружение на природозащитни организации, сред които са Greenpeace и разработчика на системите AirVisual, държавите с най-чист въздух на света, пише руската информационна агенция РИА Новости.     Основният критерий е наличието на фини прахови частици във въздуха, на база на компютърната програма AirVisual, която да следи и систематизира  данните. А в класацията попадат 73 държави.   България се нарежда на 24-то място като страна с най-мръсен въздух. От  балканските държави в списъка сме по-напред - Сърбия е 28-ма, а Румъния  - 37-ма, но Босна и Херцеговина са на 14-то място, Македония е 15-та, а Косово - 19-то.\r\nНа първо място по чист въздух се класира Исландия, следвана от Финландия. Следват Австралия, Естония и Швеция. Най-лошо е качеството на въздуха в Бангладеш, Пакистан и Индия, като в Индия се намират 8 от 10-те най-замърсени градове в света. Всъщност в Бангладеш положението е буквално страшно - държавата води с почти 20-тина пункта на Индия.  ", "date": "2019.03.12", "title": "България е в златната среда на Балканите по мръсен въздух"}
{"url": "https://www.actualno.com/business/izsledvane-vyv-vsjaka-treta-vafla-i-kutija-s-biskviti-v-es-ima-kancerogen-nad-normata-news_726900.html", "text": "  Обикновените бисквити и вафли пораждат най-много притеснения относно това дали не съдържат в себе си токсин, които има канцерогенно действие. Това съобщава неправителствената организация \"Активни потребители\" на официалната си интернет страница.     Става въпрос за наличието на веществото в различни хранителни продукти. Според информацията на \"Активни потребители\", 10 потребителски организации в ЕС са изследвали проби от над 500 хранителни продукта, в които е известно, че може да се натрупва акриламид. Става въпрос за чипсове, пържени картофи, бисквити, зърнени закуски, кафе и други.   Изследванията показали, че . Освен това, . А макар че чипсът от моркови, цвекло или пащърнак да се възприема за по-здравословен, тестовете разкриват, че съдържа почти два пъти повече акриламид от картофения чипс.\r\nАкриламидът е химикал, който естествено се формира в богати на скорбяла храни, като картофи или зърнени култури, при пърженето им или печене на температура над 120°C. Той се образува при реакцията между свободни захари, като фруктозата например, и аминокиселината аспаргин. Изследванията показват, че акриламидът  причинява ракови образувания при животните. Учените считат, че този химикал има потенциално канцерогенно влияние и при хора на всякаква възрасти. Той се причислява към група 2А (потенциален карциноген) от ООН. През 2015 г. , че акриламидът в храните е проблем на общественото здраве.  Заради резултатите от тестовете, Европейската асоциация на потребителите (БЕУК) призовава Европейската комисия да изготви референтни нива за зеленчуковите чипсове.", "date": "2019.03.12", "title": "Изследване: Във всяка трета вафла и кутия с бисквити в ЕС има канцероген над нормата"}
{"url": "https://www.actualno.com/america/izvynredno-polojenie-vyv-venecuela-sasht-otdeljat-05-mlrd-dolara-za-prehod-kym-demokracija-na-karakas-news_726901.html", "text": "  Контролираният от опозицията парламент на обяви извънредно положение в страната, предаде БГНЕС. Причината са продължаващите 4 дни проблеми с електрозахранването в цялата страна.     Мярката беше внесена в парламента от председателя Хуан Гуайдо, който обяви себе си за легитимния лидер на страната.   Изправено пред кризата с електроподаването, правителството на президента Николас Мадуро обяви, че днес (12 март) във Венецуела няма да работят редица фабрики, а училищата ще са затворени. Министърът на информацията Хорхе Родригес обявява за трети път подобни мерки - заради спрелия ток.\r\nМеждувременно стана ясно, че в обявения на САЩ от американския президент Доналд Тръмп са предвидени половин милиард долара за \"преход към демокрация\" във Венецуела. Зам.-държавният секретар Джон Съливан нарече парите \"средства за поддържане на демокрацията\".  ", "date": "2019.03.12", "title": "Извънредно положение във Венецуела, САЩ отделят 0,5 млрд. долара за \"преход към демокрация\" на Каракас"}
{"url": "https://www.actualno.com/society/novini-ili-novini-kartinata-na-pechata-za-12-mart-news_726896.html", "text": "   Изпратихме 11 март с новината, че . Ето какви са водещите новини в печата за днешния 12 март.       Скандалът с опрощаването на дълговете на мюфтийството продължава. Изданието съобщава, че все пак има сделка между ГЕРБ и ДПС за опрощаване на задълженията към държавата на към , които са над 8 млн. лв. Стенограма от парламента опровергава яростното отричане на управляващите, че има договорка, като от нея става ясно, че финансовият министър Владислав Горанов счита милионите за малка сума на фона на 40 млрд. лева приходи в държавната хазна. А двигатели на \"опрощението\" са Цветан Цветанов и Мустафа Карадайъ, като поправката им не е подкрепена от работната група по Закона за изменение на Закона за вероизповеданията, на ниво парламентарна комисия също няма съгласие заради 5:5 гласа.\r\nДруга водеща новина е, че Комисията за защита на конкуренцията (КЗК) предложи амнистия за търговците на горива, които работят в \"сивия\" сектор. Идеята е те да не бъдат преследвани за предишни данъчни и административни нарушения и задължения, ако доброволно излязат на светло. Препоръката е залегнала в секторния анализ на антимонополната комисия, която вчера пусна резултатите от поредното си проучване на пазара на горивата.   В днешния си брой изданието информира, че е получила най-много номинации за евродепутат в структурите на ГЕРБ. Габриел има над 10 000 в 232 общини. За друг акцент изданието избира новината, че до 15 април от МРРБ приемат предложения за нови правила за управление на етажната собственост.     Вестникът информира, че руснаците продават имотите си по Черноморието на българи. Така нашенците вече са 60% от собствениците на имоти по морето. Изданието остава на имотна тематика и съобщава още, че цените на апартаментите са нараснали с 25%. Най-бързо се покачват цените в София и Пловдив. 26% от заловените крадци на ток в Западна България имат по повече от едно нарушение и на практика са рецидивисти в незаконното използване на електроенергия. Почти хиляда от тях са с над 3 съставени протокола през последните три години, пише медията по информация от ЧЕЗ. Вестникът обръща внимание и на предстоящото лято. Оказва се, че по-малкото чужди туристи, желаещи да почиват на нашето Черноморие тази година, доведоха до удължаване на срока за ранни записвания. Родни туроператори предлагат промоции на българските туристи с цени като през февруари до края на март.", "date": "2019.03.12", "title": "Новини или Novini - картината на печата за 12 март"}
{"url": "https://www.actualno.com/politics/ot-bsp-glasuvali-v-ep-protiv-borba-s-korupcijata-zashtoto-spreni-evropari-shteli-da-se-polzvat-za-drugo-news_726898.html", "text": "   - на този въпрос, задаван многократно вече два месеца от , най-после беше даден по-официален отговор. Това стана по време на събитие на БСП в Русе, където основната тема бяха изборите за Европейски парламент.     Още преди около месец неофициално от \"Позитано\" ни казаха, че причината за позицията на евродепутатите на червените е, че . Сега един от най-приближените до соцлидера Корнелия Нинова депутати - , даде подобен отговор. По думите му пред кореспондента на в Русе, отрицателният вот е даден, , като не стана ясно какви може да са тези други цели според червените и как спрени пари на ниво Брюксел ще бъдат ползвани за каквото и да е от национална държава!    Битката в изборите за Европейския парламент е битка за България“. Това категорично декларира в Русе депутатът от БСП Елена Йончева. Тя участва в дискусия на  тема \"Защо да гласуваме на Европейските избори?\" по покана на местния клуб на социалистите \"Червена зора\", заедно с колегите си Крум Зарков, Пенчо Милков, Георги Стоилов и Петър Витанов.  Елена Йончева за пореден път каза, че инвестициите в България през последните десет години са намалели от 11 млрд. евро на около 1 млрд. евро сега. Тя заяви, че 60% от българите са функционално неграмотни, че страната по свобода на словото преди 10 години е била на едно равнище с Франция, а сега е на 111 място в света. По нейните думи най-голямата заплаха за държавата бил начинът, по който тя се управлява. Червената депутатка подкрепи , което според нея ще ликвидира невалидните бюлетини и мъртвите души, с които се спекулира в изборните списъци на заминалите за чужбина сънародници.\r\n\"Основната битка в предстоящите избори ще бъде между Европейската Народна партия  и Партията на европейските социалисти, чийто девиз в България е \"Социална Европа – силна България\". Българите искат справедливост, а не Европа на различни скорости\", каза Крум Зарков. Той съобщи, че .   Крум Зарков посочи, че от отмяната на скандалните поправки, извършени в Изборния кодекс зависи връщането на депутатите на БСП в парламента. Той изрично заяви, че неговата кандидатура ще бъде за българския парламент, а не за Европейския.    Пенчо Милков засегна въпроса с Дунавската стратегия и разочарованието на австрийския посланик от свършеното в българския участък.\r\nПетър Витанов апелира за драстична промяна в Европа и повишаване на \"африканските\" доходи на българите. Евродепутатите напомниха за трите провалени проекта на управляващите: газопровода \"Южен поток\", нефтопровод \"Бургас-Алексадруполис\" и АЕЦ \"Белене\", в които не са защитени националните интереси.\r\nВ заключение те апелираха за масово участие в изборите, с което да се преборим с изборните манипулации.", "date": "2019.03.12", "title": "От БСП гласували в ЕП против борба с корупцията, защото спрени европари щели да се ползват за друго "}
{"url": "https://www.actualno.com/africa/v-aljir-praznuvat-ottegljaneto-na-prezidenta-news_726908.html", "text": "  Масови тържества избухнаха по улиците на големите градове в Алжир, съобщи ВВС. Причината е решението на дългогодишния президент да се оттегли от предстоящите избори.     След дни на масови протести, противниците на нов мандат на Бутефлика надделяха заради две ключови събития в понеделник, допълва БГНЕС.   Повече от 1000 съдии в Алжир обявиха, че няма да изпълнят ролята си на наблюдатели на изборите, ако Абделазис Бутефлика е в листите.\r\nСлед това генералите от армията обявиха, че \"военните и гражданите имат едни и същи виждания за бъдещето\", което беше ясен знак, че армията симпатизира на протестиращите  Малко след разпространяването на изявление от Абделазис Бутефлика, че няма да се кандидатира за нов, пети мандат, премиерът на Алжир Ахмед Уяхия подаде оставка и беше заменен на поста от досегашния министър на вътрешните работи.\r\nВсе пак, въпреки тържествата по улиците, все още няма официална дата за нови президентски избори. Президентът Бутефлика отложи насрочените за 11 март избори заради протестите срещу кандидатурата му.   Притесненията на протестиращите са да не бъде направен опит сегашния мандат на държавния глава да бъде продължен.    Все пак отлагането може да позволи на кандидатите да проведат пълноценни кампании. Мандатът на президента на Алжир е 5-годишен, а предишните избори бяха на 17 април 2014 г.\r\nАбделазис Бутефлика управлява Алжир от 20 години. През 2013 г. той получи удар, остана в инвалидна количка и появите му на обществени места значително намаляха.", "date": "2019.03.12", "title": "В Алжир празнуват оттеглянето на президента"}
{"url": "https://www.actualno.com/europe/nova-srednoshtna-sdelka-za-brexit-mejdu-es-i-velikobritanija-news_726899.html", "text": "  След спешна среднощна среща, председателят на ЕК Жан-Клод Юнкер и британският премиер Тереза Мей обявиха, че са се договорили за „серия от промени” по сделката за Brexit, предаде британският ежедневник The Guardian.     По думите на Мей новото споразумение е по-добро, защото гарантира „юридически обвързващи промени”. Промените касаят предпазния ирландски механизъм (бел. ред – статутът на границата между Ирландия и Северна Ирландия и борбата правилата на митническия съюз на ЕС да важат там, независимо дали ще има търговско споразумение между Великобритания и ЕС след Brexit ), като според Мей сега е договорено Великобритания да може да се обърне към независим арбиртаж и той да блокира механизма, ако бъде доказано, че ЕС иска чрез него \"да хване в капан\" Обединеното кралство след излизането му от Съюза. Досега големите спорове на Острова бяха, че не може предпазният механизъм да работи и след двугодишния засега срок, определен за преговори за търговско споразумение с ЕС, защото така де факто Великобритания ще е обвързана с ЕС и след това и всъщност няма да може да преговаря за свободна търговия с трети страни при пълна свобода на своята политика и своите виждания.\r\nБританският първи министър Дейвид Лидингтън заяви пред британския парламент, че правителството ще представи пред депутатите два документа: обща правно обвързваща декларация, че Великобритания ще може да излезе от предпазния механизъм, гарантиращ отворена ирландска граница, и общо изявление, което ще бъде добавено към политическата декларация за бъдещите отношения на ЕС и Великобритания.   В обща декларация между Великобритания и Европейския съюз се казва, че двете страни се ангажират да заменят защитния механизъм с друга мярка преди изтичането на декември 2020 г. Именно липсата на краен срок за действието на предпазния механизъм накара британските депутати първоначалния план на Тереза Мей с рекордно мнозинство. Опасенията им бяха, че предпазния механизъм може да обвърже Великобритания с Европейския съюз безсрочно.  Това е сделката или Brexit не може да се случи, подчерта Юнкер, според когото ирландският премиер Лео Варадкар е одобрил новото споразумение. \"В политиката понякога получаваш втори шанс – трети няма да има\", категоричен беше председателят на ЕК за бъдещето на Brexit.\r\nСпоред лейбъристите обаче, по същество нищо не се е променило! Министърът по въпросите на Brexit в сянка (бел. ред. – той е част от символичното опозиционно правителство, което сформира всяка британска опозиция ) Киър Стармър атакува сделката в Камарата на общините още преди да бъде постигната, а лидерът на лейбъристите Джереми Корбин счита, че \"истинската сделка\" за Brexit е отхвърлена в Брюксел, че Мей се е провалила и че днес (12 март), в 21:00 часа българско време британският парламент трябва да отхвърли новото предложение. \"Споразумението с Европейската комисия тази вечер не съдържа нищо, което да приближава промените, които Тереза Мей обеща на парламента\", каза Корбин. в календара на Brexit!    ", "date": "2019.03.12", "title": "Нова среднощна сделка за Brexit между ЕС и Великобритания"}
{"url": "https://www.actualno.com/cinema/sofija-film-fest-2019-akcentite-ot-denja-news_726994.html", "text": "  Фестивален център В ПАРКА – 11:00 – пресконференция МЕЖДУНАРОДНО ЖУРИ     Фестивален център В ПАРКА – 12:00–  пресконференция JAMESON, с участието на Радина Янчева (Jameson) и авторите от конкурса Jameson Short Film Awards\r\nДОМ НА КИНОТО – 13:00 – Прожекция от Международния конкурс на София Филм Фест на филма „Доверие“ на режисьора Сефа Йозтюрк. Представяне на филм от конкурсната програма \"Jameson Short Film Award\" - \"XVII\" на Ради Стоянов!\r\nЛЮМИЕР Лидл – 15:45 – прожекция на филм от Балканския конкурс: „Вътрешни хора“ на Хюсеин Карабей, представен лично от режисьора на филма     ЛЮМИЕР Лидл – 18:00 – Специална премиера на ГОЛЯМ екран на носителя на ОСКАР за най-добър документален филм „Сам на скалата”, представен в програмата на #23SofiaIFF благодарение на партньорството на фестивала с National Geographic!\r\nФилмът е безстрашен портрет на свободно катерещия се алпинист Алекс Хонълд, който се подготвя да покори най-известната скала в парка Йосемити - Ел Капитан, висока над 900 метра... без въже!\r\nДОМ НА КИНОТО – 18:30 – „Чудовища“ е румънското предложение в Международния конкурс на София Филм Фест, дело на режисьора Мариус Олтеану.  Заедно с него ще бъдат представени ДВА филма от конкурсната програма \"Jameson Short Film Award\" - \"Щастие\" на Димитър Димитров и \"Soledad\" на Стилиян Стоянов.    ДОКУМЕНТАЛНИЯТ КОНКУРС във Френски институт \"Зала Славейков\" – 18:30 – \"Какво иска Уалаа\" на Кристи Гарланд и от 20:30 ви очаква уникалният портрет на едно семейство джихадисти \"За бащите и синовете\" на режисьора Талал Дерки, номиниран за наградата ОСКАР за най-добър документален филм!\r\nОДЕОН е домът на БАЛКАНСКИЯ КОНКУРС на фестивала – 18:30 – Прожекция на „Ловци на вещици“ на режисьора Раско Милкович, а от 20:30 ви очаква пълнометражният дебют на гръцкия режисьор Никос Лабот „Нейната работа“, стартирал като проект на София Мийтингс!   ЛЮМИЕР Лидл – 20:00 – Връчване на Наградата на София на Столичната община на легендарния режисьор БИЛЕ АУГУСТ, връчване Наградата на ФИПРЕССИ и специална премиерна прожекция на най-новия му филм „Щастливеца Пер“ Това е филм за амбициите и усилията на един мъж, който копнее да сбъдне мечтите си, но ненадейно гордостта му се изпречва на пътя...\r\nДОМ НА КИНОТО – 21:00 - Прожекция на филма „Извън системата“ на режисьорката Нора Фингшайд от Международния конкурс на София Филм Фест. Филмът е за дивата 9-годишна Бени, която си е извоювала завидна репутация сред социалните работници - и определено няма намерение да се променя...\r\nПремиера на късометражния филм „Враг на свинята“- програма \"Jameson Short Film Award\" на режисьора Борислав Станков.   Премиера на късометражния филм „Враг на свинята“- програма \"Jameson Short Film Award\" на режисьора Борислав Станков.\r\nЗАЛА за събития \"В ПАРКА\" – 22:00 – ОЧАКВА ВИ Fashion Days  PARTY:  DJ Ugly Fox / Antonia Tochka >>> „Ugly Fox“ е музикалното Алтер Его на Антония Точка. Mузиката за нея е единственото нещо, което си спомня в кадри. Според нея това е най-прекият път до съзнанието!", "date": "2019.03.12", "title": "София Филм Фест 2019: Акцентите от деня"}
{"url": "https://www.actualno.com/sciencelogy/apple-trygva-na-borba-s-netflix-za-onlajn-televizijata-news_726906.html", "text": "  Американският технологичен гигант Apple ще обяви телевизионна и видео услуга, която да конкурира Netflix и Prime Video на Amazon, съобщава БГНЕС.     Журналисти от цял свят са поканени в Купертино, Калифорния - на 25 март, за да отразят презентацията.   Apple отдавна дава сигнали, че ще стартира телевизионна и видео услуга. Компанията похарчи 2 милиарда долара в Холивуд, за да създаде свое съдържание. Бяха подписани и договори с големи звезди като Опра Уинфри.\r\nApple преговаря с HBO да станe част от новата им телевизионна услуга и постигане на споразумение все още е възможно преди официалното обявяване на новата услуга на компанията на Стив Джобс, твърдят източници.  Това ще бъде първата голяма презентация на Apple, на която не се показва ново устройство.\r\nИнвеститорите следят внимателно дали Apple ще навлезе в бизнеса с телевизия и видео в мрежата, след като за пръв път продажбите на iPhone отбелязаха спад по време на ключовия период на коледните празници.", "date": "2019.03.12", "title": "Apple тръгва на борба с Netflix за онлайн телевизията"}
{"url": "https://www.actualno.com/curious/3-stranni-neshta-koito-namaljavat-stresa-news_726384.html", "text": "  Стресът може да навреди изключително много както на психическото ви, така и на физическото ви здраве. Затова е важно да намирате начини за противодействие.     Може да се изненадате, но такива са и някои съвсем рутинни неща от ежедневието.       Според проучване, публикувано в списание Mindfulness, един по-„съзнателен“ подход към миенето на чинии може да спомогне за понижаване на стреса.    Изследване сочи, че хаосът стресира жените. През 2010 г. изследване, публикувано в Journal of Personality and Social Psychology, разглежда как разхвърляният дом се отразява на женените двойки. Резултатите сочат, че жените в разхвърляни къща са с по-високо ниво на хормона на стреса - кортизол.     ", "date": "2019.03.12", "title": "3 странни неща, които намаляват стреса"}
{"url": "https://www.actualno.com/tennis/shtruf-izhvyrli-zverev-ot-indiyn-uels-tijm-se-spravi-sys-simon-video-news_726996.html", "text": "  Изненадата в трети кръг на поднесе германецът Ян-Ленард Щруф, който изхвърли от надпреварата сънародника си Александър Зверев.     55-ият в света Щруф се наложи над третата ракета в света и трети поставен в турнира с 6-3, 6-1 за 70 минути. Това е първа победа за Щруф над Зверев в мач №5 помежду им. Германецът ще срещне в следващия кръг Милош Раонич от Канада.\r\nВ друг мач от трети кръг японецът Йошихито Нишиока обърна канадеца Феликс-Оже Алиасим в тричасова битка в три сета 6-7 (2-7), 6-4, 7-6 (7-5). В следващия етап азиатецът ще играе със сърбина Миомир Кецманович.      Поставеният под №7 Доминик Тийм победи Жил Симон без каквито и да е затруднения. Австриецът се наложи над французина с 6-3, 6-1 само за 67 минути.\r\n25-годишният Тийм поведе с 9-2 в преките двубои с 34-годишния Симон. Австрийският тенисист не допусна нито една двойна грешка и направи пет пробива от също толкова възможности, като на своя сервис се провали само веднъж. За място в 1/4 финалите Тийм ще се сражава с друг ветеран - Иво Карлович.     ", "date": "2019.03.12", "title": "Щруф изхвърли Зверев от Индиън Уелс, Тийм се справи със Симон (ВИДЕО)"}
{"url": "https://www.actualno.com/crime/pijan-shofior-se-opita-da-podkupi-i-pregazi-policai-sled-koeto-izbjaga-news_726913.html", "text": "   . Ситуацията се разиграла на 07.08.18 г. в асеновградското село Мулдава. В заведение в населеното място мъжът пийнал, независимо от ангажимент си вечерта да отиде с трактор да балира люцерна на нивата на негов познат.     След като напуснал кръчмата около 21:00 ч., той се качил на лек автомобил „Нисан“ и потеглил, за да изпълни ангажимента си. В центъра на селото имало полицаи, които спрели проверка колата на 59-годишния мъж. Полицейският служител му поискал документи, като междувременно усетил миризма на алкохол.   Полицаят повикал патрул на КАТ, за да тества водача. В този момент мъжът решил да осуети полицейската проверка, предлагайки подкуп. В този момент свидетел на случващото се станала полицейският инспектор, която също участвала в проверка в село Мулдава. Полицаят не взел парите и още веднъж поискал от шофьора на спрения автомобил да си представи документите. Вместо да изпълни нареждането, обаче, мъжът предприел нова тактика - решил да избяга. Запалил двигателя на колата, потеглил рязкото и опитвайки се да завие наляво, ударил инспектора. Тя успяла да отстъпи назад и по този начин избегнала прегазване.\r\nМалко по-късно полицейските служители заловили беглеца на нива край Мулдава. Той вече бил сменил автомобила с трактор и отново се опитал да избяга, но неравният терен му попречил. Последвало обискирането му, вследствие на което у него е открита и иззета, като веществено доказателство, банкнотата от 50 лева. Химическа експертиза е установила, че към момента на деянието мъжът е управлявал автомобила с концентрация на алкохол в кръвта между 1,33 и 1,37 промила.  Предвид факта, че е извършил престъпление, на следващия ден престъпилият закона отишъл до дома си под полицейски конвой, с цел изземване на оръжие, за което притежавал разрешително. При извършване на проверка от органите на реда в жилището били открити 2 броя боеприпаси, за които мъжът нямал разрешение и ги предал доброволно.\r\nЗаради среднощния екшън в селото, Окръжна прокуратура-Пловдив внесе обвинителен акт спрямо 59-годишния мъж за управление на автомобил след употреба на алкохол, опит за подкуп, причиняване на телесна повреда на полицейски служител и други. Спрямо него е взета мярка за неотклонение „Гаранция“ в размер на 5 000 лева.   ", "date": "2019.03.12", "title": "Пиян шофьор се опита да подкупи и прегази полицаи, след което избяга"}
{"url": "https://www.actualno.com/europe/proval-za-vtori-miting-na-petro-poroshenko-news_726911.html", "text": "  Провалиха още един предизборен митинг на президента на Украйна Петро Порошенко, съобщи Лента.ру. Членове на групата Национален корпус изчакаха Порошенко да се появи на митинг в Житомир и със силни викове \"Позор!\" и \"Лъжец!\" не позволиха на президента да изнесе речта си.     На 9 март в Черкаси същата организация предизвика безредици на митинг на Петро Порошенко, като при сбиванията пострадаха 22 полицаи, предаде БГНЕС.   Исканията на Национален корпус са сътрудникът на Порошенко Олег Гладковский и неговия син да отидат в затвора.\r\nЖурналистическо разследване в Украйна доведе до твърдения, че Гладковски умишлено е ощетил държавата чрез корупционни схеми за доставки за армията.  Петро Порошенко каза, че действията на Национален корпус са \"изгодни на Путин\". \"Крясъците на няколко десетки негодници няма да разклатят нашето единство\", допълни още той.\r\nИзборите в Украйна са насрочени за 31 март, като проучванията на общественото мнение сочат, че Петро Порошенко изостава от основните си конкуренти.", "date": "2019.03.12", "title": "Провал за втори митинг на Петро Порошенко"}
{"url": "https://www.actualno.com/cite/pozor-za-bylgarskata-dyrjava-pri-nalichie-na-shemi-za-ukrivane-na-danyci-news_726919.html", "text": "  Това заяви бившият вицепремиер, настоящ депутат и лидер на НФСБ във връзка с опрощаването на милиони левове задължения на Главното мюфтийство.     Симеонов каза пред БНТ и друго: \"Държавата ще покаже на всички нередовни данъкоплатци, че могат да правят каквото си искат. Държавата се отказва от пари, които е спечелила със съдебни дела. Това е порочна практика, при която се решава нарушителят на закона да не плаща, като му се опрощават данъците\".   ", "date": "2019.03.12", "title": "Позор за българската държава при наличие на схеми за укриване на данъци"}
{"url": "https://www.actualno.com/crime/edna-chetvyrt-ot-kradcite-na-tok-u-nas-sa-recidivisti-news_726894.html", "text": "   Това съобщават от ЧЕЗ.     В Североизточна България пък делът на изкушаващите се повече от веднъж да крадат ток е 10% от заловените, сочат данни на ЕРП-Север („Енерго-Про“). От третото ЕРП „Електроразпределение-Юг“ (EVN) не дадоха информация за дела на рецидивиращите лица, присвояващи електроенергия, пише    През изминалата 2018 г. в Западна България са разкрити 715 нарушения на юридически лица, които представляват 11% от общо установените на електрическа енергия. Измерванията показаха, че откраднатата енергия от един подобен обект достигат до 50 000 квтч за един месец, или това е потреблението средно на 100-150 домакинства. Не са редки случаите, когато подобни обекти се откриват в индустриалните зони.  Освен „копачките“ друга рискова група са хотели, ваканционни селища и къщи за гости. През 2018-та са хванати над 30 нарушения на подобни клиенти. За месец компанията губи между 10 000 и 60 000 квтч от един обект, като това зависи от неговата големина - капацитет, посещаемост в конкретния район. За периода са били съставени констативни протоколи на 121 ресторанти и питейни заведения, 38 производствени и складови бази, над 90 търговски обекта, над 40 офиса, 17 развъдни бази, 11 игрални зали, дървопреработвателни предприятия, строителни обекти. В градовете най-често срещаните нарушения са манипулациите на електромери, включително промяна в схемите на измерване и фърмуера. В извънградските зони и махали също има голямо разнообразие на използваните начини за кражби на електроенергия, но преобладава включването към жицата преди електромера. Някои кражби са били извършени с кабели тип САВТ 3х185+95 кв. мм, даващ възможност да бъдат снабдени с незаконен ток от 40 до 60 абоната. В случая става дума за нелегални връзки към подземните проводници. Откриването им обикновено става с рефлектомери, като точността на операцията е 99%.   Основно техническо средство за установяване на кражбите на електроенергия си остават балансовите монтирани в трафопостовете. Данните от тях се сравняват с преминалия ток през електромерите на индивидуалните потребители и когато между двете стойности има разлика, това означава, че има нарушители. След това специално обучени служители извършват обходи и инспектират мрежата. Извършват се проверки и по сигнали на клиенти.    През миналата година в дружеството, имащо монопола за електроснабдяване в Западна България, За същия период на територията, обслужвана от „Електроразпределение-Юг“, част от групата EVN, са разкрити са 2751 случая на кражби на общо 7589,8 мвтч електроенергия на стойност 1,18 млн. лв. За януари 2019 г. откраднатото количество е около 884 мвтч за над 159 000 лв. Битови абонати са присвоили 425 мвтч на стойност 78,68 хил. лв., фирмените - 459 мвтч за 80,5 хил. лв.\r\nВ ЕРП-то за Югоизточна България крадците също използват на свързване, поставяне на шунт (байпас) в токовите вериги, въздействие на хардуерната част на цифрови електромери. Според експертите от EVN голям ефект срещу кражбите има монтирането на електромери с дистанционен отчет. Този тип уреди подават сигнал при всеки опит за манипулация или външна намеса върху електромера.\r\n3500 случая за миналата година са констатирали в ЕРП-Север в Североизточна България.    . Делът на кражбите от стопанските потребители (фирми) е само 14%, но количеството е над 24% от общите присвоени киловати.", "date": "2019.03.12", "title": "Една четвърт от крадците на ток у нас са рецидивисти"}
{"url": "https://www.actualno.com/society/dyrjavata-gotvi-novi-promeni-za-etajnata-sobstvenost-news_726904.html", "text": "  Министерството на регионалното развитие и благоустройството (МРРБ) ще изработи нови правила за управление на етажната собственост, които да доведат до по-качествена поддръжка на сградния фонд и въвеждане на механизми на контрол за лицата, предоставящи услугите на професионално управление на етажната собственост, съобщават от министерството.     Предложенията ще са част от измененията и допълненията в Закона за управление на етажната собственост, по които МРРБ стартира обществен дебат.   Промените ще са в посока прецизиране на правата на общото събрание на етажната собственост, задълженията на собствениците на самостоятелни обекти и ползвателите в сградите в режим на етажна собственост. Ще бъдат преразгледани правилата за формиране на дължимите суми за поддържане и управление на общите части в етажната собственост за справедливото им разпределение. Освен това има и идеята да се въведе и регулиране на отношенията при управлението на етажната собственост от различен характер – сгради със смесено предназначение (жилища, офиси, търговски площи), комплекси от затворен тип, ваканционни комплекси.", "date": "2019.03.12", "title": "Държавата готви нови промени за етажната собственост"}
{"url": "https://www.actualno.com/society/naj-obilen-e-snegovalejyt-na-prohodite-petrohan-i-trojanski-news_727097.html", "text": "  195 машини са почиствали републиканските пътища през изминалата нощ в районите със снеговалеж. Настилките се обработват и работата на снегопочистващите машини продължава, за да се осигури безопасността на движението по високопланинските проходи. Няма въведени ограничения по пътната мрежа. Най-обилен в момента е снеговалежът на проходите Петрохан и Троянски, където падналият нов сняг е около 10 см.     Агенция „Пътна инфраструктура“ напомня на шофьорите да тръгват на път само с автомобили с подгодящи гуми, да карат внимателно и със скорост, съобразена с метеорологични условия, да не предприемат резки маневри и рискови изпреварвания.   Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2019.03.12", "title": "Най-обилен е снеговалежът на проходите Петрохан и Троянски"}
{"url": "https://www.actualno.com/curious/unikalen-test-na-frojd-shte-podredi-prioritetite-vi-news_727133.html", "text": "        Трябва да се поставите във въображаема ситуация. Представете си, ако всички тези събития се случат по едно и също време… към кое бихте реагирали първо, към кое второ, трето и така до петото място. 1. Телефонът звъни; 2. Детето ви започва да плаче; 3. Някой звъни на вратата; 4. Прането е на терасата, но започва да вали силен дъжд; 5. Мивката се пълни с вода, започва да прелива и вие трябва да я спрете.     1. Телефон – това е работата ви; 2. Дете – олицетворява семейството; 3. Врата – това са вашите приятели; 4. Пране – показва на кое място поставяте парите; 5. Чешма – отношението ви към секса.", "date": "2019.03.12", "title": "Уникален тест на Фройд ще подреди приоритетите ви  "}
{"url": "https://www.actualno.com/curious/lubovta-idva-skoro-eto-za-tezi-4-zodii-news_727129.html", "text": "   Ако дълго сте чакали любовта, време е да бъдете щастливи най-накрая. Ето кои са зодиите, които ще се радват на нова тръпка, любов или половинка за цял живот. Няма да се наложи да чакате още дълго. Трябва да сте сигурни, че любовта ще дойде за вас. И не онази вятърничева, която ще остане за малко, за да не се чувствате самотни, а онази истинска и дълбока, която ще ви вдъхнови и ще ви даде нови сили за живот. Не се страхувайте от това да не бъдете наранени. Със страх не се обича. Ако ви е писано да сте с този човек, нещата ще се случат, а притесненията само биха помрачили щастливата картинка. До края на годината може да очаквате и годеж... а догодина брак. Какво по-хубаво от това? Не давайте на никой да ви казва, че няма да успеете да намерите своята половинка. Няма значение колко време минава, важното е да откриете точния човек, с когото ще се чувствате истински. А понякога любовта е на една ръка разстояние... буквално. Приятелите понякога се превръщат в най-големите любови в живота ни. И то с причина! Те знаят всичките ни слабости, разбират ни и ни обичат такива, каквито сме, без да искат да променят нищо в нас. Ето от такава любов имате нужда. Трябва ви нещо лудо, страстно и неподвластно на никакви закони. Имате нужда от някой, който ще разтърси света ви и ще ви покаже нови хоризонти. Ще извади най-доброто от вас и ще ви поведе на дръзко любовно приключение. И това това ще получите. Съвсем скоро животът ще ви срещне с най-лудата любов, която някога ще изживеете. И този човек ще ви научи на много и ще остави незабравима следа у вас. Насладете се на всяка крачка и се дръжте здраво... ще бъде едно шеметно пътешествие. Няма по-голяма изненада от това любовта да се появи в живота ви, точно когато най-малко очаквате. Тогава тя връща смисъла на живота и отново дава на човек сили да живее с вдъхновение. Забравете за суетата. Този човек ще ви харесва точно такива, каквито сте. И това е подарък от съдбата. Най-накрая да намерите някой, който ще прави всичко за вас, ще ви дава обич и топлина и няма да иска да бъде с никой друг на света.     ", "date": "2019.03.12", "title": "ЛЮБОВТА идва скоро... ето за тези 4 зодии "}
{"url": "https://www.actualno.com/america/trymp-s-megalomanski-proektobudjet-za-2020-godina-zdravo-harchene-za-otbrana-news_726902.html", "text": "  Доналд Тръмп представи рекорден проектобюджет на САЩ за 4,75 трилиона долара, предаде БГНЕС.     Проектобюджетът предвижда увеличаване на парите за Пентагона т.е. за отбрана - с 5% до 750 млрд. долара, както и намаляване на средствата за редица социални програми плюс финансиране за екология - с общо 2,7 трилиона долара! Всъщност Тръмп иска всички американски министерства, които не са военни, да си съкратят бюджета с 5% (почти 30 млрд. долара), информира CNN. Включени са и 8,6 милиарда долара за стената, която Доналд Тръмп иска да строи по границата с Мексико.\r\nВ разходите на федералното правителство са предвидени 1 милиард долара  за фонд за грижи за децата - проект на дъщерята на Доналд Тръмп Иванка,  която е и негов съветник.   Не е изненада, че в представения от Доналд Тръмп план има сериозно  намаление на парите за Medicaid - здравна програма за подпомагане с  държавни средства бедните и хората с увреждания. Тръмп иска още орязване  на парите и за програми, които дават храна на социално слабите и  предлагат държавни жилища. Други дейности, от чийто бюджет Тръмп иска да вземе пари, са  програми за опазване на околната среда и редица проекти за подпомагане  на развиващи се страни по света.  Според експерти, няма шанс бюджетът да бъде одобрен в този вид от контролираната от демократите Камара на представителите в Конгреса - най-малкото защото у . По конституция Конгресът на САЩ има контрол върху разходите на федералното правителство.\r\nПроектобюджетите, представени от президента на САЩ, традиционно представляват по-скоро декларация за политически намерения и становища, отколкото реално очакване заложените цифри да бъдат одобрени. А сега предложеният от Тръмп в дългосрочен план предвижда \"излизане на нула\" по отношение на бюджетния дефицит чак след 15 години, не 10, каквато уж беше целта досега. Освен това средният ръст на американската икономика за следващите 10 години според Тръмп ще е между 2,8 и 3,2%.    ", "date": "2019.03.12", "title": "Тръмп с мегаломански проектобюджет за 2020 година - здраво харчене за отбрана"}
{"url": "https://www.actualno.com/europe/v-rusija-iskat-uniformi-za-decata-v-uchilishte-news_726909.html", "text": "  Руснаците искат униформи за децата в или спазването на по-строг дрескод, пише РИА Новости.     Изследване на общественото мнение на над 15 хиляди души сочи, че родителите виждат различни ползи от ученическите униформи.   На въпрос дали трябва да има строг регламент за външния вид на децата, 72 процента казват \"да\", а 22 процента \"не\".\r\nСпоред някои от привържениците на ученическите униформи, еднаквото облекло би имало дисциплиниращ ефект, допълва БГНЕС.  Според други, ако децата носят еднакви цветове и модели дрехи, по-малко ще личат разликите във финансовите възможности на родителите.\r\nНе всички отговори са получили толкова еднозначни или консервативни отговори.   36% от родителите казали, че ако зависи от тях, биха позволили цветни кичури в косите на децата в училище. 15% нямали нищо против цветните коси. 13% от родителите биха се съгласили децата да имат пиърсинг. 10% смятат, че не е проблем да се ходи на училище със скъсани дънки.    ", "date": "2019.03.12", "title": "В Русия искат униформи за децата в училище "}
{"url": "https://www.actualno.com/business/otbor-da-vinci-ot-sofija-e-golemijat-pobeditel-v-nacionalna-finansiada-news_727139.html", "text": "        На 3-то и 2-ро място се класираха съответно отборите Qpiter и Evergreen, и двата от гр. София. Големият победител, отборът на сем. Таблови, завоюва наградата с общ актив от 78 точки за най-много верни отговори и решени задачи, по време на последните три срещи. Бащата на Жанет споделя, че вкъщи възпитават у детето си отговорност към парите и умения за дългосрочно планиране. Добавя, че Жанет сама се мотивира да спестява средства, защото има цели и планове как да ги изразходва. 16-годишната Жанет учи в 91-ва Немска езикова гимназия „Проф. Константин Гълъбов“ в София. Любимите ѝ предмети в училище са биология и химия. Споделя, че стипендията за образование ще бъде използвана в бъдеще, за да подпомогне висшето ѝ образование в Германия, където смята да учи биотехнологии, биохимия и нанотехнологии.    „За мен и за целия екип на Банка ДСК бе истинска радост да проследим големия интерес към „Национална финансиада“. Щастливи сме, че темата за финансовата грамотност вълнува младите хора и във все повече семейства е на дневен ред стимулирането на знания за финансите. В Банка ДСК инвестираме в развитието и знанието на хората и с „Национална финансиада“ целим да насърчим родителите и децата да черпят знания за парите и доброто финансово планиране.“ , заяви   г-жа Маринова.\r\n„Според мен моите връстници трябва да си поставят финансови цели, а не да харчат парите си на момента. По този начин, след време, ще могат да ги използват за нещо, което наистина искат и което е по-смислено от моментната покупка“, сподели 16-годишната ученичка Жанет Таблова от отбора-победител.  Полуфиналните и финалните кръгове на „Национална финансиада“ се проведоха на живо на 9-и и 10-и март в „Сердика център“ в София. В тях се включиха 12 отбора (родител и гимназист) от София, Стара Загора, Велико Търново и Русе, класирани сред 672 отбора общо от първия етап на надпреварата. В рамките на двудневното събитие семейните отбори се състезаваха един срещу друг в игри с въпроси от финансов и икономически характер. Най-интересните теми, дискутирани под формата на въпроси и задачи за разрешаване, бяха свързани със спестяванията, кредитирането, формирането на бюджет, управлението на доходите и разходите от домакинствата, източниците на финансиране.\r\nС това състезание приключи първото издание на „Национална финансиада“ на Банка ДСК. Институцията се стреми да развива тази посока на предаване на знания на младите хора и планира да развива проекта по иновативен начин и през цялата 2019 година и в дългосрочен план.", "date": "2019.03.12", "title": "Отбор Da Vinci от София е големият победител в „Национална финансиада“"}
{"url": "https://www.actualno.com/analysis/kapitalizmyt-e-v-opasnost-zaradi-neravenstvata-tvyrdi-ikonomist-news_727173.html", "text": "  Бившият главен икономист на Международния Валутен Фонд. предупреди, че .     Раджан заяви пред радио BBC 4, че „когато това се случи, много ще започнат да се бунтуват срещу капитализма.” Той смята, че правителствата не могат да позволят да при разглеждането на икономиката.   Раджан ръководеше индийската централна банка и бе бивш икономически началник в Международния валутен фонд.\r\n„Мисля, че капитализмът е под сериозна заплаха, защото е и когато това стане много хора ще се бунтуват срещу капитализма”, каза той.  Раджан казва, че преди е било възможно да получиш работа за средна заплата със „скромно образование”. Но това се е променило след глобалната криза през 2008 г.\r\n„Сега ако искате да успеете ви ”, каза той.   „За съжаление общностите, които бяха засегнати от силите на световната търговия и глобалната информация са общностите с влошаващи се училища, нарастваща престъпност, нарастващи социални проблеми и не са в състояние да подготвят своите членове за глобалната икономика”, заяви Раджан.    Икономистът вярва, че капитализмът се проваля, защото .\r\n„Той не дава разни възможности и всъщност хората, които отпадат са в много по-лоша ситуация”, подчерта Раджан.\r\nТой твърди, че авторитарните режими се раждат „когато обедините всички средства за производство.”   „Трябва баланс не може да избирате това, което можете да направите е да подобрите възможността”, допълни Раджан.", "date": "2019.03.12", "title": "Капитализмът е в опасност заради неравенствата, твърди икономист"}
{"url": "https://www.actualno.com/books/dejan-kopchev-vze-literaturnata-humoristichna-nagrada-chudomir-za-gladiotor-news_727205.html", "text": "  Носител на литературната хумористична награда \"Чудомир“ тази година е Деян Копчев. Това съобщават от фондация „Чудомир“.     Младият автор завоюва приза с публикувания миналата година във вестник “Стършел” разказ „Гладиотор“. Статуетката ще му бъде връчена на официалната церемонията за откриването на тазгодишното издание на Чудомировите празници в Казанлък на 25 март, на която ще присъства и заместник-министърът на културата Амелия Гешева.   Чудомировите празници с провеждат за 27-ми път. От 1993 г. без прекъсване са един от най-посещаваните пролетни празници в страната и е посветен на театъра, хумора, сатирата, литературата, изкуството. Наградата \"Чудомир“ е с по-различна история. Първият неин носител е писателят Петър Незнакомов, който я получава преди 50 години - през 1969 г. Три години по-късно е връчена посмъртно Димитър Чавдаров-Челкаш. Следващият прецедент е през 1982-ра, когато литературната хумористична награда “Чудомир”, отива в женски ръце. Здравка Евтимова до днес остава единствената жена носител на тази награда. Кръстьо Кръстев от вестник „Стършел” пък е единственият творец получавал наградата два пъти - през 1989 и през 2005 г.\r\nТазгодишният носител Деян Копчев е 35-годишен, завършил е журналистика в Софийския университет \"Св. Климент Охридски\". Негови разкази, пътеписи и статии са публикувани в \"Литературен вестник\", \"Стършел\", \"Сега\", \"24 часа\", бил сценарист на хумористични предавания в Българското национално радио. „Лятна детективска история с таралеж“ е дебютната му книга, издадена през 2014 г.  ", "date": "2019.03.12", "title": "Деян Копчев взе литературната хумористична награда \"Чудомир“ за \"Гладиотор\""}
{"url": "https://www.actualno.com/analysis/kitaj-prizova-sasht-da-uvajava-interesite-na-drugite-strani-news_727142.html", "text": "  САЩ трябва да призная правото на останалите страни относно развитието си, особено в областта на технологиите, заяви говорителят на министерството на външните работи на Китай Лу Кан, цитиран от РИА Новости.     Дипломатът коментира съобщенията в медиите, че за намерението си да ограничат обема на разузнавателна информация с германското правителство в случай, че Huawei създаде телекомуникационната структура на страната.   „САЩ не могат да очакват в името на личните интереси и политическите сметки на Щатите”, каза Кан.\r\nТой отбеляза, че германската страна е отговорила на исканията на САЩ, заявявайки, че няма нищо ново в страховете на Вашингтон.  Кан заяви още, че германското правителство не е открило никакви доказателства, че дейностите на Хуауей представляват заплаха за сигурността на Германия и нейните съюзници.\r\nСпоред него все повече хора са променили отношението си към участието на китайски компании в разработването на 5G технологии.   ", "date": "2019.03.12", "title": "Китай призова САЩ да уважава интересите на другите страни"}
{"url": "https://www.actualno.com/blagoevgrad/cvetan-cvetanov-otkri-ploshtada-v-blagoevgrad-snimki-news_726936.html", "text": "  Реновираният площад в Благоевград \"Георги Измирлиев\" беше тържествено открит с много почести от председателя на ГЕРБ Цветан Цветанов. Политикът, застанал рамо до рамо с кмета на Благоевград д-р Атанас Камбитов, представи новият площад, както и пеещите фонтани, една от емблемите на града.     Площадът , и усилените му ремонти бяха високо приветствани от всички благоевградчани, които дойдоха на тържественото откриване. „Политиците идват, управлението се сменя и ние трябва да съхраним това, което е направено, а там където има възможност да го надградим. Благодаря за подхода и отношението, което има д-р Камбитов към всички тези, които са дали от живота си и професионално са работили, за да бъде Благоевград прекрасно и приятно място за живеене“ , каза в част от приветствието си зам.-председателят на ГЕРБ.   От друга страна, кметът на града също не скри възторга си:\r\n„През последните 7-8 години Общината реализира . Това нямаше как да бъде възможно без успешна държавна политика. Тук е мястото да благодаря на правителството в лицето на премиера Бойко Борисов, на Цветан Цветанов,като представител на законодателната власт и част от политическото ръководство, на МРРБ като управляващ орган и на изпълнителите по проекта и екипа на Община Благоевград. Това е един много труден проект, в който имаше доста трудности, доста предизвикателства. Работеше се под голямо напрежение, но важното е че успяхме. Както се казва, всичко е добре,когато свърша добре. Благодаря и на хората, без които нямаше как да стане възможен ремонтът на площада.\", заяви в част от речта си Камбитов.     На церемонията присъстваха още областния управител на града, депутати, жители и представители на различни институции в града.", "date": "2019.03.12", "title": "Цветан Цветанов откри площада в Благоевград (СНИМКИ)"}
{"url": "https://www.actualno.com/vraza/uchilishteto-po-kamenodelstvo-i-obrabotvane-ot-vrachanskoto-selo-kunino-podrejda-izlojba-v-mezdra-news_727160.html", "text": "  Професионалната гимназия по каменообработване в с. Кунино организира изложба, която ще бъде подредена в сградата на общинската администрация в Мездра. В мострата ще има творби на настоящи и  бивши възпитаници   на единственото у нас училище по каменоделство и обработване.     Известното средно училище по каменообработване в село Кунино (община Роман, област Враца) има дълга и богата история, която започва със създаването му по време на управлението на БЗНС и Александър Стамболийски. Основателите му са се ползвали с активната подкрепа на министъра от тогавашното земеделско правителство Константин Томов, който е бил родом от Кунино, и на престижното чешко каменоделно училище от град Хоржице. От Чехия са пристигнали и първите видни чуждестранни преподаватели в професионалното учебно заведение - първият му директор Рудолф Браун, неговата съпруга и учителите Станислав Кхун, Йозеф Крауз и Йозеф Шквара.   Средното училище по каменообработване в село Кунино е създадено през 1921 г. В него се записват  ученици от всички краища на България. Там те се обучават на дейности като рисуване, моделиране и ръчна художествена обработка на камъка. До наши дни то е уникално и единствено по рода си в рамките на Балканския полуостров. В Европа училищата от този тип са само три: най-старо е училището в Хоржице, Чехия, което е на 127 години. След него е създадено училището в Кунино, което е на 92 години, и най-младо е училището в Карара, Италия.\r\nВ последните години  училището попадна в полезрението на медиите с освобождаването на досегашния му директор Стефан Стефанов и назначаването от Министерството на културата за шеф, дъщерята на поета Орлин Орлинов. В отговор на това ученици и общественици подготвиха петиция за връщането на Стефанов.  Славата на училището разнасят  неговите възпитаници със своите творби  не само у нас, но и в чужбина. Сред  най-известните са: монументално-скулптурните обекти „Създатели на българската държава\" в Шумен, „Мемориален комплекс Априлци\" в Панагюрище, „Бранителите на Стара Загора\" в Стара Загора, Национален парк-музей Шипка в град Шипка, както и многобройни обекти и паметници в Червен бряг, художествено-архитектурна украса на София, катедрални храмове, както и монументи и каменни паркови украси в България и зад граница.\r\nЕкспозицията ще бъде открита официално на 14 март от 10.30 часа.   ", "date": "2019.03.12", "title": "Училището по каменоделство и обработване от врачанското село Кунино подрежда изложба в Мездра"}
{"url": "https://www.actualno.com/vidin/kulinarni-vojni-vyv-vidinsko-uchilishte-news_727172.html", "text": "  Дванадесетокласниците от Професионалната гимназия \"Проф. д-р Асен Златаров\" във Видин организираха забавно състезание \"Кулинарни войни\". То е подготвено по идея на методическите  обединения \"Туризъм и спорт\"и  \"Обществени науки, гражданско образование и религия\".     Състезанието е спонсорирано от видинската гимназия и е първото по рода си на територията на Видин. Организирано е по подобие на кулинарните тв продукции , но има свой облик и младежки характер.   \"Решихме във всеки отбор да има по един участник от девети, десети, единадесети и дванадесети клас. Една част от организацията е на самите капитани, които направиха анкетата с въпросите, купиха наградите, направиха грамотите и взеха активно участие\", заяви един от главните организатори- главният учител по практика в училището и председател на журито Вергиния Бежанова.\r\nВ надпреварата бяха включени въпроси и отговори на кулинарна тематика и кулинарни изпитания за участниците, както и  за зрителите. За капитани на двата отбора бяха избрани братята Мартин и Тома Петкови, а отборите носеха имената  \"Стейъард\" и \"Гарсон\".  Водещ на събитието беше дванадесетокласникът Майкъл Валериев.  \"Кулинарни войни\"е първото по рода си във Видин и успя приятно да изненада  гости и участници.", "date": "2019.03.12", "title": " \"Кулинарни войни\" във видинско училище"}
{"url": "https://www.actualno.com/velikotarnovo/obshtinskata-bolnica-v-gorna-orjahovica-otchete-pechalba-za-pryv-pyt-ot-12-g-news_727202.html", "text": "   Според годишните отчети на болничното заведение, това се случва за първи път през последните дванадесет години, предаде кореспондентът на .     Многопрофилната болница за активно лечение (МБАЛ) „Св. Иван Рилски“ в град Горна Оряховица е втората по големина общинска болница в страната. През 2018 година тя е получила което е с 12% повече в сравнение с предходната година, и която е с 9 % повече от предходната година. а със 183 293 лева са заплатени част от просрочените задължения, които са намалени от около 600 000 лева през 2016 г. на 97 463 лева в края на 2018 г.    , като в сравнение с предходната година увеличението е с 90,57 лв. Средната месечна заплата на лекарите възлиза на 1555,78 лева бруто, а на медицинските специалисти – 945,14 лева бруто.\r\nСубсидията от Министерството на здравеопазването през 2019 г. ще бъде съществено завишена на 175 000 лева. Това е основанието, на което д-р Иванов ще предложи на Медицинския съвет към болницата заплатите на медицинския персонал да бъдат увеличени.  ", "date": "2019.03.12", "title": "Общинската болница в Горна Оряховица отчете печалба за пръв път от 12 г."}
{"url": "https://www.actualno.com/sofia/grajdanska-iniciativa-prizovava-za-smjana-na-ogranichitelite-po-grafa-news_727135.html", "text": "  \"Сменете опасните \"перки на акули\" по Графа\". С този призив, гражданската организация Спаси София представи свои предложения до зам.- кмета по транспорт на София Дончо Барбалов и шефа на КАТ комисар Тенев за решаване на проблема, който от месеци вълнува обществото. \" се пешеходец може да попадне под колелата на преминаващ трамвай\", заяви Борис Бонев от организацията и допълни, че всяко действие на Общината след подобен инцидент ще е твърде закъсняло и решителни мерки са необходими сега.     Организацията излезе с конкретни предложения за алтернативи, които час по скоро да заменят острите гранични блокове. \"Още при поставянето им заявихме, че размерът, формата и цветът им ги прави трудно забележими и опасни за всички. Отказът на автора им - арх. Пантелеев и неговия клиент г-жа Фандъкова, да коментират поредния кървав инцидент е недостойно поведение за уж отговорни и ангажирани професионалисти\", заяви Гергин Борисов от организацията. Той обясни, че Спаси София предлага три възможни решения: поставянето на така наречените тактилни ограничители от неръждаема стомана, на ивица настилка в различен цвят от сега съществуващата или на фабрично скосени каменни плочи, по подобие на тези, които в момента се монтират на ул. Цар Иван Шишман, част от същия проект за реконструкция. Според организацията, всяко едно от тези решения съчетава необходимостта от ясно визуално разграничение между трамвайното трасе и тротоарите и значително подобрена пътна безопасност за пешеходците.   \"Градската среда трябва да бъде приветлива, а не враждебна към пешеходците. Не може целта на българските градостроители винаги да бъде поставянето на физически ограничения и забрани. Съвременното разбиране за планирането на средата е за максимално много споделени пространства, в които хората да се чувстват добре. Поставените ограничители на , вече многократно доказаха, че не осигуряват удобство и безопасност, а вместо това са предпоставка за сериозни инциденти. Надяваме се, че инат или нежелание да се признае допусната грешка, няма да са причина за липса на конкретни действия за смяна на съществуващите ограничители\", заключи Борис Бонев и допълни, че Столичната община и проектантът имаха на разположение години, а строителят десетки милиони, за да гарантират, че тази знакова за София улица ще получи достойна реконструкция, но вместо това цялото общество стана свидетел на повсеместен хаос, грозни и некачествени резултати.\r\nПрипомняме ви, че именно след направено разследване на Спаси София за нередности в обществената поръчка за реконструкция на ул. Граф Игнатиев, предишният подаде оставка, а сега е разследван от прокуратурата. Организацията е сред основните критици на качеството и неспазените срокове на ремонта и от месеци призовава кмета и общинския съвет да наложат санкции на фирмата изпълнител и да гарантират качествено изпълнение.  ", "date": "2019.03.12", "title": "Гражданска инициатива призовава за смяна на ограничителите по \"Графа\""}
{"url": "https://www.actualno.com/balkani/belgrad-syrbija-nikoga-njama-da-se-prisyedini-kym-nato-news_727209.html", "text": "  Сърбия ще се придържа твърдо към политиката си на неутралност и никога няма да се присъедини към НАТО. Това заяви министърът на иновациите и технологичното развитие и председател на Сръбската народна партия Ненад Попович, цитиран от РИА Новости.     „От години виждаме как някои страни тук на Балканите искат да станат членове на НАТО, но Сърбия си остава твърдо на позицията за военен неутралитет. Сърбия никога няма да бъде член на НАТО. 99% от гражданите на Република Сърбия ясно изразяват тази позиция. Ние се придържаме към военния неутралитет”, каза Попович.   Той присъства на разширена среща на работна група на Съвета на Федерацията за защита на държавния суверенитет и предотвратяване на намеса във вътрешните работи на Руската федерация. Събитието се осъществи посредством видеовръзка Москва-Белград, отбелязва още БГНЕС.\r\nПопович говори и за бомбардировките на НАТО над Югославия. Той отбеляза, че те са били с „единствената цел да се отдели Косово от Сърбия”. Попович добави, че резултата от тази военна кампания е „неуспешен”, тъй като според конституцията и международните документи Косово остава част от Сърбия, въпреки признаването на страната от Западните сили.  ", "date": "2019.03.12", "title": "Белград: Сърбия никога няма да се присъедини към НАТО"}
{"url": "https://www.actualno.com/sofia/fandykova-shte-podmenim-otoplitelnite-sistemi-na-blizo-20-000-domakinstva-news_727208.html", "text": "  Започваме изпълнението на първия голям проект, спечелен от Столичната община, заедно с още пет други общини - Бургас, Русе, Стара Загора, Велико Търново и Монтана за безплатна подмяна на старите печки с дърва и въглища или котелът с по-екологично гориво.     Това ще се случи в изпълнение на проекта „Българските общини работят заедно за подобряване на качеството на атмосферния въздух\" по програма „Лайф+“ на Европейската комисия. А от утре хората ще могат да заявят своето желание за подмяна на старите си отоплителни системи с по-екологично гориво чрез районните администрации. Това каза кметът на София Йорданка Фандъкова при представянето на целите и задачите на проекта, предаде репортер на БГНЕС.   „На база на интереса и подадените заявления ще могат да се определят зоните за въздействие, както и целевите групи. Ако има нужда и интересът е много голям, ще се определят и допълнителни критерии“, заяви Фандъкова и добави, че освен изпълнението на този проект, се включва и изпълнението на проекта по ОП „Околна среда“ за подмяна на още 15 000 домакинства.\r\n„Нашата цел е с тези два проекта до 3 години в Столичната община да бъдат подменени отоплителните инсталации на около 20 000 домакинства, което е повече от 1/3 от общо 55 000 домакинства в София, които се отопляват на дърва и въглища“, поясни кметът.  ", "date": "2019.03.12", "title": "Фандъкова: Ще подменим отоплителните системи на близо 20 000 домакинства"}
{"url": "https://www.actualno.com/plovdiv/obshtina-plovdiv-shte-opita-da-si-vyrne-spornija-imot-v-severen-news_727207.html", "text": "  Община Пловдив ще опита да си върне собствеността върху имота между улиците „Сава Муткуров“ и „Полковник Дрангов“. Това обяви пред журналисти кметът Иван Тотев, предаде кореспондентът на .     Кметът обаче бе категоричен, че няма да допусне да бъдат извивани ръцете на администрацията. Очаква се още на утрешната сесия на общинския съвет граждани от квартала да внесат предложение за обратното придобиване на терена от 16 декара от страна на общината.   „Предишният собственик го е продал за 1,1 милиона лева на сегашния. Ще предложа да направим оферта с подобна цена. Ако тръгнат да се искат някакви суми от сорта на 10 - 15 милиона за такива имоти, няма как да ги дадем, защото не е целесъобразно, а бюджетът е ограничен“, заяви Иван Тотев.\r\n„В момента сърбаме попарата на решения, които са взимани преди много години в Община Пловдив. Това е един от имотите, които са били апортирани в капитала на Пълдинтуринвест. Така че този имот не е общински от 2006-та година. Това, че хората си го имат за техния парк, те само са си мислили, че това е така. Но това е един частен имот, който община Пловдив може да контролира на база на плановете, които имаме - общ устройствен план за озеленяване, който не позволява застрояване. Това обаче не означава, че собственикът ако реши, не може да си го загради“, заяви Иван Тотев.  „Както при увеселителен парк общината си изгуби дяловете, по същия начин е станало и тук. Общината никой не я пита. Тя навремето е апортирала дяловете в едно дружество, което си има управители, собственици, които след това си го продават на общо основание напълно законно. Към момента делът на общината в Пълдин Тур Инвест е 25 процента“, разказа Тотев.\r\n„Много е неприятно три мандата след това аз да се обяснявам за тази сделка и този имот”, категоричен бе още кметът на Пловдив.   ", "date": "2019.03.12", "title": "Община Пловдив ще опита да си върне спорния имот в \"Северен\""}
{"url": "https://www.actualno.com/starazagora/vylchev-shte-ni-trjabvat-9-10-godini-za-prehod-kym-ednosmenen-rejim-v-uchilishte-news_727166.html", "text": "  “Не е реалистичен срокът за преминаване на училищата на едносменен режим, заложен в наредбата. Тя е променена и регламентира, че всяка община изготвя план за преминаването към него”, заяви пред журналисти министърът на образованието и науката Красимир Вълчев в Стара Загора, където присъства на граждански диалог „Европа в нашия дом” на тема образование. Планът не трябва да бъде за много дълъг период от време, за да има амбиция да се постигне целта, но трябва да бъде и реалистичен. Според министъра за най-големите общини, където има най-много училища, са необходими 9 - 10 години за да се преминаване към едносменен режим на обучение. В 64 -65 общини има на двусменен режим, а в половината от тях е заради факта, че две училища учат в една сграда.     Три са мерките за преминаването към едносменен режим. Едната е намаляване на приема от първи или от седми клас, но то не трябва да е голямо, защото в училищата трябва да има достатъчен брой ученици. В един голям град предвид материалната база има възможности за по-равномерно разпределение на децата между училищата, а не да има свръхконцентрация на деца заради търсенето на определени училища заради репутацията им. “С въвеждането на районирането преди 2 години видяхме, че много училища, които преди са имали малко ученици, успяха да приемат повече деца, да наемат добри преподаватели и да създадат предпоставки за добро обучение”, коментира Вълчев.   Втората мярка е дострояване на училища, която фигурира в програмите на почти всички големи общини. В много случаи става въпрос за няколко класни стаи, по-малко са случаите за по-голямо дострояване. Третата мярка е за най-големите градове - строеж на нови училища, което е необходимо, защото може разпределението по квартали да не е най-подходящото, обясни образователния министър.\r\n“Матурите в 10-и клас не са изпити, които да предизвикват напрежение, аналогично на държавните зрелостни изпити и на външното оценяване след 7-ми клас. Той не е задължителен и не е елиминаторен. Дори една дете да не се яви на него, може да продължи до 12-и клас”, обясни за външното оценяване в 10-и клас, предизвикващо притеснения у учители, ученици и родители, Красимир Вълчев. Изпитите ще са по-скоро за анализ на резултатите от обучението на индивидуално и на училищно нива, както и на нивото на училищната образователна система.  Те ще осигурят проходимост за допълнителен план-прием след 10-и клас най-вече за обединените училища, в които обучението е до 10-и клас. Министърът разясни, че всички системи на училищно образование имат външно оценяване след завършването на три или четири класа, което служи за оценка и анализ. Относително задължително ще бъде оценяването по български език и математика, тъй като двете дисциплини ще фигурират в удостоверенията, които ще получават децата след 10-и клас. “Те ще имат възможност по желание да се явят на външно оценяване по английски език и информационни технологии за определяне на езикова и дигитална компетентност”, каза още Красимир Вълчев. Според него с тези две оценки за придобито ниво по европейската езикова и европейската дигитална рамка, те ще получат сертификат, който би бил полезен на всеки ученик. В момента, ако искат такъв, за получаването му трябва да се плаща на образователни центрове и школи. “Притесненията, за които чуваме, не са толкова непреодолими, по-скоро винаги има притеснения от новото”, категоричен е министър Вълчев, според когото целта на политиката трябва да бъде повече училища децата да имат пълноценна реализация.\r\nПо време на на форума образователният министър подчерта, че най-важната битка е да има добри учители, за да има добри специалисти във всички останали професии. „Затова учителите са наш приоритет, а решението на правителството за двойно увеличение на заплатите в четиригодишен период от време, бе ключово“, каза Вълчев и посочи, че за първи път през тази година средната учителска заплата е надвишила тази за страната.", "date": "2019.03.12", "title": "Вълчев: Ще ни трябват 9-10 години за преход към едносменен режим в училище "}
{"url": "https://www.actualno.com/football/eto-kyde-da-gledame-uventus-i-atletiko-madrid-v-shampionska-liga-news_727254.html", "text": "  Тази вечер отново ще се потопим в магията на Шампионска лига, нараснала след отпадането на Реал Мадрид и ПСЖ и загубата на Ювентус с 0:2 от Атлетико (Мадрид) в първия мач.     Именно реваншът между италианския хегемон и испанския гранд е най-интересният сблъсък в днешната футболна програма.   Очакванията за мача са Ювентус основно да атакува, а гостите от Мадрид да се защитават. И двата тима имат кадрови проблеми преди срещата.\r\nМачът за Ювентус пропуска наказаният Алекс Сандро, а Диего Коща и Томас Партей не са на разположение на Диего Симеоне поради същата причина.  В Атлетико има и двама контузени - Люка Ернандес и Филипе Луиш, а в лазарета на \"бианконерите\" се намират Сами Кедира и Дъглас Коста.\r\nВижте къде да гледате двубоя в .", "date": "2019.03.12", "title": "Ето къде да гледаме Ювентус и Атлетико (Мадрид) в Шампионска лига"}
{"url": "https://www.actualno.com/music/evropejski-muzikalen-festival-otkriva-devetnadesetoto-si-izdanie-s-koncert-i-izlojba-posveteni-na-pancho-vladigerov-news_727219.html", "text": "  „Европейски музикален фестивал“ открива деветнадесетото си издание с концерт и изложба, посветени на Панчо Владигеров. Форумът, организиран от агенция „Кантус Фирмус“, ще представи 13 събития в София от март до юни. Три от тях са посветени на 120-тата годишнина от рождението на „патриарха“ на българската музика Панчо Владигеров.     Концертът на 21 март, с който се открива фестивала, е част от 90-ия юбилеен сезон на една от водещите институции в културния живот на България – Софийската филхармония. „ Владигеров превръща в музика всичко, до което се допре. Няма симфоничен оркестър, няма прославен диригент, който да не се е почувствал изкусен да включи в своя репертоар композиции на Панчо Владигеров “ – казва за него поетът Николай Лилиев. „Патриархът“ на българската музика,  роден на 13 март преди 120 години, ни е оставил огромно творческо наследство в различни жанрове. Три от неговите композиции ще бъдат изпълнени на 21 март в зала „България“ – емблематичните „Еврейска поема“, „Дивертименто“ за голям симфоничен оркестър и виртуозният Концерт за цигулка и оркестър №1 със солист – именитият наш цигулар Марио Хосен. На пулта пред музикантите от Софийската филхармония ще застане маестро Георги Димитров.\r\n„Владигеров в европейския музикален калейдоскоп на 20-ти век – посоки, връзки, отражения“ – така е озаглавена изложбата, която подготвя Къща музей „Панчо Владигеров“ в София за откриването на „Европейски музикален фестивал“ 2019.  Експозицията е опит да се представи твореца в контекста на музикалното изкуство и традиции на миналия век, в обкръжението на най-ярките имена от европейската и световна музикална култура – Рихард Щраус, Бела Барток, Дмитрий Шостакович, Бруно Валтер, Херберт фон Караян, Евгений Светланов, Алексис Вайсенберг, Бронислав Хуберман, Давид Ойстрах и много други представители на интелектуалния елит на Европа през миналия век. Посетителите в зала „България“ могат да я разгледат до 31 март.\r\nНа годишнината на Панчо Владигеров, патрон на Националната музикална академия, е посветен и концертът на 15 май. В залата на Академията талантливи студенти ще изпълнят камерна вокална и инструментална музика на Владигеров.  „Европейски музикален фестивал“ ще се проведе в София в периода март – юни 2019 г. и ще представи събития с класическа музика, в които ще се изявят над 500 български и чуждестранни участници. Програмата на фестивала включва концерти със симфонична и камерна музика от барока до нашата съвременност, събития на открито, както и концерти за деца. Фестивалът е част от Календара на културните събития на Столичната община за 2019 г., а съорганизатор е Министерството на културата.\r\nВ рамките на фестивала като солисти на Оркестъра на Класик ФМ радио ще гостуват множество изявени музиканти с ярка европейска кариера – Антон Бараховски, концертмайстор на СО на Баварското радио, феноменалната пианистка Пламена Мангова, виолончелистът Кирил Злотников и Мила Георгиева, концертмайстор на СО на Радио Щутгарт. \r\nФестивалът ще отбележи 40-годишния юбилей на Детски хор „Пим-Пам“ с любимите на няколко поколения песни на Борис Карадимчев, като „Хора и улици“, „Бяла тишина“, „Богатство“, „Робинзон Крузо“ и др. Към най-малките зрители на „Европейски музикален фестивал“ 2019 е насочен концертът на 19 април. В зала „България“ деца от столичните училища ще се срещнат с голямото семейство на ударните инструменти в приказката „Музикално пътешествие“ по музика и текст на Добри Палиев.  Изпълнители ще бъдат ученици от НМУ „Любомир Пипков“, София.    На 8 май „Бахово общество в България“ ще представи Хенделовата оратория „Месия“ в аулата на Софийския университет,  в интерпретацията на диригента Йосиф Герджиков, водещи български солисти и австрийския тенор Виргил Хартингер.\r\nТрадиционно за фестивала е и събитието за широка публика „Европа танцува“. На 22 май на „Ларгото“ ще танцуват детски състави от Националния дворец на децата, Детски фолклорен ансамбъл „Здравец“, Фолклорен ансамбъл „Средец“ и Балетна школа „Маша Илиева“.\r\nСред съпътстващите събития на фестивала е и ретроспективната изложба „Музика в обектива“, с която фотографа Василка Балевска ще отбележи 50 години творческа дейност. Уникални нейни снимки, запечатали образите на  прочути музиканти, свирили в зала „България“, ще украсят фоайето на залата.\r\nПрестижната награда „Златно перо“ тази година ще бъде връчена за 25-ти път. Отново ще бъдат почетени 24-ма именити творци с принос към българската култура.\r\nСред акцентите в програмата е първото гостуване у нас на сръбския цигулар Неманя Радулович, ексклузивен артист на водещата звукозаписна компания Дойче грамофон, който ще изнесе концерт със своя оркестър Double sense на 23 юни в зала 1 на НДК.   ", "date": "2019.03.12", "title": "„Европейски музикален фестивал“ открива деветнадесетото си издание с концерт и изложба, посветени на Панчо Владигеров"}
{"url": "https://www.actualno.com/society/rodnini-na-sakskoburggotski-se-otkazaha-ot-carskite-gori-i-gi-priznaha-za-dyrjavni-news_727201.html", "text": "   Това става ясно по делото за 16 500 дка гори, което бившият премиер води в Софийския окръжен съд. То е единственото от серията за \"царските имоти\", което още няма финал на първа инстанция, съобщава \" .     Aдвoĸaти нa дъpжaвaтa ca Иpeн Caвoвa и нeйният eĸип. Πpизнaниeтo e бeзпpeцeдeнтнo, нo пъĸ в yниcoн c peшeниятa нa cepия oт cъдeбни cъcтaви, ĸoитo бяxa ĸaтeгopични – .   Днec cъдът oдoбpи cпoгoдбa мeждy зeмeдeлcĸия миниcтъp Pyмeн Πopoжaнoв (oт чиeтo имe e пoдaдeн иcĸът зa гopитe) и херцозите от рода Фон Вюртемберг, наследници на цар Фердинанд. , нe ca пpидoбивaли пpaвo нa coбcтвeнocт въpxy тяx, нитo дoxoди и нe ca цeляли личнo или чpeз тpeтo лицe дa пpeчaт нa Peпyблиĸa Бългapия дa yпpaжнявa пpaвoтo cи нa coбcтвeнocт.   Te ca чacт oт 16 500-тe дĸa гopи, ĸoитo дъpжaвaтa cи пoиcĸa oбpaтнo. Poднинитe нa Cимeoн oт poдa фoн Bюpтeмбepг c aдpecи в Mюнxeн, Фpaнĸфypт, Πapиж c oбaчe нe ca вcтъпвaли във влaдeниeтo им, нo cъщo бяxa oтвeтници пo дeлoтo ĸaтo нacлeдници нa Фepдинaнд.\r\nΠocлeдицaтa oт cпoгoдбaтa ca, чe дeлoтo cпpямo Bюpтeмбepгoви ce пpeĸpaтявa. Kaтo и чe тe, и дъpжaвaтa дeĸлapиpaт, чe зaнaпpeд нямa дa имaт пpeтeнции eднa ĸъм дpyгa зa зaплaщaнe нa oбeзщeтeния, нeycтoйĸи, вpeди, пpoпycнaти пoлзи, paвнocтoйнocт нa дoбиви и дpyги.    , ĸoитo влaдeят гopитe, вpъщaни им нa бaзaтa нa peшeниeтo нa Koнcтитyциoнния cъд oт 1998 г., oбявилo зa пpoтивoĸoнcтитyциoнeн eднoĸpaтния зaĸoн oт 1947 г. зa oтнeмaнe нa имoтитe нa бившиттe цape и тexнитe нacлeдници. Cтaвa дyмa зa peшeниeтo нa KC, ĸoeтo – пo пpизнaниeтo нa peд aвтopиpeтни юpиcти (a и нa cъдeбни cъcтaви oт вcичĸи инcтaнции) нe мoжe дa e ocнoвaниe зa pecтитyция.    Oтвeтници ca cъщo дpyжecтвaтa \"Aгpoтypизъм\", \"Бopocпopт\", \"Xacтигc\", нa ĸoитo Cимeoн и cecтpa мy ca пpoдaвaли зeми.\r\nEднa oт cдeлĸитe e зa пoзeмлeн имoт oт 10 дĸa ĸpaй Бeли Иcĸъp, възcтaнoвявaн нa нacлeдницитe нa Фepдинaнд и пpoдaдeн нa \"Aгpoтypизъм\" OOД c пълнoмoщни и oт Bюpтeмбepгoви. Te зaявявaт, чe нe ca пoлyчaвaли пpиxoди oт тaзи пpoдaжбa.\r\nΠpeди няĸoлĸo гoдини ĸoмплeĸcнa eĸcпepтизa пo тoвa дeлo бe изчиcлилa, чe oт 2003 г. дo мopaтopиyмa въpxy ceчтa пpeз 2009 г. Cимeoн и cecтpa мy Mapия-Лyизa ca cпeчeлили 2 млн.лв. Зaĸлючeниятa oбaчe бяxa ocпopeни oт зaщитaтa нa Caĸcĸoбypггoтcĸи.   Днec aдвoĸaтът нa Cимeoн Eли Xpиcтoвa зaяви пpeд cъдa, чe тeĸcтoвe oт cпoгoдбaтa пpoтивopeчaт нa пpeдишни дeйcтвия нa xepцoзитe, зaщoтo в ĸopицитe пo дeлoтo имa пълнoмoщни oт тяx зa пpoдaжбитe. Изнeнaдa ce и oт пpизнaниeтo, чe тe ниĸoгa нe ca cмятaли имoтитe зa coбcтвeнocт нa тexнитe пpaвoдaтeли.", "date": "2019.03.12", "title": "Роднини на Сакскобургготски се отказаха от \"царските гори\" и ги признаха за държавни"}
{"url": "https://www.actualno.com/ruse/talantlivi-pevci-ot-ruse-s-velikolepno-predstavjane-v-rumynija-news_727223.html", "text": "  Всяка година в Букурещ се провежда певчески конкурс Mama Icoana Sfanta за деца от 4 до 18+ години. В националният колеж по изкуствата ,,Дино Липати“ се явиха над 100 деца от двете страни на Дунава. От българска страна участваха представители на Вокално студио „Слънчеви ноти“ - , с ръководител Наталия Константинова. Младите таланти се състезаваха в следните раздели: ,,Румънски поп’’, ,,Международна поп секция“, „Eтно поп”, като участниците задължително трябваше да изпеят песни за майката. Децата бяха оценявани от шестчленно жури, съставено от вокални педагози, а специален член на журито бе Нанси Бианкони от Лос Анджелис, Калифорния, САЩ,  която е представител и член на борда на директорите на Световното първенство по сценични изкуства, провеждащо се в мечтания Холивуд.     Дария Стефанова в ,,Международна поп секция“ в група от 5 до 7 години с песента ,,Мамочка моя“ завоюва второ място, Александра Славова в групата на 12-годишните деца с песента ,,Майчице свята” също спечели второ място, а Борислава Бойчева в групата над 16 години заслужено окупира върха с песента „Защото ти ме обичаш“.", "date": "2019.03.12", "title": "Талантливи певци от Русе с великолепно представяне в Румъния "}
{"url": "https://www.actualno.com/europe/eto-koj-e-naj-bogatijat-londonchanin-news_727214.html", "text": "  Съсобственика на „Алфа-групп“ Михаил Фридман е най-богатия жител на Лондон, става ясно от класацията на сп. „Форбс“ на градовете с най-голям брой от .     Състоянието на Фридман е около 15 млрд. долара.   Лондон е на пето място в рейтинга на „Форбс“. В британската столица живеят 55 милиардери, чието общо богатство възлиза на 226 млрд. долара.\r\n„От 55 милиардери, живеещи в столицата, едва 20 са граждани на Великобриткания. Останалите 35 милиардери за дошли в Лондон от 23 страни, сред които са Индия, Исландия и Русия“, пише „Форбс“.  Като най-богат жител на Лондон списанието определя Фридман, чието състояние е 15 млрд. долара. А в списъка на най-богатите руснаци на Фридман е на седмо място.\r\nМилиардерът е на 54 години. Освен руско той има и израелско гражданство. Освен това той не е данъчен беглец на Острова.   Сега Фридман и съдружниците му са се концентрирали върху развитието на инвестиционната компания LetterOne.    LetterOne била основана от Фридман и Герман Хан през 2013 г. за инвестиране на средства, получени за дела в една от най-големите руски петролни компании ТНК-ВР, продадена на „Роснефт“ за 14 млрд. долара.\r\nПрез декември 2018 г. стана известно, че фондът LetterOne е предоставил на петролната компания на Фридман DEA Group средства за закупуването на независимата мексиканска петролно-газова компания Sierra Oil & Gas. През 2019 г. трябва да завърши обединяването на DEA с която е под контрола на BASF.\r\nПрез 2017 г. LetterOne купи британската верига магазини за здравословно хранене Holland & Barrett, основана през 1870 г., за 2,3 млрд долара.   Сред градовете на милиардерите на първо място е Ню Йорк. В Голямата ябълка живеят 84 души, разпобагащи с над милиард долара. Тяхното съвкупно богатство се равнява на 469,7 млрд. долара. Москва е на трето място в тази класация със 71 милиардери, „струващи“ общо 336 млрд. долара.", "date": "2019.03.12", "title": "Ето кой е най-богатият лондончанин"}
{"url": "https://www.actualno.com/europe/evropejskijat-parlament-oficialno-poiska-spirane-na-severen-potok-2-news_727206.html", "text": "  Европейският парламент одобри нови ограничения спрямо Русия и официално поиска спиране на изграждането на газопровода .     Резолюцията, внесена от латвийския евродепутат Сандра Калниете, е свързана с политическите отношения между ЕС и Русия. Тя предвижда възможност за разширяване на личните санкции, ограничаване достъпа на Русия до финанси и технологии, както и решение Москва вече да не бъде считана за стратегически партньор.\r\nДокументът беше одобрен с подкрепата на 402 депутати, 163 гласуваха против, а 89 се въздържаха. Ограниченията в него ще влязат в сила, ако Москва продължи да нарушава международното право, съобщават от пресслужбата на ЕП.\r\nЕвродепутатите призовават ЕК и европейската дипломатическа служба \"спешно да разработят законодателни предложения относно общоевропейския закон \"Магнитски\" (\"глобален правозащитен режим на санкциите на ЕС\"), който ще позволи въвеждането на визови забрани и целенасочени санкции, като блокиране на собственост и имущество на физически лица в ЕС, вкарани в \"санкционен списък\".  Според документа .   Спорният газопровод в Европа и създаде реална от САЩ.\r\nЕвропейският парламент смята, че Русия вече не може да се счита за стратегически партньор, a споразумението за партньорство и сътрудничество трябва да бъде преразгледано, тъй като заложените в него принципи вече не се спазват. Евродепутатите призоваха страните от ЕС към по-координирана и съгласувана външна политика спрямо Руската федерация.    В документа се отбелязва още, че ЕС \"както и преди е отворен за укрепване на отношенията и диалога и би искал да се върне към сътрудничество с Русия, когато руските власти изпълнят своите правни и международни задължения\".\r\n\"Настоящите разногласия и конфронтации между ЕС и Русия не отговарят на интересите на нито една от двете страни; каналите за връзка трябва да останат отворени, въпреки разочароващите резултати; новото разделение на континента застрашава сигурността на ЕС и Русия\", се казва в резолюцията.", "date": "2019.03.12", "title": "Европейският парламент официално поиска спиране на \"Северен поток-2\""}
{"url": "https://www.actualno.com/burgas/burgaski-specialist-razkriva-kak-da-razbirame-vyzrastta-na-predmetite-news_727255.html", "text": "  Д-р Йото Валериев ще разкаже на бургазлии как се извършва датирането на . Темата на лекцията е „Висулки представящи изображения на кон с мъжка глава“. Тя ще се проведе в събота, 16 март в Етнографския музей.     Един от интересните случаи за които ще разкаже историкът е свързан с факта, че , датирането на определен предмет. Той ще представи данни от изследвания, които са извършени върху метални висулки, които представляват изображения на кон с мъжка глава.\r\nТези прозведения на ювелирното изкуство досега бяха свързвани с българската култура от VII–XI век, Първото българско царство. Изработени са бронз и са част от бронзовите амулети конници, датирани в периода VI–XI век.Последните направени анализи обаче са показали, нещо съвсем различно. Оказа се, че те са от XIX, времето на Късното Средновековие. Материалът от който са направени също се е оказал различен от първоначалната представа на специалистите.\r\nЗа тези и още интересни факти, за начините по които в днешно време се определя възрастта на историческите находка ще разкаже Д-р Йото Валериев, на всички, които ще присъстват на беседата.  ", "date": "2019.03.12", "title": "Бургаски специалист разкрива как да разбираме възрастта на предметите"}
{"url": "https://www.actualno.com/starazagora/predstavjat-kitajskata-kultura-v-stara-zagora-news_727226.html", "text": "  Възможностите за съвместни културни прояви и за посещения на китайски туристи в Стара Загора са обсъдени днес на среща между Иванка Сотирова, заместник-кмет на община Стара Загора, и Ту Сюесон, директор на Китайския културен център в София.     „Договорихме се за участие на китайски художници в нашия пленер по живопис „Дружба“, както и за провеждане на Фестивал на китайското кино със субтитри през месец октомври“, обясни Иванка Сотирова. Китайски продукти и лектори ще бъдат част от фестивала „Здравей здраве“ в Стара Загора през есента. Зам.-кметът и Ту Сюесон са разговаряли и за посещение на група от , които ще са в България на културен обмен. „Нека Стара Загора бъде една от спирките им у нас, имаме с какво да ги посрещнем и впечатлим“, каза Иванка Сотирова.\r\nДиректорът на Китайския културен център е питал за възможностите на сцената на старозагорската опера да гостува китайски балетен спектакъл. „Това е едно много добро начало, надявам се, че с времето ще осъществим много съвместни проекти“, сподели Ту Сюесон. Той сподели, че изложби, които се показват в центъра, могат да се експонират и в Стара Загора, да се работи по проекти, свързани с библиотечното дело. Той\r\nСпоред Сотирова срещата е добро начало и е изрази пред госта задоволство, че центърът иска да изнесе културните прояви извън София и предложи Града на липите да се предвижда при отбелязването на китайската Нова година, както и да се представи съвременното китайско дигитално изкуство.  Стара Загора е , който Ту Сюесон посещава през тази година и е изключително доволен от визитата. Иванка Сотирова го покани да дойде отново за да разгледа културно-историческите забележителности на града и да посети оперен спектакъл.", "date": "2019.03.12", "title": "Представят китайската култура в Стара Загора"}
{"url": "https://www.actualno.com/scene/90-tvorbi-na-vasil-ivanov-v-nacionalnata-galerija-news_727251.html", "text": "  На 14 март от 18:00 часа в залите на Национална Галерия, Филиал Двореца, се открива изложба на художника Васил Иванов (1909-1975) от Колекция Борис Бекяров. Експозицията е подредена по случай 110 години от рождението на твореца.     Васил Иванов е изключителен художник, който се превръща в легенда още приживе. В едно време на конформизъм той има значителен принос в утвърждаване на свободата на твореца у нас. Новаторството на неговото творчество е неотделимо от духовните му възгледи. Васил Иванов е ерудит, философ и мистик, последовател на Петър Дънов. Занимава с йога, астрология и хиромантия, слави се с дарбата на ясновидец. Живее в малка дървена барака на дъновиския Изгрев. Води затворен, изолиран, свръхконцентриран в творчеството си живот. Петър Увалиев казва през 1962 по БиБиСи, че Васил Иванов е човекът, който за дълго е единственото лице на модерното българско изкуство на запад.  Изложбата представя над 90 творби на художника в цялото многообразие на неговото творчество. Основен акцент са работите от т. нар. \"космически цикъл”, които са се превърнали във \"визитната картичка” на Васил Иванов в историята на изобразителното изкуство.\r\nПървата му изложба с \"космически” творби през 1964 г. е забранена директно от ЦК на БКП. Авторът е принуждаван да се отрече от търсенията си. Обвиняван е, че се е превърнал в знаме на \"непристойна” група млади хора и че се занимава с прикрити под йогийски упражнения религиозни практики. Въпреки това той успява да продължи активно да работи и да представя произведенията си пред ценителите по цял свят. Нюйоркската енциклопедия на изобразителното изкуство посочва Васил Иванов като създател на направлението \"космическа графика”.    В експозицията са представени очарователната със своя лиризъм ранна графика и живописта на художника - предимно природни сцени и сюжети. Внушителна мултимедийна инсталация \"разказва” живота на Васил Иванов на дъновиския Изгрев, връзката му с Бялото братство и идеите на Учителя. По време на изложбата за първи път ще бъдат прожектирани у нас два авторски филма, посветени на художника. Архивни кадри от откриването на неговата самостоятелна изложба с творби от \"космическия цикъл” през 1965 г. показват срещата на Васил Иванов с космонавта Алексей Леонов, първия човек, излязъл в открития космос. Само месец след като е изпълнил тази своя мисия, Леонов посещава България. Вижда работите на Васил Иванов и възкликва: \"Той е бил Там!”\r\nСпециалният изложбен дизайн и въздействащата, динамична мултимедия преоформят пространството и превръщат изложбата в неповторимо и запомнящо се изживяване. Изложбата е съпроводена с луксозен каталог, в които са представени материали, отразяващи основните етапи в творческото развитие и житейския път на този талантлив артист.\r\nС този проект Националната галерия показва отново част от колекцията на Борис Бекяров – след преминалата при огромен интерес от страна на публиката изложба на Боян Райнов през 2015.   ", "date": "2019.03.12", "title": "90 творби на Васил Иванов в Националната галерия "}
{"url": "https://www.actualno.com/ruse/speshna-pomosht-v-ruse-sled-mesec-shte-ostane-bez-personal-news_727248.html", "text": "  Колективът на русенската „Спешна помощ“ е раздиран от вътрешни конфликти и продължава типично  по български да има разделение, както сред работещите в отделението, така и в ръководството.     По предварителна информация, , като ще продължат да работят до изтичане на едномесечното им предизвестие. Не е ясно, какво ще се случи след изтичането на този срок. Явно медицинска помощ в Русе и областта ще има, но едва ли ще е  Спешна, а по-скоро бавна. Критично ще е положението във Ветово, където една линейка обслужва 22 000 души в 12 населени места и при напускане на медиците няма да има Спешна помощ.\r\nНа общото събрание на 12 март в отделението отново липсваше ръководството и служителите  не получиха отговор на исканията си за повишаване на работните заплати, желания 7-часов работен ден и подобряване на условията на труд. Временно изпълняващия длъжността д-р Недка Дикова, и спечелилата конкурса за ръководител на Центъра д-р Иванка Маринова не бяха на територията на града. На събранието медиците отново поставиха въпроса за сигурността им на работното място и проблемите с агресивни, пияни и дрогирани  пациенти.\r\nПрипомняме, че спечелилата конкурса д-р Иванка Маринова , заради опорочен според тях избор. Техният протест бе с настояване на поста да остане временният шеф д-р Недка Дикова. Последва писмо до Министерството на друга част, която желаеше постът да се заеме от законно избраната д-р Иванка Маринова. Синдикатите взеха соломоновско решение, като изпратиха писмо до здравния министър с настояване да се проведе нов конкурс за директор на ЦСМП - Русе. Министерството категорично отговори, че при избора са спазени всички изисквания на закона.  ", "date": "2019.03.12", "title": "Спешна помощ в Русе след месец ще остане без персонал"}
{"url": "https://www.actualno.com/kustendil/policaj-ot-kustendil-poluchi-zaslujeno-priznanie-news_727243.html", "text": "  Кюстендилският полицай Румен Костадинов получи признание в церемонията \"Достойните българи\", която се организира от българската национална телевизия и вестник \"24 часа\".     Костадинов бе отличен за това, че помогна да бъдат изведени през октомври миналата година и за опита му да окаже първа помощ на шофьора Румен Архипов, който получи инфаркт зад волана, но успя да овладее автобуса да не се преобърне и да спаси децата. За жалост Архипов почина минути след инцидента. Присъдената му награда получи дъщеря му Оля Архипова. Тя благодари на организаторите, на баща си за примера, на Румен Костадинов – за човещината и реакцията.\r\nРумен Костадинов сподели при получаването на отличието, че и по природа, и по професия е призван да помага и ще продължи да помага. На таблото, където отличените трябваше да напишат името на достоен човек, полицаят написа РУМЕН АРХИПОВ. \r\nАрхитект Пламен Мирянов, основател на фондация „Нашият дом е България“, връчи наградите на Румен Костадинов и на дъщерята на Румен Архипов – Оля.  ", "date": "2019.03.12", "title": "Полицай от Кюстендил получи заслужено признание"}
