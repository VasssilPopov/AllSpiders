{"url": "https://www.actualno.com/curious/dneven-horoskop-za-25-dekemvri-news_1418572.html", "text": "       Овен       Днес трябва да отдадете дължимото на ваш близък. Направили са прекалено много за вас. Дайте си сметка с какво точно сте се отблагодарили вие. Не оставайте длъжни. Телец Днес се опитайте да влезете в кожата на другите. Ще трябва да направите компромис, за да запазите щастието си. Не забравяйте духа на празника.   Близнаци Днес не поставяйте съществени задачи. Отпуснете се пред телевизора или в леглото с книга в ръка. Изключете телефона. Рак     Това е ден за пълно спокойствие. Не се опитвайте да разрешавате проблеми. Бягайте от споровете. Лъв Днес ще получите неочакван подарък. Покажете, че оценявате жеста високо, дори да нямате възможност да отвърнете със същото. Дева Денят е добър за представителите на  вашия знак.  Предимство ще ви даде спокойствието, с което ще сте надарени. Прекрасен ден за споделяне на семейното щастие.   Везни Денят ще ви поднесе изненадваща възможност, въпреки че денят е почивен. Това може да бъде осъзнаване за нова възможност за бизнес от занимание, което до момента се правили само за удоволствие.    Скорпион Днес се опитайте да изхвърлите мислите за работа от главата си. Ако обаче не се получи и някаква несвършена работа ви притеснява – отдайте ѝ се! Непременно намерете време и за семейството си вечерта. Стрелец Днешният ден ще е светъл, както и състоянието на душата ви. Обадете се на онзи приятел,  на когото отдавна се каните да се обадите. Звездите ви обещават топла и незабравима среща. Козирог    Усмихнете се и денят ще премине добре. С положителната си настройка може дори да привлечете и приятна изненада за себе си. Водолей Денят е добър за прекарване вкъщи, но вас ще ви тегли навън. Ако не може да устоите на това си желание вземете семейството си в пътуването. Риби През този ден оставете място за вълшебство в деня ви. Заемете се с изкуство. Не оставяйте душата си да гладува. ", "date": "2019.12.24", "title": "Дневен хороскоп за 25 декември"}
{"url": "https://www.actualno.com/europe/svetyt-prez-2019-g-evroizborite-sluchi-li-se-goljamata-promjana-news_1416450.html", "text": "               Да започнем с A, Б: ЕП, ЕК и ЕС – що е то и как функционира голямата европейска администрация можете да прочетете в . Евросъюзът, повече от която и да било друга структура, е обединил държави, където демокрацията не се поставя под въпрос. От друга страна, вътре в ЕС европейската демокрация не работи, написа преди изборите през май Рено Жирар в коментар за . Може да бъде направен тест, продължава той. Попитайте същите тези европейци за името на депутата, който ги представлява в Европарламента – няма да получите много отговори. Няма да получите и нито един отговор на въпроса за датата на заседанията на парламента, провеждани в Брюксел или Страсбург. Що се отнася до председателя на Европарламента, неговото име е известно на по-малко от един на 500 граждани на Европа. Това е неправилно и жалко, но преобладаващото мнозинство от гражданите на ЕС не знаят какви са конкретните пълномощия на Европарламента. Според тях членовете на Европейския парламент по принцип са достойни апаратчици, които са били избрани по пътя на всеобщото избирателно право по места и на които техните партии им осигуряват под формата на компенсации удобно и добро заплатено и лишено от безпокойство положение.  На 26 май 2019 г. европейците трябваше да изберат 751 депутати в Европарламента за срок от пет години. Европейският съюз, който се явява най-успешната политическа структура в света след Втората световна война, днес се сблъсква с големи политически, икономически и социални проблеми. Намират ли те своето отражение в сегашната избирателна кампания? За съжаление, не. Вместо да се провеждат конструктивни дебати по такива важни европейски въпроси като държавните дългове, регионалните неравенства, енергийната политика, хармонизиране на данъчната система, имиграцията, защитата на интелектуалната собственост, цифровата икономика, европейската предизборна кампания е насочена само към това да бъдат осъждани едни или други кандидати или управляващи партии в отделните държави от ЕС. Вместо да бъдат европейски, тези избори интересуват гражданите само от гледна точка на урегулиране на националните проблеми. Те започнаха да приличат на референдуми, организирани за определяне на рейтинга на техните власти...Важно е създаването на Европа като държава, за да се противодейства на заплахите от юридическия хегемонизъм на САЩ и търговския хегемонизъм на Китай, отбелязва още авторът. За жалост,  предизборната кампания и вота на 26 май у нас категорично затвърди този анализ. ПРЕДИЗБОРНАТА КАМПАНИЯ - НАЦИОНАЛНОТО НАДДЕЛЯ ОТНОВО В страни като Испания, Чехия, Швеция, Полша нямаше значими политически сили, които да предлагат на избирателите антиевропейска кампания. Така беше и в Италия, където, за разлика от предизборната кампания преди пет години, предложенията за напускане на ЕС или отказът от европейската валута не стояха на дневен ред. Великобритания беше най-активна в реториката на европейска тематика, България – за благосъстоянието, Унгария – за имиграцията, Швеция и Финландия – за околната среда, Италия – за трудовата заетост.    Като най-активни в предизборната кампания за Европейски парламент през 2019 г. се очертаха лявоцентристките и центристките партии, в сравнение с дясноцентристките сили и по-специално с крайнодесните и крайнолевите. Преобладаващата активност в Източна Европа беше на десните и дясноцентристките политически сили, в Южна Европа - на левите и лявоцентристките, а в Северна Европа - на по-умерените политически сили. към проект \"Платформа Европа\", базиран на проведения мониторинг на рекламните кампании на основните кандидати за ЕП сред 28-те страни-членки на ЕС. Най-интензивна беше кампанията във Facebook. В много страни се наблюдаваше и съвпадение на предизборната кампания с избори от национален характер, което значително промени тона и обекта на темите в предизборните им послания за ЕП. Затова преобладаваща беше националната реторика пред европейската. Кампанията в Европа постави важни въпроси за цялата общност като фалшивите новини и . След скандалните разкрития за руско влияние  по време на изборите в САЩ, се появиха и разследвания за такова , което постави под въпрос независимостта на на изборния процес в страните–членки. ЕП осъди категорично \"все по-агресивните действия на Русия, Китай, Иран и Северна Корея, които целят да подкопаят основите и принципите на европейските демокрации, както и суверенитета на страните от Източното партньорство\". Евродепутатите започнаха за противодействие на хибридните заплахи. Въпросът остава нерешен: очаква се докладът на \"Даунинг стрийт\" 10 за това на референдума за Brexit. Предвид резултатите от изборите във обаче изводите са два: или е преобърнала трайно нагласите във Великобритания, или просто е дала начало на антиевропейски процеси, които са тлеели в страната. Дебатите преди евровота у нас както обикновено не бяха насочени като цяло и бъдещето на Общността, а към вътрешнополитически въпроси. Може би една от големите теми на годината, която остава нерешена за България, е Пакет \"Мобилност\" . Какво включва той можете да видите в . Българските превозвачи застанаха срещу три от предложенията на френския президент Еманюел Макрон: за командированите шофьори, времето за почивка на шофьорите и правилата за достъп до професията автомобилен превозвач и до пазара на международни автомобилни превози на товари. Вътрешнополитически кампанията премина под знака на скандали , свързани с двете основни политически сили в България през последното десетилетие ГЕРБ и БСП: \"Апатраментгейт\" (), и \"Ало, Банов съм\" (). И трите скандала реално отслабиха ГЕРБ. В крайна сметка подготовката за евровота беше . Къщите за гости принудиха лидерът на ГЕРБ да се извини и да отговаря на въпроси . Скандалите - при чистката лидерът на ГЕРБ Бойко Борисов режеше надълбоко в партията – отстрани хора като , , и . Цветанов остана в редиците на ГЕРБ, без да заема отговорни постове. Скандалите обаче повишиха вниманието към \"острието на БСП\" и тогава говорител на левицата - Елена Йончева. (Заради развитието по скандала \"Ало, Банов съм\" в момента евродепутатът Елена Йончева е с ). Политически игри в листите : По традиция в България евроизборите не се приемат за нещо важно само по себе си. Повечето политически партии гледат на тях като на подготовка за местните и парламентарни избори в страната. Заради традиционно ниската избирателна активност дори двете основни политически сили заложиха на силно разпознаваеми личности, с които да спечелят гласоподавателя.   ГЕРБ подписа и  вкара в листата си настоящия еврокомисар Мария Габриел, Лиляна Павлова – едно от най-разпознаваемите лица от кабинета \"Борисов 2\", Александър Йорданов – знакова фигура от СДС. Председателят на ЕНП, чийто член е ГЕРБ, Манфред Вебер – присъства на заключителната кампания за евровота на ГЕРБ и беше плътно зад лидера на партията и премиер Бойко Борисов, който от своя страна също демонстрираше приятелството между двамата. И основното послание на двамата беше, че ЕНП ще подкрепи България .\r\nВ БСП чистката от \"старите членове\" на партията беше започнала. Лидерът на Левицата Корнелия Нинова се опита да не ги включва и в листата си за евроизборите. Стигна се до абсурдната ситуация – БСП да имат действащ председател на ПЕС – Сергей Станишев, който не просто да не води националната листа, а и да остане извън нея. ПРОГНОЗИТЕ ЗА ЕВРОВОТА  агенция Kantar изключваха Великобритания от ЕП и посочваха разпределението на ЕП без депутатите от Острова – 701 места. Според тях ЕНП печелеше 181 места от общо 705 в парламента. Логично втори бяха европейските социалисти (ПЕС), със 135 места. На трето място е АЛДЕ, със 75 депутати. седмици преди вота, установи, че близо 100 млн. избиратели още не са решили за кого да гласуват.  Според данните, събрани в 14 държави членки, които дават 80% от местата в ЕП, половината от избирателите не смятаха да гласуват, докато 15% все още не бяха решили дали ще участват. Сред 35-те процента, които бяха решили, че задължително ще гласуват, 2/3 са \"плаващи\" избиратели (или около 97 милиона гласа), които още не бяха се спрели на конкретна партия. Обратно на популярната теза, че изборите разделят европейците на две групи – антиевропейци и проевропейци, изследването установи, че избирателите далеч не са толкова поляризирани и всъщност все още избират своите позиции. Изследването на ЕСВП установи още, че отношението към националните и европейските институции и усещането дали \"системата\" работи в техен интерес са най-добрите индикатори за настроенията на избирателите. РЕЗУЛТАТИТЕ, КОИТО ИЗНЕНАДАХА ЕВРОПА Така се стигна до , когато 500 милиона европейци можеха да гласуват в 28 страни-членки и избраха новите 751 евродепутати, които изпълниха законодателният орган на Европейския съюз за следващия 5-годишен мандат. Гласуваха дори във Великобритания, заради отложения Brexit. Хаосът около \"разводът между ЕС и Великобритания\" създаде европeйски депутати, които не знаят кога ще отидат в Страсбург. Те ще започнат работа едва когато (или ако) се случи Brexit. След Brexit, планът е да се преразпределят 27 от британските места в 14 държави членки, за които ЕС смята, че са недостатъчно представени.\r\nВсяка държава-членка на ЕС получи свои представители в парламента, чийто брой е съобразен с населението на страната. България има 17 евродепутати, които : ГЕРБ (ЕНП) със  6 мандата : Андрей Ковачев, Андрей Новаков, Ева Майдел, Асим Адемов, Емил Радев и Александър Йорданов. *  БСП (ПЕС) с 5 мандата : Елена Йончева, Иво Христов, Петър Витанов, Цветелина Пенкова и Сергей Станишев от БСП; ДПС с 3 мадната: Атидже Алиева, Илхан Кючюк и Искра Михайлова. *  ВМРО БНД  с 2 мандата : Ангел Джамбазки и  \"Демократична България\" с 1 мандат: Радан Кънев.\r\n*  Голямата картина:  (ЕП) е Европейската народна партия (ЕНП), със 182 депутати, следвана от Партията на европейските социалисти (ПЕС) със 154 депутати. На трето място са либералите (АЛДЕ, които вече се казват Обнови Европа), със 108 места, но само като партията на френския президент Еманюел Макрон се присъедини към тях. Четвърти са \"Зелените\", които са считани за големия победител на тези избори - с 74 места. Групата \"Идентичност и демокрация\", където влизат Марин Льо Пен и Матео Салвини, е със 73 депутати. Европейските консерватори и реформисти са с 62, като това е първата по големина партия с националистичен оттенък в новия ЕП.  И Северната зелена левица е с 41 депутати. В ЕП има и 57 независими депутати. Броят на жените евродепутати постепенно се увеличава. След изборите през 2019 г.  АНАЛИЗЪТ: МЛАДИТЕ ПРЕОБЪРНАХА ПРОГНОЗИТЕ Едно стана ясно, НАСТЪПИ ПРОМЯНА. Европейският парламент ще бъде доста по-различен от предишния. Мнозинството от предишните мандати изчезна. В Европа:  , която би блокирала европейските институции. Имаше индикации за националистически вот, но дори и в някои социологически проучвания се виждаше, че няма индикации за вълна, която да преобърне вота. Но... Оказа се, че европейците искат промяна, но не и разпад на Евросъюза. Евроскептицизмът и консервативната вълна не се случиха така, както бяха прогнозирани може би защото за първи път на евроизбори се видя силен вот на младото поколение – а то гласува и даде своя проевропейски глас. Младежката вълна на активност – от 18 до 35 години, в някои страни стигаше нива до над 50% от младежите с право на глас. Друг важен фактор беше \"зелената вълна\". Това е може би най-голямата изненада и тя нямаше как да се случи без участието на младите, категорични са всички социолози. В  Европа \"Зелените\" бяха първа политическа сила сред всички избиратели до 28-годишна възраст. С нарастването на възрастта, популярността на \"Зелените спадаше\". Това беше вотът с най-висока активност за последните 25 години. Тенденцията на постоянно понижаване започна от 1975-а година  и сега за пръв път имаме повишение и то с цели 9 процента, като в някои държави се стигна и до цели 20 на сто повече гласували. У нас – картината беше различна : малко под 2,1 милиона български граждани. Според ЦИК това е 32 процента избирателна активност и трябва да си го кажем – това е най-ниската избирателна активност на национални избори от 2007-а година, когато бяха първите избори за Европарламент. От гласувалите, тези, които са избрали 17-те представители, са малко над 1,5 милиона, което е едва 25 процента от всички имащи право на глас. Това означава, че едва една четвърт от българските граждани ще имат представители в този парламент. Тази представителност също е рекордно ниска. За сравнение на парламентарни избори около 42 до 47 процента от българските граждани получават представителство. Важно е да се отбележи, че представителността намалява. На изборите са гласували по-голям относителен дял хора от столицата, служители и висшисти за сметка на хората от по-малките населени места, тези с по-ниско образование и по-ниски доходи. 40 процента от взелите участие във вота за европейски избори са с висше образование. ПОСЛЕДИЦИТЕ  В България най-общо казано – ГЕРБ и БСП запазиха „твърдия“ си електорат, а ВМРО . Според социолозите, въпреки всички скандали покрай ГЕРБ, управляващите са спечели само защото лидерът на партията Бойко Борисов е взел \" \", извинявайки се за грешките на своите членове и правейки болезнена чистка сред тях. Случайно или не в деня, в който ЦИК обяви окончателните резултати от евроизборите, Цветан Цветанов обяви, че . БСП остана втора сила и . Лидерът Корнелия Нинова обяви, че народът е казал на всички: Тя реши да подаде , след това по време на конгрес на Левицата До този ход се стигна след продължили повече от час и половина бурни дебати и остри реплики по уточняването на дневния ред на конгреса. Нинова взе думата и обяви, че не внася оставка и предложи да отпадне точката за предсрочното прекратяване на правомощията ѝ поради липса на оставка, което бе посрещнато с бурни аплодисменти. Случаят \"Десислава Иванчева\": Подсъдима и кандидат за евродепутат, а по-късно и издигната за кандидат за кмет на София. В крайна сметка бившата кметица на \"Младост\" не стана нито едно от двете, но единствена реагира на скалъпеното от ДПС шоу. , който беше потвърден от ЦИК. Причината - те станаха евродепутати, след като Мустафа Карадайъ и Делян Пеевски се отказаха от постовете, а това стана след приключване на евроизборите и след като стана ясно, че са избрани. Според Иванчева това е нарушение на на чл. 57, ал. 2 от Конституцията - не се допуска злоупотреба с права, както и тяхното упражняване, ако то накърнява права или законни интереси на други. Иванчева счита, че зачетените от ЦИК заявления на Мустафа Карадайъ и Делян Пеевски да оттеглят по същество съгласието си за участие в изборите след провеждането на самите избори представлява институционално легитимиране на злоупотребата с пасивното избирателно право и с демократичните принципи на страната. Пленумът на съдиите от Върховния административен съд обаче реши да не сезира Конституционния съд. Решението на пленума беше взето с гласовете на 53-ма върховни съдии от общо 71 присъствали. По-голямата картина показа , че \" , за да потиснат избирателната активност по време на изборите за Европейски парламент миналия месец. Това се каза в доклад на ЕК. В него не се уточнява какво означава \"източници\" и се казва, че все още не може да бъде идентифицирана \"отделна трансгранична кампания за дезинформация\", насочена към изборите. Докладът на Европейската комисия следва предизборните предупреждения от Брюксел за страните от ЕС и гиганти на социалните медии като Facebook и Тwitter, за да се предпазят от възможни \"фалшиви новини\" от Москва. (В крайна сметка Twitter забрани политическата пропаганда в края на годината.) \"Наличните доказателства не позволяват да се идентифицира отделна трансгранична кампания за дезинформация от външни източници, специално насочени към европейските избори\", се казва в доклада. \"Събраните доказателства обаче показаха, че руските източници продължават и поддържат дезинформационна дейност, целяща да потисне избирателната активност и да влияе на предпочитанията на избирателите\", се казва в доклада. Европейската комисия, изпълнителната власт на 28-членния съюз, добави, че \"политическите актьори\" в държавите-членки често са приемали тактики и линии, използвани от \"руски източници\", за да навредят на ЕС. Европейските комисари Вера Журова и Джулиан Кинг трябваше да дадат пресконференция, за да дадат повече подробности за доклада. Комисията заяви, че ще отнеме известно време, за да се определи \"обхватът и въздействието\" на кампаниите за дезинформация, поради техния сложен и изтънчен характер. След изборите сътресение имаше в почти всяка европейска държава (за разлика от България). В , в - до нови вълни на протести на , във Франция - получи звучен шамар от Мари Льо Пен, в - Ангела Меркел обяви, че след края на мандата си напуска политиката. БЪДЕЩЕТО НА ЕВРОПА - АМБИЦИОЗНО, НО ТРУДНО ОСЪЩЕСТВИМО Доказаха го първите месеци съществуване на новите структури и изборът на председател на ЕК. Те се родиха след тежки, среднощни преговори и сякаш ЕС загуби от ореола си на общност – прозрачна и предвидима. За първи път в историята на Обединена Европа преговорите по избора на \"тримата големи\" в Европа (председателят на , председателят на Европейската комисия и председателят на ) предизвикаха такива политически спорове. Борбата за власт в Европа между Франция и Германия превърна преговорите на лидерите в политически театър. А някак между другото бяха избрани и председателят на , и председателят на . Трудните първи решения на Общността дадоха и заявка за функционирането на ЕП и ЕК в бъдеще - амбициозни планове, но почти невъзможен консенсус. Най-трудно за европейските лидери беше да се избере новият председател на Европейската комисия. Въпреки че беше въведена процедурата на т.нар. Spitzenkandidat (или водещ кандидат на Европейския парламент), тя не беше спазена тази година. Процедурата е следната: паневропейските партии издигат свои кандидати преди изборите с идеята, че спечелилата най-много гласове формация ще изпрати своя избраник начело на ЕК. Механизмът наподобява много националните парламентарни избори, при които водещата партия обикновено номинира министър-председател. Така преди евроизборите имахме , които проведоха дебати помежду си по ключови за Европа теми: миграция, климатични промени, икономика, външна политика, ЕС и Brexit. Кандидатите за председател на ЕК бяха: Манфред Вебер от Европейската народна партия (ЕНП), Франс Тимерманс от Партията на европейските социалисти (ПЕС), Маргрете Вестегер от Алианса на либералите и демократите (АЛДЕ), Нико Куе от Европейската левица, Ска Келер от Зелената партия и Ян Захрадил от Алианса на европейските консерватори и реформисти в Европа. Дебатът можете да видите в следващото видео.  В най-общи линии след изборите новият Европейски парламент (ЕП) и формираните политически семейства в него, след консултации между председателя на ЕП и всички семейства, трябваше да посочат своя избраник. Кандидатът трябваше да се съгласува с Европейския съвет,  който да го одобри с квалифицирано мнозинство. Процедурата завършва с гласуване в Европейския парламент, като трябва кандидатът да бъде подкрепен от поне 376 евродепутати. Механизмът обаче имаше противници още преди европейските избори. Германия беше прикрито против още след предишните евроизбори, а Франция в лицето на Еманюел Макрон  съвсем ясно отрече процедурата в момента, в който лидерът на ЕНП - Манфред Вебер, стана водеща кандидатура. В същото време и гласове от ЕП се изказаха против - например, председателят на групата на АЛДЕ Ги Верхофстат се противопостави на процедурата със шпиц-кандидатите. Така изборът на председател на ЕК придоби неясни и непредвидими очертания. Реално процедурата беше спазена само фиктивно. Европейският съвет на няколко пъти се събираше на преговори, няколко пъти председателят Доналд Туск призоваваше за разум и консенсус между лидерите. И в крайна сметка нито Манфред Вебер, нито Франс Тимерманс бяха между обсъжданите кандидати за поста. Оказа се, че след тридневни преговори Франция предложи бившо протеже на Германия – за председател на ЕК. Тя беше обявена за новия председател на ЕК , и в същото време у всички наблюдатели остана съмнението, че кандидатурата ѝ е минала \"на тъмно\", след - които да не бъдат силно притискани за върховенството на закона, сред които Полша, Унгария, Румъния и България. Усещането се затвърди и след слабото представяне на в Европейския парламент.\r\nМъчително беше конструирана и самата Европейска комисия или с други думи правителството на Европа. В него българката Мария Габриел, която е и , пое . Докато изслушването на Габриел пред ресорните комисии в ЕП премина без проблем, три номинации - на , и удариха на камък заради съмнения за корупция. В същото време Великобритания рискува , но . В крайна сметка Европейският съвет одобри и тя . Лек полъх на оптимизъм се появи с категорично бързия избор на новият главен прокурор на Европа, чийто избор реално беше блокиран при предишния състав на ЕП. носи надеждата за справедливост в Европа чрез спазване на закона. Причината - все по-голямата разлика между бедни и богати в ЕС. Всъщност подкрепата на . Очаква се прокуратурата на ЕС на следващата година. Европейските прокурори ще разследват престъпления с бюджета на ЕС - измами, корупция, злоупотреби с ДДС над 10 милиона евро. При обособяването на прокуратурата на ЕС бе решено, че пълномощията на институцията може да бъдат разширявани за в бъдеще. Досега 22 държави от съюза участват в европейската прокуратура, като не са се включили Великобритания, Швеция, Унгария, Полша, Ирландия и Дания. Проблемите на Европа вече бяха видими за всички. Отношенията между Франция и Германия се влошиха, а координирана политика помежду им беше основният двигател на европейското обединение през последните 70 години. Ръководителят на Франция Еманюел Макрон \"раздели\" блока с , опитите за сближаване с Москва и неотдавнашното вето върху разширяването на ЕС . Ангела Меркел пък концентрирана във вътрешнополитическите раздори, коментира превръщането на Великобритания от втората по големина икономика на ЕС в основен конкурент. На Балканите пък избуя . И какво предстои в бъдеще - ще видим! ", "date": "2019.12.24", "title": "Светът през 2019 г.: Евроизборите - случи ли се голямата промяна?"}
{"url": "https://www.actualno.com/society/poveche-ot-137-hiljadi-bylgari-praznuvat-imen-den-na-koleda-news_1418545.html", "text": "      Навръх Рождество Христово имен ден празнуват повече от 137 хиляди българи, предаде БГНЕС.      На един от най-светлите християнски празници още един повод за радост имат хората, носещите имената Христо, Христина, Божидар, Божидара, Божин, Кристиян, Младен, Радомир, Радостин.   137 262 са именниците на Рождество Христово по официални сведения за отиващата си година. От тях 90 643 са мъжете, а 46 619 са жените.\r\nСпоред данните на националната статистика у нас 57 809 мъже носят името Христо.  Христов и Христова пък са едни от най-разпространените фамилии, като повече от 100 хиляди мъже и жени я притежават. ", "date": "2019.12.24", "title": "Повече от 137 хиляди българи празнуват имен ден на Коледа "}
{"url": "https://www.actualno.com/showbusiness/katrin-zita-djouns-i-majkyl-dyglas-s-deca-v-afrika-news_1418527.html", "text": "      Докато много холивудски звезди се готвят да посрещнат Коледа у дома, други използват ваканцията, за да прекарат светлите празници далеч от родината.      50-годишната Катрин Зита-Джоунс и 75-годишният Майкъл Дъглас заедно с децата си Дилън и Керис са избрали да пътешестват. Вместо снега, те са предпочели слънчевото време в Африка.   Звездното семейство вече е посетило ЮАР и Ботсуана и в момента е в Зимбабве, която се слави в цял свят със своя мек климат. Катрин и Майкъл, заедно с децата си, опознават местната природа и животински свят. Те много харесват слоновете и лъвовете.\r\n„Природната красота е храна за душата”, сподели актрисата.  Коледните пътешествия са вече традиция за Катрин и Майкъл. Миналата година те почиваха на остров Роатан в Карибско море, а след това опознаха красотите на Куба. ", "date": "2019.12.24", "title": "Катрин Зита-Джоунс и Майкъл Дъглас с деца в Африка "}
{"url": "https://www.actualno.com/society/mejdu-5-i-10-gradusa-shte-e-na-koleda-news_1418549.html", "text": "      На Коледа времето ще остане без съществена промяна, със слаби превалявания предимно на места в западните райони.      На 25 декември сутрешните температури ще бъдат между 0 и 5 градуса, а дневните между 5 и 10 градуса.\r\nНай-студено навръх Коледа се очаква да бъде в София и Благоевград, където максималните температури ще бъдат около 5 градуса.\r\nСлед четвъртък ни очаква ново понижение на температурите и валежи от дъжд и сняг в петък и събота.   ", "date": "2019.12.24", "title": "Между 5 и 10 градуса ще е на Коледа "}
{"url": "https://www.actualno.com/society/ogranichenie-na-dvijenieto-v-stolichnija-centyr-news_1418553.html", "text": "      Навръх Коледа, 25 декември, в столичния център ще бъде въведена организация на движението. Зоните за платено паркиране не работят, предава  БГНЕС.      Във връзка с отслужване на празничното богослужение в катедралния храм „Св. Александър Невски”, организацията на движението около храма започва да действа от 06.00 часа сутринта.   До приключване на богослужението се забранява престоят и паркирането на пътни превозни средства,  както следва: на паркингите на пл. „Св. Ал. Невски“; на ул. „Оборище” между ул. „Г.С.Раковски” и бул. „Васил Левски”; на ул. „Дунав” между ул. „Московска” и пл. „Св. Ал. Невски“; на ул. „11-ти август“ между ул. „Московска” и пл. „Св. Ал. Невски“.\r\nОт 07.00 часа се забранява влизането на пътни превозни средства, само по преценка на отдел „Пътна полиция” при СДВР, както следва: по ул. „Оборище” между ул. „Г.С.Раковски” и бул. „Васил Левски”; по ул. „15-ти ноември“ между бул. „Цар Освободител“ и пл. „Св. Ал.Невски“.  Във връзка с провеждането на инициативата Българската коледа в Народен театър „Иван Вазов” от 12.00 часа до приключване на мероприятието се забранява престоят и паркирането на пътни превозни средства, с изключение на гостите на благотворителния концерт, както следва: на ул. „Иван Вазов” между ул. „Георги Бенковски” и ул. „Кузман Шапкарев”; на ул. „Славянска” между ул. „Дякон Игнатий” и ул. „Георги Бенковски”; на ул. „Георги Бенковски” между ул. „Иван Вазов” и ул. „Славянска”.\r\nОт 19.00 часа до приключване на мероприятието се забранява влизането на пътни превозни средства, само по преценка на отдел „Пътна полиция” при СДВР, както следва: по ул. „Иван Вазов” между ул. „Георги Бенковски” и ул. „Кузман Шапкарев”; по ул. „Славянска” между ул. „Дякон Игнатий” и ул. „Георги Бенковски”; по ул. „Георги Бенковски” между ул. „Иван Вазов” и ул. „Славянска”.   Началото на събитието в Народния театър е от 20.00 часа и на него ще присъства президентът Радев.     ", "date": "2019.12.24", "title": "Ограничение на движението в столичния център "}
{"url": "https://www.actualno.com/society/etnolog-stopankata-sama-trjabva-da-prigotvi-jastijata-za-bydni-vecher-news_1418539.html", "text": "      Стопанката трябва сама да приготви ястията за бъднивечерската трапеза. Това каза етнологът доц. Петя Банкова от Института по етнология и фолклористика с музеи към Българската академия на науките (ИЕФЕМ – БАН) пред \"Фокус\" за трапезата на Бъдни вечер.      Доц. Банкова обясни, че традицията повелява задължително да се меси обреден хляб, като неговото брашно е пресято през три сита, а водата, с която се приготвя се нарича мълчана вода.   „Тя е донесена от младо момиче, неженено, като по пътя от чешмата или кладенеца до дома то не бива да разговаря с никого“, обясни етнологът. ", "date": "2019.12.24", "title": "Етнолог: Стопанката сама трябва да приготви ястията за Бъдни вечер"}
{"url": "https://www.actualno.com/europe/putin-pylna-glupost-e-che-sssr-nosi-otgovornost-za-zapochvaneto-na-vtorata-svetovna-vojna-news_1418552.html", "text": "      Президентът на Русия Владимир Путин нарече „пълна глупост“ резолюцията на Европейския парламент за това, че СССР носи отговорност започването на Втората световна война, предава ТАСС, цитирани от \"Фокус\". Държавният глава отбеляза, че „в някои страни от Европа и в други държави се опитват да представят изкривена история, измисляйки някакви невероятни сценарии за развитието на ситуацията в света и Европа преди започването на Втората световна война“.      „Неотдавна нашите колеги в Европа – Европейският парламент прие резолюция, която фактически поставя на една страна и Хитлерова Германия, и Съветския съюз, намеквайки или директно казвайки, че СССР е отговорен за започването на Втората световна война. Това, разбира се, е пълна глупост.“, каза той.   Путин подчерта, че СССР е една от последните страни, които подписаха пакт за ненападение с Германия, „всички водещи страни в Европа направиха това преди СССР“. Той призна, че „Пактът Молотов-Рибентроп е бил подписан и в него се съдържа тайно споразумение за разделение на сфери на влияние“. ", "date": "2019.12.24", "title": "Путин: Пълна глупост е, че СССР носи отговорност за започването на Втората световна война"}
{"url": "https://www.actualno.com/europe/ekrem-imamoglu-vyzmojnijat-naslednik-na-erdogan-news_1418433.html", "text": "      Настроението вече не е толкова еуфорично, колкото бе непосредствено след изборната победа на Екрем Имамоглу. Изгряващата звезда на Народно-републиканската партия вече от доста време е затънала в подмолите на уморителната административна работа, която тежи върху плещите на истанбулския кмет. Най-големият проблем на Имамоглу е недостатъчният бюджет на 17-милионния град. Затова той вече е обявил война на прахосването на обществени средства: \"Спестихме между 60 и 70 милиона лири, като се отказахме от 1250 ненужни автомобила, взети на лизинг. Освободихме 1400 служители, които бяха назначени набързо в периода между двата избора\", пише Кристиян Буткерайт в анализ за       Освен това новият кмет затвори кранчето на многобройните религиозни фондации, близки до президента Ердоган. По тази причина обаче държавните банки вече отказват да кредитират Истанбул, тъй че на Имамоглу му се наложи да търси пари в чужбина. А пари му трябват спешно, за да изпълни едно от предизборните си обещания: да разшири мрежата на градския транспорт. С кредит от \"Дойче банк\", който възлиза на 110 милиона евро, Имамоглу строи нова линия на метрото. За по-нататъшното разширяване на мрежата на подземната железница той разчита на финансиране от Франция и от Европейската банка за възстановяване и развитие    Имамоглу не е безгрешен В съответствие с дадените от Имамоглу обещания, метрото вече работи денонощно и по уикендите, заседанията на Градския съвет се излъчват онлайн, децата от бедни семейства получават безплатно мляко за закуска в училище, изграждат се нови детски градини. На позиции, запазени досега само за мъже, вече се назначават и жени. Според журналиста Баруш Сойдан, Имамоглу е допуснал до момента само една грешка: \"Миналото лято в Истанбул имаше наводнения, а той беше на почивка в Бодрум. И не прекрати веднага ваканцията си, което не направи добро впечатление\".  В политиката към бежанците обаче Имамоглу следва колеблив курс. По време на предизборната си кампания той обеща, че ще работи за подобряване на съвместното съжителство между турците и живеещите в Истанбул 800 000 сирийски бежанци, но в същото време се застъпи за завръщането на \"гостите\" по родните им места. Баруш Сойдан критично отбелязва, че кметът и неговата партия нямат особено добро отношение към бежанците: \"Имаме насреща си популист. Той не е социалдемократ в класическия смисъл, а по-скоро гледа да удовлетвори и дясно ориентираните избиратели\".\r\nИмамоглу дължи избирането си най-вече на препоръката, която даде в негова подкрепа прокюрдската Народнодемократична партия. Сега обаче мнозина кюрдски избиратели са разочаровани от първите кметски месеци на Имамоглу, който по време на турската офанзива срещу кюрдите в Северна Сирия каза, че се моли за успеха на армията. Самият кмет се опитва да омаловажи това свое изявление: \"Турция вече от години има проблем с тероризма по южната си граница. Молитвата ми беше за бързото решаване на този проблем\".    Ердоган има от какво да се безпокои     А какво смятат гражданите на Истанбул за новия си кмет? Отговорите \"за\" и \"против\" сякаш са в равновесие. 49-годишна Арзу казва: \"Още не е направил нищо запомнящо се. Видях все пак по новините, че е разчистил автогарата. Това е добре, защото там се събираха дребни престъпници.\" Пенсионерът Касим от своя страна отбелязва: \"Възлагах много надежди на Имамоглу. През първите му шест месеца не видях кой знае какво, но… трябва да се знае, че районните кметове от управляващата Партия на справедливостта и развитието му пречат в Градския съвет. И непрекъснато му създават спънки.\" Приятелката на Арзу Неджмие също вярва, че Имамоглу е правилният избор: \"Твърдо съм убедена, че той има всички качества да бъде добър кмет. Трябва само да му дадат възможност да работи. Все още е рано за по-конкретна оценка\".\r\nЗа мнозина турци Имамоглу не е просто кмет на най-големия турски град - той е и потенциален наследник на президента Ердоган. Журналистът Баруш Сойдан смята, че Имамоглу не подхранва целенасочено тези очаквания, но не им се и противопоставя: \"Не го е казвал никога директно, но неговите избиратели наистина искат в негово лице да видят кандидат за следващите президентски избори. И господин Имамоглу наистина е силен кандидат. Тъй че дейността му просто няма как да не се отрази върху президентските избори през 2023 година\".\r\nНе е ясно дали времето работи за или против Имамоглу. Според едно допитване, ако президентските избори се проведат сега, той ще получи 44,5 процента от гласовете, а Ердоган ще остане втори с около 40 на сто.    ", "date": "2019.12.24", "title": "Екрем Имамоглу - възможният наследник на Ердоган "}
{"url": "https://www.actualno.com/cars/pyrvijat-serien-bezpiloten-avtomobil-izliza-dogodina-news_1418567.html", "text": "      Националната администрация за безопасност на движението на пътищата на САЩ  (NHTSA) и ръководството на автомобилния производител General Motors обсъждат създадено от концерна автономно превозно средство и съвсем скоро ще стане ясно, дали то ще получи разрешение за движение по обществени пътища.      Според представителя на NHTSA - Джеймс Оуенс, решението ще бъде взето още в началото на 2020 г., като то ще бъде \"историческо, тъй като се очаква първият в историята на автомобилната индустрия автономен автомобил да бъде сертифициран и да поучи разрешение за серийно производство\".   Ръководството на GM вярва, че концернът ще получи такова разрешение. Генералният директор на производителя Мери Бара се е срещнала с министъра на транспорта на САЩ - Илейн Чао, за да обсъдят въпроса, като по време на разговорите е станало ясно, че все още има няколко сериозни препятствия, преди автономните автомобили да излязат на обществените пътища.\r\nДопълнителен проблем са няколко петиции от граждани на САЩ, подадени до NHTSA, в които се настоява да бъде доказано, че автономните автомобили са толкова безопасни, колкото и превозните средства, управлявани от хора.  Ако правителството на САЩ ходатайства в полза на GM, това ще позволи на компанията да произведе 2500 автономни автомобила, които ще бъдат използвани за тестове в реални условия. Част от тях ще бъдат таксита.        ", "date": "2019.12.24", "title": "Първият сериен безпилотен автомобил излиза догодина"}
{"url": "https://www.actualno.com/cosmos/predi-300-mln-godini-atmosferata-na-zemjata-e-bila-pylna-s-jelezen-prah-news_1418568.html", "text": "      Учени са изучили състава на атмосферния прах на възраст 300 милиона години и са установили, че той е богат на желязо, което е жизненонеобходимо за фотосинтезиращите водорасли, произвеждащи кислород. Резултатите от тяхното изследване са публикувани в списание Geology, предаде РИА Новости, цитирани от БГНЕС.      В наше време атмосферния прах се пренася на огромни разстояния и съдържа голямо количество хранителни вещества, необходими за растежа на растенията. Например, тънките песъчинки, издигнати във въздуха от пясъчните бури в Сахара, достигат до Южна Америка. Там те наторяват почвата на тропическите гори на Амазонка и подхранват с микроелементи фотосинтезиращите водорасли в Атлантическия океан.   Американските учени са установили каква роля е играл атмосферният прах в живота на планетата на границата на каменовъгления и пермския периоди. По това време активно се развиват морските екосистеми, а в атмосферата се е натрупвал кислород. ", "date": "2019.12.24", "title": "Преди 300 млн. години атмосферата на Земята е била пълна с железен прах "}
{"url": "https://www.actualno.com/showbusiness/dr-dre-e-naj-bogatijat-muzikant-na-desetiletieto-news_1418570.html", "text": "      Рапърът и продуцент  Dr. Dre е най-богатият музикант на десетилетието, сочи класация на списание „Форбс“, цитирано от БГНЕС.      Неговото състояние се оценява на 950 милиона долара. Неговият последен албум \"Compton\" излезе през 2015 г., но музикантът е съосновател и собственик на 20% от акциите на компанията производител на аудиооборудване Beats Electronics, която през 2014 г. беше купена от „Епъл“.   На второ място е американската кънтри и поп изпълнителка Тейлър Суифт с 825 милиона долара. Тя също така оглави класацията на най-високоплатените музиканти за 2019 г. Срес най-популярните й песни са \"Shake It Off\", \"Blank Space\", \"Delicate, \"Style\" и \"Bad Blood\".\r\nВ първата тройка попада и Бионсе, която е заработила за 10 години 685 милиона долара. В класацията влизат още U2, Diddy, Елтън Джон, Jay-Z, Пол Маккартни, Кейти Пери и Леди Гага.   ", "date": "2019.12.24", "title": "Dr. Dre е най-богатият музикант на десетилетието "}
{"url": "https://www.actualno.com/society/novinite-naj-vajnoto-za-denja-24-dekemvri-news_1418565.html", "text": "      Редакционният екип на ви представя най-важните новини за изминалия ден, 24 декември.       Министър-председателят Бойко Борисов се срещна в Министерския съвет с представители на кризисния щаб на Перник, сформиран във връзка с бедственото положение в общината. На срещата присъстваха вицепремиерът Томислав Дончев, министърът на икономиката Емил Караниколов, кметът на града Станислав Владимиров и областният управител Емил Костадинов.   Провали се обявената от Агенция „Пътна инфраструктура“ (АПИ) процедура за строителство на обходен път на град Рудозем плюс проектиране и строителство на виадукт. Общата прогнозна стойност на поръчката беше почти 6,4 млн. лв. без ДДС. 2019 г. се оказа изпълнена с обрати година за Европейската общност: като се започне с изненадващите резултати от изборите през май, премине се през мъчителният избори и конституиране на Европейската комисия, борбата между Франция и Германия, дългогодишната сага Brexit, и се стигне до амбициозния план и бюджет на новия председател на ЕК Урсула фон дер Лайен.     И най-големият оптимист не може да определи медийната 2019-а като добра. България се озова на непрестижното 111-то място в света по свобода на словото. Стигна се дотам, че посланичката на САЩ у нас Херо Мустафа каза, че по отношение на свободата на медите \"България има голям проблем\", а държавата-световен жандарм ще прати в посолството си нарочен човек да следи за това. Малко неща са по-гадни от това да ти бъде провален празник. А като става въпрос за коледните и новогодишните празници провалът даже придобива по-горчив привкус.    Славословенето на традицията през последните две десетилетия всъщност скрива един модерен консуматорски обрат. Традицията вече не е нещо, което направлява живота ни; ние си подбираме от нея онова, което най-добре пасва на съвременния ни лайфстайл. Настроението вече не е толкова еуфорично, колкото бе непосредствено след изборната победа на Екрем Имамоглу. Изгряващата звезда на Народно-републиканската партия вече от доста време е затънала в подмолите на уморителната административна работа, която тежи върху плещите на истанбулския кмет. ", "date": "2019.12.24", "title": "Новините: Най-важното за деня, 24 декември"}
{"url": "https://www.actualno.com/curious/djeki-chan-za-malko-da-zagine-po-vreme-na-snimki-news_1418523.html", "text": "      Звездата на китайското и холивудско кино Джеки Чан за малко да загине по време на снимките на екшъна „Авангард”, съобщава „Стар онлайн”, цитиран от БГНЕС.      Докато е снимал сцена в морето, актьорът се е оказал в капан под камъни и за малко да се удави.   На пресконференция в Пекин Джеки Чан призна, че много се е уплашил, но все пак е успял да запази спокойствие и не се е паникьосал.\r\nСнимачната група се е оказала на ниво и оперативно е реагирала, спасявайки Джеки от сигурна смърт във водната бездна. След преживяното режисьорът на филма Стенли Тонга също се е намесил, успокоявайки актьора.  Очаква се екшънът да излезе на голям екран през януари 2020 г. ", "date": "2019.12.24", "title": "Джеки Чан за малко да загине по време на снимки "}
{"url": "https://www.actualno.com/society/nek-shte-byde-globena-s-10-hil-lv-za-zamyrsjavaneto-na-r-vycha-news_1418525.html", "text": "      \"Националната електрическа компания\" ЕАД ще трябва да плати глоба в размер на 10 000 лева заради замърсяване на изтичащи води от ВЕЦ „Въча\" 1.      На 14 декември по поречието на река Въча на територията на град Кричим жители сигнализираха за мазни петна във водата. При проверката, извършена от експерти на Басейнова дирекция „Източнобеломорски район\", Регионалната инспекция по околната среда и водите - Пловдив и Регионална лаборатория - Пловдив, е установено, че от мястото на изтичане на преработени води от ВЕЦ „Въча\" 1 на промеждутъци се оттичат в реката мазни петна на повърхността на водното течение.   Лабораторните тестове, извършени на място, показват видим филм на повърхността на водата, а резултатът от изпитването е отчело 0.24 mg/l. нефтопродукти. Веднага, след сигнализирането на институциите, ВЕЦ \"Въча\" 1 спря работа. Тогава при направените тестове на 3 от показателите не бяха констатирани отклонения в нормите. Предполагаемият замърсител беше изтекло масло от ВЕЦ при авария или от една от турбините.\r\nВсички допълнителни изследвания, направени от екоинспекторите вече на близо 20 показатели, показаха, че има превишение на допустимите нива на нефтопродукти. Видимо е установен и мазен филм във водите на р. Въча.  \"НЕК\" може да обжалва наложената глоба, съобщи БНТ. ", "date": "2019.12.24", "title": "\"НЕК\" ще бъде глобена с 10 хил. лв. за замърсяването на р. Въча "}
{"url": "https://www.actualno.com/balkani/zaev-izborite-mogat-da-se-otlojat-news_1418531.html", "text": "      Ако парламентът не приеме основните закони, важни за живота на гражданите, тогава изборите могат да бъдат отложени. Това заяви македонският премиер Зоран Заев и добави, че не иска това.      „Сто пъти съм казвал досега, че изборите не трябва да се отлагат, но в същото време е гражданско и политическо задължение да не оставяме нищо да пречи на реализирането на това, което е в интерес на гражданите”, каза Заев, отговаряйки на журналистически въпрос, свързан със 120-те закона, които са в дневния ред на парламентарната сесия, предаде БГНЕС, цитирайки МИА.   На пресконференция в сградата на Министерски съвет той призова депутатите от мнозинството да бъдат в парламента и да приемат важните закони навреме.\r\nЗаев подчерта, че наблюдава всеки ден какво се случва в парламента и че всеки носи отговорност  – и депутатите, и правителството, и местните власти.   ", "date": "2019.12.24", "title": "Заев: Изборите могат да се отложат "}
{"url": "https://www.actualno.com/crime/katastrofa-prenasochi-trafika-kym-svilengrad-news_1418535.html", "text": "      Временно е ограничено движението при км 95 на автомагистрала \"Марица\" в посока Свиленград поради пътнотранспортно произшествие.      От пътната агенция информират, че трафикът е пренасочен през детелината на магистралата.   Апелират се шофьорите да се движат с повишено внимание и съобразена скорост, като спазват указанията на \"Пътна полиция\". ", "date": "2019.12.24", "title": "Катастрофа пренасочи трафика към Свиленград "}
{"url": "https://www.actualno.com/curious/godishen-horoskop-za-rak-za-2020-g-news_1418316.html", "text": "      Началото на Новата година ще изисква от вас да сте по-внимателни във всичко, което правите, но най-вече в работата ви. Януари ще ви посрещне с нелеки задачи. Именно тогава от вас ще се изисква да сте по-старателни в служебните си отношения. Крайният резултат ще зависи от вашето спокойствие, разсъдливост и дисциплина. Добре претеглените решения и душевното равновесие ще ви помогнат да изкачите нелекия път към върха. През февруари ще бъдете очаквана опора за семейството си. Не подценявайте вашата роля за щастието на близките ви. Ваши приятели също ще се нуждаят от вас. Март е време, в което да обърнете повече внимание на себе си. Времето, което сте отделили за другите през първите два месеца за годината сега ще трябва да бъде наваксано, за да осъществите вашите лични желания и мечти. Не се чувствайте виновни за това.      От средата на април започва изключително благоприятен период за вас. Тогава ще намерите бързо и лесно разрешение на всичките ви проблеми. Ще се наложи да бъдете по-последователни, но това едва ли ще ви коства особено усилие. Мислете за резултатите и така ще се вдъхновите. Май е добър месец за кратка почивка. Тогава е добре да спрете и да се замислите точно в коя посока искате да поемете. Не правете компромиси с желанията и мечтите си.   Юни и юли са вашите месеци за активна почивка. Не бягайте от компанията на приятели. Именно те ще направят преживяванията ви по-силни и запомнящи се. Самостоятелните представители на знака може да срещнат любовта на живота си. Някои от вас ще се осмелят да пробват силите си в екстремни спортове. Каквото  и да правите спазвайте правилата за безопасност. Август е добър месец за работа. Тогава може да изникне и възможност да закупите собствено жилище. Някои представители на знака ще се замислят дали да не създадат семейство.\r\nПрез септември не намалявайте темпото. Това може да е време от изключително значение за развитието ви в кариерата. Бъдете готови за всякакви предизвикателства. Винаги имайте резервен план за действие. През октомври ще настъпи дългоочаквано време с намаляване на активността. Каквото и да правите - правете го бавно и спокойно. Тогава може да си подарите  и кратка почивка със спа процедури.  През ноември някои от вас може да се замислят за смяна на работата. Започнете да оглеждате различни възможности в тази насока. В семейството ще цари хармония и разбирателство. Декември ще ви поднесе приятна изненада в служебно отношение. Бъдете готови за тръгване на път. Отделете си достатъчно време за близките. Те ще са на ваша страна винаги, когато имате нужда от това.\r\nПрез 2020 година Меркурий ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола. Периодите на ретроградност на Меркурий са следните:   - от 17 февруари до 10 март;    - от 18 юни до 12 юли;\r\n- от 14 октомври до 3 ноември Венера ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер. Възможно е връщането на стара любов или окончателна раздяла с настоящата.    Марс ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми. ", "date": "2019.12.24", "title": "Годишен хороскоп за Рак за 2020 г. "}
{"url": "https://www.actualno.com/society/zapochva-obsledvaneto-za-da-se-razbere-kyde-se-gubi-vodata-na-pernik-news_1418562.html", "text": "      Министър-председателят Бойко Борисов се срещна в Министерския съвет с представители на кризисния щаб на Перник, сформиран във връзка с в общината. На срещата присъстваха вицепремиерът Томислав Дончев, министърът на икономиката Емил Караниколов, кметът на града Станислав Владимиров и областният управител Емил Костадинов.      В хода на разговора премиерът Борисов беше информиран за предприетите мерки във връзка с водната криза в района. Още днес започва обследването на загуби по мрежата по Клон 2, където по моментни изследвания се губят по около 90 l/s. За целта ще се направят изкопи през около 150-200 метра в участъка, за да се разбере дали става въпрос за авария или за нерегламентирано отклонение.\r\nНа 27 декември на река Владая ще се постави табела, че изграденото съоръжение за отклоняване на водата към язовир „Студена“ е временно, до преминаване на бедствието.\r\nПремиерът Борисов беше информиран и за предстоящия монтаж на разходомери на събирателна тръба след „Врелото“, на река Кладница, на река Матица, в участъка между Чуйпетлово и Боснек, на шахтата след ВЕЦ.   ", "date": "2019.12.24", "title": "Започва обследването, за да се разбере къде се губи водата на Перник"}
{"url": "https://www.actualno.com/society/patriarh-neofit-neka-se-pogrijim-sred-nas-da-njama-stradashti-i-nujdaeshti-se-ot-hrana-i-choveshko-vnimanie-news_1418564.html", "text": "      Нека не само със слово, но и с дела на милосърдие, според силите и възможностите си се погрижим сред нас да няма вече страдащи и нуждаещи се, гладни и жадни, не само за храна или питие, а и за топла дума, за най-елементарно човешко внимание.      Това се казва в Рождественското послание на Негово Светейшество българският патриарх Неофит, предаде БГНЕС.\r\nПатриаршеското и синодално рождественско послание е подписано от патриарх Неофит и от всички 14 митрополити:\r\n„Възлюбени в Господа чеда на светата ни Църква,  С неизказана радост и синовно преклонение пред дивния Божи промисъл, в святата нощ на Рождеството отново посрещаме Божия Син, Който се ражда за нас от пречистата утроба на Пресветата Дева. Ражда се и влиза в нашия свят, приел човешката природа, за да я възстанови и да я върне обратно в нейната първоначална чистота, да обнови нашето изгубено богосиновство и „да възкреси падналия образ\" (тропар на Предпразненството на Рождество Христово). Да освети човечеството, света и цялото творение с божественото Си присъствие и да засвидетелства по най-категоричен начин Божията жертвена любов към нас. Любов, достигаща дотам, че Бог „отдаде Своя Единороден Син, та всякой, който вярва в Него, да не погине, а да има живот вечен\" (Йоан. 3:16).\r\nПосрещайки днес Богомладенеца, Който идва, за да ни помири с небесата, ние също ликуваме, заедно с небесното войнство, и казваме: „Слава във висините Богу, и на земята мир, между човеците благоволение!\" (Лука. 2:14). Със светлата радост и с удивлението на витлеемските пастири ние също притихваме пред нечуваната вест за Неговото раждане (Лука. 2:8-20) и подражавайки на мъдреците от Изтока, ние също Му се покланяме (Мат. 2:1-12), защото днес се изпълнява древното пророчество за спасението на човешкия род. Славим Го и изповядваме светото Му име, защото с Неговото Рождество за изстрадалия и потънал в грехове свят на нашите праотци започва нова епоха - епоха на светлината и на надеждата, епоха на Божието присъствие сред човеците, в която ние вече не сме сами, защото „с нас е Бог\" (Ис. 8:10).\r\nВ тази епоха живеем и ние днес, и затова от нас Той очаква да бъдем верни Негови изповедници и свидетели в нашия свят, съвременни Негови апостоли и носители на тази божествена светлина, която със Своето въплъщение Той донесе за всички: на светлината, която божественият евангелист свидетелства, че „... в мрака свети, и мракът я не обзе\" (Йоан.1:5). А не я обзе и не може да я обземе затова, защото тази светлина извира не от ръкотворен източник, а от Самия Извор на живота, Който от Син Божи днес става и Син Човешки, Богочовек. „Бог става човек, за да може човекът да стане бог\" - както казва през четвъртото столетие дивният отец на Църквата свети Атанасий Велики.    Нека в нощта на Рождеството всички ние, които сме Христови, сторим място на раждащия се заради нас и за нашето спасение божествен Младенец, като отворим за Него нашите домове и нашите сърца. Нека не само със слово, но и с дела на милосърдие да покажем принадлежността си към Неговата света Църква, като според силите и възможностите си се погрижим сред нас да няма вече страдащи и нуждаещи се, гладни и жадни, не само за храна или питие, а и за топла дума, за най-елементарно човешко внимание. Към това ни призовава не само в тази свята нощ, но и във всички дни от живота ни, християнската ни съвест, това очаква от нас раждащият се днес Господ и Спасител наш Иисус Христос.\r\nОтечески приветстваме и поздравяваме с Христовото Рождество всички верни чеда на светата ни Православна църква, в Родината и далеч от нея, като на всички всесърдечно благопожелаваме душевно и телесно здраве, апостолски дух и богоблагословени успехи във всяко богоугодно и доброполезно начинание!\r\nБлагодатта и мирът на раждащия се днес Богомладенец, и общението в Светия Дух да бъдат с всички нас!\r\nЧестито Рождество Христово!”. ", "date": "2019.12.24", "title": "Патриарх Неофит: Нека се погрижим сред нас да няма страдащи и нуждаещи се от храна и човешко внимание"}
{"url": "https://www.actualno.com/curious/godishen-horoskop-za-bliznaci-za-2020-g-news_1417946.html", "text": "      Новата година ще ви завари в позиция, в която може да си позволите много повече отколкото предполагате. Ще имате възможности за развитие и мероприятия, в които да изпъкнете. Сега е моментът да се борите с по-високо място в работата. Случайно събитие ще отвори пътя пред вас за кариерно издигане.  След първоначалния тласък ще трябва да запретнете ръкави и да докажете, че сте достойни за шанса който ви е даден.      Февруари ще силен период особено за онези от вас които се занимават с технологии. Това е добро време за развитието на бизнеса ви и за неговото разширяване. Контактите с високопоставени лица ще са от решаващо значение. От 17 февруари започва първия ретрограден период за годината. Той ще продължи до 10 март. През това време се съсредоточете върху завършването на стари проекти, но не започвайте нови такива. Бъдете подготвени за евентуални проблеми с техниката. Може да се случат недоразумения в общуването с колеги и в близкото ви обкръжение.  Втората половина на март месец е подходящо време за реализирането на идеи, които са ви хрумнали внезапно.  Изненадващи обстоятелства  предимства пред останалите. Това е моментът, в който може да повишите доходите си.\r\nАприл ще бъде вашия златен месец на годината. Тогава ще бъдете обградени от любов. Финансови трудности не се очакват.  Май ще засили амбициозността ви и ще имате много идеи за вашето лично развитие и израстване. Ще искате всичко да се случва сега и веднага. Това няма да е лесно ще се наложи да преодолеете много препятствия. Все пак късметът ще ви се усмихне, така че бъдете готови за сериозни успехи. Това е месец, в края на който може да си подарите кратка почивка.\r\nЮни е добро време за пътувания  за осъществяване на замисли, свързани с вашата ваканция.  Ако имате възможност посветете целия месец на отпуската си.  През юли е добре да не планирате пътуване. Това е подходящо време за ремонт и подобряване на жилищните условия. Посветете времето си за постигане на повече хармония в семейството.  Времето е подходящо за разрешаването на семейни въпроси.     През август ще имате големи желания,  но не толкова възможности да ги осъществите. Ще се наложи да запретнете ръкави, ако искате да си подарите още почивка през летния сезон.  Възможни са сексуални изкушения. Вие най-добре знаете как да постъпите.\r\nСептември ще ви дари с любов и разбирателство семейните отношения. Месецът може да ви сблъска с необходимостта от разрешаването на юридически въпрос.  През октомври се  постарайте да имате резервен план за всяка ситуация. От втората половина на месеца Меркурий отново ще е в своето ретроградно движение, затова бъдете предпазливи.\r\nПрез ноември направете така че да разполагате със спестени финансови средства в случай, че възникнат непредвидени разходи.  Самостоятелните представители на знака ще трябва да си отделят повече време, за да смогнат да отидат на всички срещи, които им предстоят.    Макар и изпълнен с  предпразнично настроение декември ще ви предостави много възможности.  Някои от вас може да разширят бизнеса си извън страната за да получат покана за работа в чужбина.  Не подценявайте и развитието си в сферата на висшето образование. Краят на месеца ще ви победи атмосфера изпълнена с много любов, верни приятели и достатъчно в средства, за да прекарате празниците по ваш вкус.\r\nПрез 2020 година Меркурий ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола.  Периодите на ретроградност на Меркурий са следните:   - от 17 февруари до 10 март;\r\n- от 18 юни до 12 юли;\r\n- от 14 октомври до 3 ноември   Венера ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер.  Възможно е връщането на стара любов или окончателна раздяла с настоящата. Марс ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми. ", "date": "2019.12.24", "title": "Годишен хороскоп за Близнаци за 2020 г. "}
{"url": "https://www.actualno.com/society/prognoza-za-vremeto-24-dekemvri-vtornik-news_1418426.html", "text": "      Днес ще бъде предимно облачно време, на места ще превалява слаб дъжд. Това съобщи за Агенция „Фокус“ дежурният синоптик Красимир Стоев от Националния институт по метеорология и хидрология.      Ще преобладава облачно време и на места ще превалява слаб дъжд, а в планинските райони – слаб сняг. Температурите ще се понижат още и минималните ще бъдат между 2° и 7°, а максималните – между 5° и 10°. Атмосферното налягане ще продължи да се повишава, но ще остане по-ниско от средното за месеца.\r\nНад Черноморието ще преобладава облачно време, но само на отделни места ще превали слаб дъжд. Ще духа умерен и временно силен северозападен вятър. Максимални температури на въздуха: 9°-11°. Температура на морската вода е 12°-14°. Вълнението на морето ще бъде 2-3 бала.\r\nНад планините ще е предимно облачно и на места ще превалява слаб сняг. Ще духа силен до бурен северозападен вятър. Максимална температура на височина 1200 метра около 1°, на 2000 метра – около минус 4°.  И през следващите дни ще преобладава облачно време, на места с превалявания, предимно слаби. В средата на седмицата през деня преваляванията ще са предимно от дъжд, а сняг ще превалява в планините и планинските райони. Все пак, във вечерните и ранните сутрешни часове и на места в Западна България и Предбалкана дъждът ще се примесва със сняг. Ще продължи да духа умерен вятър от запад-северозапад. С продължаващото понижение на температурите към петък в повече райони ще дъждът ще преминава в сняг, но валежите отново ще са слаби и на места, и вероятността да се образува снежна покривка е малка. ", "date": "2019.12.24", "title": "Прогноза за времето - 24 декември (вторник)"}
{"url": "https://www.actualno.com/viewpoint/kolednata-pujka-zeleto-i-globalnijat-kult-kym-dobrija-djado-news_1418353.html", "text": "      Славословенето на традицията през последните две десетилетия всъщност скрива един модерен консуматорски обрат. Традицията вече не е нещо, което направлява живота ни; ние си подбираме от нея онова, което най-добре пасва на съвременния ни лайфстайл.      Нали ще сготвите пуйката в електрическата печка, ще нарежете зелето с робота, ще се черкувате по телевизията? И чакай, каква ти пуйка преди Колумб? Каква шопска салата преди Балкантурист...\r\nДа не издребняваме. Всяка традиция започва отнякъде и се променя във времето съобразно с нуждите на съответните общества. Коледа чудесно илюстрира това. За първите християни големият празник е Великден и никой не знае кога точно е роден Исус. През четвърти век папа Юлий I определя за Рождество 25 декември, прибавяйки девет месеца към датата на зачатието (благата вест), която е и дата на разпятието – 25 март. По-сериозната причина за този избор е обстоятелството, че в края на декември всички празнуват нещо. Зимното слънцестоене (22.12) е най-краткият ден в годината, след който - както вярват - слънцето се възражда, откъдето и измисленият в 3ти век от император Аврелиан празник на непобедимото слънце. По-стар римски празник са Сатурналиите, дни на веселие и равенство, които отправят към Златния век при царуването на Сатурн. В империята почитат и раждането на персийския бог Митра, посредник между доброто и злото, защитник на хората. На север пък цяла нощ гори дървото Юле, предшественик на сегашния бъдник. Една по-прагматична причина за веселието е, че през декември колят животните, за да не ги хранят цяла зима; това е и времето, когато вече са ферментирали виното и бирата.\r\nМодерната епоха прикача към Коледа естетизации, подходящи за капиталистическото общество на зрелището. В средата на 19ти век една корица на Илюстрейтед Лъндън Нюз популяризира украсената императорска елха в двореца Уиндзор и я превръща в норма за средната класа в Англия, после в цяла Европа. У нас коледно дърво за първи път се кичи във военния клуб от княз Батенберг, донесъл заедно с германската си титла и тази европейска традиция; според някои сведения, преди него руски военни от окупационните части украсяват елхи в Пловдив и Варна. С една дума, празнуването на Коледа за новосъздадената нация е знак на европейскост, модерност. Не бива да забравяме и американския карикатурист Томас Наст, измислил външния вид на дядо Коледа с червените дрехи, елените и тъй нататък. Както и рекламите на Кока-Кола от началото на 20ти век, посредством които добрият старец нахлува в Европа и надвива Свети Никола.   Вакханалия на консумацията Не всичко в тази бурно развиваща се традиция пасва на съвременния човек. Например постите преди Коледа не ни се нравят особено; днес те са преобърнати във вакханалия на консумацията - греяно вино, чевермета, шопинг, забавления. Вярно, че на Бъдни вечер много семейства ядат ритуалния нечетен брой постни яденета, но и това май повече напомня на елегантен избор от меню в ресторанта, отколкото на лишение в името на божеството. Затова пък семейният характер на Коледата прекрасно пасва на буржоазното общество, разбило клановете и центрирано около нуклеарните семейства. Великден поизбледнява със секуларизацията; той припомня неприятни неща като мъки, смърт, морален пример. Обратно, Рождеството вдъхва усещане за безграничен оптимизъм, какъвто капитализмът проповядва. Постепенно буржоазният дядо Коледа престана да следи дали децата са били послушни, за да реши дали да им даде играчка или буца въглища; изчезнаха наказващите му противоположници - немският Кнехт Рупрехт или холандският Черен Петър. Той просто подарява и то все повече и повече, за радост на индустрията, която прави в тези дни най-големите си обороти.\r\nПарадоксът е, че именно когато се мъчим да бъдем традиционни, всъщност сме най-модерни. Защото заедно с останалата част от планетата участваме в този глобален култ към добрия дядо, който сега ще танцува със зимни кънки, ще скача с парашут и ще участва в порно клипове. Унищожаваме ритуално планини от храна, разкъсваме километри подаръчна хартия – оттук до Сеул и обратно. Християнството винаги се е имало за универсалистка религия, но с Коледния глобален потлач то безспорно постига целта си.    Ще кажете, напоследък все повече енергия влагаме в приготвянето на традиционни гозби, но помислете - и това си е модерна практика, защото нашите предци едва ли са търсили рецепти за това какво типично ястие да сготвят – просто са гледали да нахранят домочадието. Традиционната кухня се появява там, където пристига туристът и пита: „Какво ядете вие тук?“ И колкото повече се омесват хората на планетата, толкова по-голям е интересът към неповторимите местни неща. На фона на тази весела криеница между старо и ново, свое и чуждо, особено неприятна е политическата злоупотреба с предполагаемите традиции, на които се отдават алтернативно-десните днес. Наместо да сближава хората, празникът за този вид политици чертае граници. Ние ядем баница - ерго трябва да мразим онези, което ядат баклави. Макар че и ние, и те носим същите дънки, имаме същите телефони, пазаруваме от същите вериги. Не говоря за религиозните фанатици, а за нас, мнозинството от човечеството, които живеем в модерната епоха. Що за драма има в това, че единият не яде свинско, другият телешко?\r\nОслушвайте се по празниците – медиите ще ни обясняват надълго и широко какви древни традиции сме опазили ние, българите, как те са ни спасили във времето на „робството“. Ще се вият хора, ще има кукери и всичко останало. Няма лошо - съвременните консуматорски общества предлагат екскурзии в миналото именно така, без риск и неудобства. Но защо от всичко това да следва, че трябва да се борим с Европейския съюз, който все нещо искал да ни вземе, да отричаме либералната демокрация, която я е нямало при древните траки, да истеризираме по команда на тема сексуалност, белким почнем пак да раждаме по седем като прадедите си?\r\nОтдавна чакам някой сънародник да се обиди на „модерност“. Откъде-накъде ще ни изобразяват непрекъснато с потури и хурки - като някакъв фолклорен ансамбъл, а не като съвременна европейска нация каквато всъщност отдавна сме. За целите на туризма, разбирам, това си е правило на този род театър. Ама само да не вземем да си повярваме.    Автор:     ", "date": "2019.12.24", "title": "Коледната пуйка, зелето и глобалният култ към добрия дядо"}
{"url": "https://www.actualno.com/tips/strategija-za-zalagane-kak-da-nadcakame-bukmejkyrite-tam-kydeto-sa-naj-ujazvimi-news_1416713.html", "text": "      Всеки любител на , който предпочита да залага на краен победител в мачовете, многократно се е сблъсквал с лошата поличба, наречена хикс. Равенствата във футболните срещи неведнъж са се превръщали в кошмар за мнозина, а истината е, че този знак е неизбежен - рано или късно той настъпва.      След като ви разказахме за това , сега ще ви разкрием и една система, широко известна в математическите науки, но също толкова приложима и във футболните залагания. Става въпрос за числата на италианския математик Леонардо Фибоначи, който през 1202 г. измисля теория, за която дори не предполага, че осем века по-късно тя активно ще се ползва и в хазарта. Същността на системата е елементарна: Залагате за равенство и, ако загубите, залагате за ново равенство. Повтаряте този процес, докато в крайна сметка не познаете залога си. Има само две допълнителни – и същевременно жизнено важни – правила, които трябва да следвате:         Системата наподобява една от най-известните системи - тази на Мартингейл. Разликата е, че при \"Фибоначи\" трябва трябва да залагате на равенства, които надхвърлят 2,618 коефициент, за да сработи самата система.\r\nПричината, поради която тази стратегия е успешна, е, че букмейкърите имат най-големи проблеми с прогнозирането на равенства. Системата \"Фибоначи\" ни дава основателно добра и математически доказана стратегия за залагане, която може да бъде използвана, за да атакуваме тази уязвимост на букмейкърите.\r\nАко смятате, че имате усет към равенствата, то това би била отлична и печеливша стратегия за вас. Дори и да не се имате за \"експерт\" в областта на \"хиксовете\", то системата \"Фибоначи\" отново може да ви донесе печалба, стига да се придържате към простичките правила на играта.                ", "date": "2019.12.24", "title": "Стратегия за залагане: Как да надцакаме букмейкърите там, където са най-уязвими"}
{"url": "https://www.actualno.com/chronicles/albanija-e-objavena-za-republika-news_1418271.html", "text": "      Днешна Албания в древността е била северната част на Епир, а по-късно там е разположена част от римската област (провинция) Нов Епир. За първи път понятието „албански“ се среща в текст на „бащата на съвременната география“ Клавдий Птоломей през II век. По-късно този термин започва да се среща все по-често в летописите на ромейските историци. След като са част от България през IX-XIII век и за кратко са в ромейската и сръбската държави, албанските земи са завладяни от Османската империя през 1478 г.      По време на Балканската война, на 28 ноември 1912 г., Албания обявява своята независимост от Османската империя с декларацията от Вльора.[2] След като страната извоюва своята политическа независимост, тя се превръща в конституционна монархия. Великите сили налагат за монарх на Албания да бъде избран принц Вилхелм от Вид. Младият принц обаче няма необходимия административен и дипломатически опит, поради което напуска албанския трон само 6 месеца след като го е заел. Малко след това, с началото на Първата световна война, територията на страната е окупирана от Сърбия, Гърция и Италия, а след това и от войски на Австро-Унгария и Франция, като остава под чужда окупация до 1920 г.   През 1920 г. е създаден първият парламент в Албания. В 1921 г. католиците геги в Северна Албания, подкрепени от Югославия, провъзгласяват Република Мирдита, която съществува само няколко месеца. През 1928 г. парламентът е разпуснат, а страната е обявена за кралство. Новият владетел на страната е бившият министър-председател и бивш президент Ахмед Зогу, който е коронясан за крал под името Зогу I и управлява до 1939 г.\r\nСтраната е окупирана от Италия по време на Втората световна война. Съпротивителното движение постепенно е овладяно от новосъздадената комунистическа партия с водач Енвер Ходжа. След изтеглянето на италианците партизаните завземат властта. Първоначално Енвер Ходжа поддържа добри отношения със СССР и останалите държави от Източния блок, но след смъртта на Сталин той отрича реформите на Хрушчов и преориентира Албания към Китай на Мао Дзедун. С времето обаче и контактите с Китай отслабват, най-вече след края на управлението на Мао. Албания става все по-изолирана и поддържа минимален досег с останалия свят.  До 1990 г., 5 години след смъртта на Ходжа, Албания е затворена комунистическа държава, която има минимална комуникация дори с другите комунистически държави. Въпреки възникналата многопартийна демокрация, страната има проблеми с икономиката, развихрилата се организирана престъпност, както и с многото албански бежанци от Косово.\r\nПрез 1992 г. се провеждат първите демократични избори в Албания след Втората световна война.   По време на бомбардировките на НАТО над Югославия през 1999 г. Албания приема близо 500 000 бежанци – етнически албанци от граничещото със страната Косово.    НАТО официално кани Албания и Хърватия за свои членове на срещата на върха в Букурещ през април 2008 г. На 1 април 2009 г. те официално се присъединяват към Алианса.\r\nПрез 2009 г. Албания официално кандидатства за членство в ЕС. ", "date": "2019.12.24", "title": "Албания е обявена за република"}
{"url": "https://www.actualno.com/curious/5-te-zodii-koito-shte-smenjat-partniora-prez-2020-news_1418289.html", "text": "                      Козирог (22 декември - 19 януари) Има много думи, които могат да опишат Козирога. Те са невероятно трудолюбиви, упорити и издръжливи. Те разбират, че се налага да положат усилия, за да се постигне желаното. За Козирога най-важното в една връзка е стабилността и постоянството. Ако това не е така във вашата връзка, има голяма вероятност партньорът ви Козирог да се опита да намери това, което иска другаде, и в същото време ще бъде безпощаден. Водолей (20 януари - 18 февруари)        Водолеите се нуждаят от интелектуална свобода и наистина не харесват, когато нещо ги ограничава. По същия начин, те се отнасят към отношенията. Представителите на тази зодия от Зодиака не могат да издържат, ако нещо ги задържа в една връзка и ще се опитат да разчупят вериги, които ги обвързват. Риби (19 февруари - 20 март) Зодия Риби са романтични мечтатели. Те гледат на света през розови очила и имат навика да идеализират всичко. Рибите често измислят нещо за себе си и поради това не могат да гледат нещата разумно. Те сякаш привличат драмата към себе си.\r\nВ някои случаи, само за да се развеселят малко, зодия Риби могат да се поддадат на изкушението и да обърнат аферата отстрани. Телец (20 април - 20 май)       С представител на зодия Телец не всичко е толкова просто. Те са известни с предаността си. Те са най-надеждни по отношение на верността на всички знаци на Зодиака. Но как тогава попаднаха в този списък? Е, това е една от причините. Повечето представители от зодия Телец ненавиждат предателство. Той ще е верен на вас, но щом почувства, че го използвате или че сте предали неговото доверие, той ще потърси начин да ви отмъсти. Ще иска да ви се отплати със същата монета, предавайки доверието ви. Рак (21 юни - 22 юли) От всички знаци на зодиака именно Ракът е най-предразположен към предателство. Работата е в това, че представителите на зодията Риби, бързо се отегчават. Те не се страхуват от задължения, но в някои случаи, когато отношенията станат рутинни, Ракът може да се отегчи.\r\nПредставителите на тази зодия, обичат да се грижат за другите, но с течение на времето и това може да загуби своята тягост. Веднъж идва момент, когато Ракът достига своите граници. Опитва се, да направи своя партньор щастлив, но и има желание да намери някой нов, с когото ще може да разкрие всичките си чувства по нов начин. ", "date": "2019.12.24", "title": "5-те зодии, които ще сменят партньора през 2020"}
{"url": "https://www.actualno.com/asia/7-afganistanski-voenni-ubiti-pri-ataka-v-afganistan-news_1418479.html", "text": "      Седем афганистански военнослужещи загинаха при нападение срещу военна база в северната провинция Балх, се казва в съобщение на министерството на отбраната в Туитър, предаде БГНЕС.      \"Терористите са атакували военната база на обединените сили на афганистанската армия и националната дирекция по сигурност в района Давлат Абад в провинция Балх\", се посочва в съобщението.   \"При нападението 7 афганистански военни са загинали и трима са ранени. Също така са ранени и трима служители на дирекцията по сигурността\", се казва още в съобщението. ", "date": "2019.12.24", "title": "7 афганистански военни убити при атака в Афганистан "}
{"url": "https://www.actualno.com/actualno/trite-neshta-koito-shte-vi-provaljat-praznicite-ako-gi-napravite-news_1418427.html", "text": "      Малко неща са по-гадни от това да ти бъде провален празник. А като става въпрос за коледните и новогодишните празници провалът даже придобива по-горчив привкус.      В някои случаи няма как да предотвратите празничният мед да стане с вкус на катран. Но много други са под контрола ви – и само липсата на воля, съчетана с несериозност, може да развалят празника. Ето я и импровизираната ми класация за гарантирани ядове по време на празници, които лесно можете да си спестите!\r\n1. Захвърлете телефона! И преди да кажете \"ама ...\", сетете се колко пъти сте го ползвали само през последната седмица по хубави поводи и колко пъти – не. Можете да си направите и статистика за месеца, за годината ...\r\n2. Не включвайте компютъра, лаптопа, таблета! Ако случайно не ви открият по телефона, там ще е. И не само за работа – всякакви тъпотии от социалните мрежи, които единствено ви карат да не обръщате внимание на най-важните – на децата и родителите ви.  3. Не пускайте телевизора! Да, там може и да се появи някой филм, който да не сте гледали 123456789 пъти, но може и България да стане нормална държава ...\r\nИ ако още четете този материал, помислете си много добре какво точно правите, та не сте отдавна в самолетен режим – семейството е на първо място поне на празниците! Гасете и изчезвайте! А на Сашодиковците, Беновските и тем подобните – безпрецедентно си пожужете някъде там, Третата световна няма да я пропуснем! Автор:       ", "date": "2019.12.24", "title": "Трите неща, които ще ви провалят празниците – ако ги направите!"}
{"url": "https://www.actualno.com/society/bez-iznenadi-po-skypa-voda-pochti-navsjakyde-v-bylgarija-ot-nova-godina-news_1418484.html", "text": "      Напълно очаквано и без изненади, доклада за масовото поскъпване на водата след Нова година. Единствено в Разград ще има поевтиняване, но там цената е по-висока, отколкото показват разчетите на НОИ за т.нар. социална поносимост.      Освен това, регионалното министерство обеща да няма поскъпване на водата в Перник, където има водна криза и режим. По план там предвиденото поскъпване е 3,29%. С други думи, цената става 2,405 лв. на кубик, при горна социална граница от 4,607 лв. на кубик.\r\nПриетите от КЕВР нови граници са пределни т.е. ВиК дружествата не могат да качват цената над тях, но може да не стигат до тях.\r\nКакви са новите цени - припомнете си в !   ", "date": "2019.12.24", "title": "Без изненади - по-скъпа вода почти навсякъде в България от Нова година"}
{"url": "https://www.actualno.com/celebrate/pochitame-sv-prepodobnomychenica-evgenija-news_712391.html", "text": "      Св. Евгения била римлянка, дъщеря на знатни родители – езичници. Баща й Филип бил управител на гр. Александрия и целия Египет. Тя се отличавала с бляскаво образование и красота. Родителите й се надявали да осигурят нейното бъдеще чрез женитба с един от знатните и богати момци по онова време.      Но младата Евгения не се увличала от мечти нито за женитба, нито за някакво бляскаво бъдеще. Случайно попаднало в ръцете й такова четиво, което предизвикало преврат в нейните чувства и понятия, и езическата обстановка й станала чужда. Това четиво, посланията на св. ап. Павел, пренесло душата й в съвършено друг, нов за нея и чуден християнски свят. От всичката си душа тя обикнала проповядвания от св. ап. Павел Христос и била преизпълнена от желание да Го познае. С тая цел тя търсила случай да се сближи с преследваните християни, от които могла да чуе за Христа и да се посвети на Неговото учение. Поразена от високия смисъл на християнските песнопения, които случайно чула веднъж по време на една разходка извън града, Евгения решила окончателно да се присъедини към християнското общество. Като не се надявала да получи за това позволение от своите родители, а напротив, като се бояла, че ще срещне всевъзможни пречки от тях в това отношение, тя убедила двамата домашни слуги Прот и Якинт да вървят с нея. Тя се облякла в мъжки дрехи, за да може по-удобно да се скрие, когато вземат да я търсят, и напуснала родната къща. Отишла в един мъжки манастир, като се препоръчала за брат на придружаващите я слуги. Всички те били приети и скоро кръстени от еп. Елий, известен със своя свят живот.   Като се предала всецяло на иноческо подвижничество, Евгения достигнала такова нравствено съвършенство, че след смъртта на игумена единодушно била избрана на негово място. Бог я подкрепял в нейните необикновени трудове и я удостоил с дар на чудотворство. Изцерявайки чрез молитва болните, тя придобила известност. Славата, която тя достигнала, не могла да мине без своите обикновени последствия – вражда, клевета...\r\nКато обърнала на себе си вниманието на една знатна жена на име Мелантия, която тя изцерила от болест, Евгения била подложена на нейната отмъстителност, задето с ужас отказала на нейното кощунствено предложение да стъпи с нея в незаконна плътска връзка, при което безсрамната жена предлагала да предаде на мнимия инок всичкото си богатство.  - Млъкни, жено – с негодувание отговорила Евгения на думите на Мелантия, - и знай, че не за това ние сме се отрекли от всички светски блага, за да се прелъстим от богатството. Съединението ни с людете е само в любовта към Христа, и всичкото ни богатство – в познанието на истината.\r\nЗасрамената и разярена до крайна степен Мелантия не се спряла тогава и пред най-позорната клевета, за да погуби светата подвижница, която тя смятала за монах, и дала против него жалба, че уж искал да я прелъсти.\r\nТогава именно за да спаси честа и на монашеското звание, и на братята от своя манастир, които злата жена също така успяла да привлече под отговорност, Евгения решила за изобличаване клеветата да открие своята отдавнашна тайна пред управителя на града – Филипа, свой роден баща...       Доведена при него на съд и лъжливо изобличена от подкупни свидетели, тя се обърнала към него със следните думи: \"Настана време да изкажа свободно и да открия истината, за да изоблича лъжата, приписвана нам. Не от пустославие, но заради славата на Христовото име и за да не допусна тържеството на беззаконието над невинността и незаслуженото поругание над християните, аз трябва да открия тайната, която исках да запазя до края на живота си... Много години ти не си ме виждал, господарю мой, управителю, и не узна в мене под вид на инок твоята родна дъщеря... Но ти сега трябва да узнаеш каква е силата на името Христово, че чрез нея слабите жени не отстъпват в твърдост на силните мъже, и не се поставя между людете друго различие освен степента на вярата... Всички ние сме едно в Иисуса Христа, пред Когото не се прави различие между мъже и жени, както свидетелства християнският учител Павел... Затова и аз, като повярвах в Христа, не се усъмних да Му послужа, като избрах дейност, която, макар и да превишава силите на слабото женско същество, не скрих моя път от вниманието на тия, които можеха да ми попречат да се подвизавам в него... И ето, сега аз се откривам пред тебе, татко, и пред вас мои братя Сергие и Авите, които присъствате тук... Аз съм Евгения, твоята дъщеря, татко Филипе, която от любов към Христа се отрекох от всякаква земна утеха... А ето и слугите ти, сега мои братя, Прот и Якинт, които също така пожелаха да се посветят в служение на истинския Бог!\"\r\nЕдва успяла да каже това за себе си Евгения, и баща й, като я познал още, когато тя говорела и като дошъл на себе си от силното душевно вълнение при такова неочаквано откритие, паднал на шията й със сълзи от неописуема радост и започнал да прегръща своята мила дъщеря...\r\nКой би могъл да измери също така и радостта на Евгенината майка – Клавдия, когато, уведомена за случилото се, побързала да види дъщеря си, която тя отдавна вече смятала за погинала!\r\nНе само родителите на Евгения, но и целия народ, който присъствал тук, възторжено се провикнал: \"Велик е Христос, християнският Бог! Той едничък е истински Бог, Който прави чудеса, открива съкровеното, защищава правдата, посрамва лъжата!\"\r\nСлед това управителят Филип с всичкия си дом и с множество народ приели Христовата вяра. Като узнали за това гонителите на християните, принуждавали го или да се отрече от християнската вяра, или да бъде уволнен от длъжността управител. Филип предпочел последното и тогава бил поставен за епископ. Но не послужил дълго на християните в сан на светител: той бил убит по заповед на новия градски управител – Терентий. След смъртта на Филипа семейството му се върнало в Рим, където синовете му постъпили на държавна служба, а вдовицата му Клавдия заедно с блажената си дъщеря се поселила в своето имение вън от града, където и живеели, като се трудели за разпространението на Христовата вяра. За това и особено за обръщането към Христа на една знатна девойка Васила, Евгения била предадена на мъки. Дълго, но с непоколебимо мъжество тя понасяла различни изтезания. Най-после била обезглавена заедно с Васила на самия ден Рождество Христово в 262 г. Клавдия погребала дъщеря си в своето имение извън града и сама скоро след това се поминала, като била предупредена насън за своята смърт от дъщеря си мъченица Евгения.      Заедно с Евгения били обезглавени и намиращите се при нея Прот и Якинт, задето не искали да вземат участие в едно езическо жертвоприношение.  ", "date": "2019.12.24", "title": "Почитаме Св. преподобномъченица Евгения"}
{"url": "https://www.actualno.com/society/bylgarija-prez-2019-g-111-medijni-problema-news_1413665.html", "text": "      И най-големият оптимист не може да определи медийната 2019-а като добра. България се озова на непрестижното 111-то място в света по свобода на словото. Стигна се дотам, че посланичката на САЩ у нас Херо Мустафа каза, че по отношение на свободата на медите \"България има голям проблем\", а държавата-световен жандарм ще прати в посолството си нарочен човек да следи за това.      По-ясно отвсякога лъсна, че по замисъл обществените БНТ и БНР все още са държани от държавата на къса каишка. Междувременно и двете медии смениха генералните си директори със скандали, които не стихват със смяната. Няколко частни телевизии пък смениха собствеността си, но пак е очевидно накъде гравитират политически. В онлайн пространството, където е дори по-ясно кой кой е и чий е, се случи нещо грозно, което обаче обедини поне за кратко нормално мислещите медии. Един сайт в навечерието на кампанията за местния вот атакува един от кандидатите за кмет на София като публикува порнографски снимки на приятелката му. Десетки медии осъдиха това като несъвместимо с етичните и професионални стандарти и се обединиха в инициативата \"Днес е денят\". \r\nСдобихме се с още една партийна телевизия - тази на БСП, което не се отрази особено на медийната ситуация у нас. \r\nИзвестен шоумен започна свой медиен проект, който е . Засега не е ясно колко е успешно това начинание. Уви, .  Политиците в парламента поизтупаха прахта от стария дебат за финансирането на БНР и БНР и нов медиен закон. Не особено смислен дебат засега. Отговорите на повечето медийни въпроси ще търсим и догодина. Но междувременно можем да си припомним как се стигна дотук. Тревожното място През април стана ясно, че , според последната класация на \"Репортери без граници\". По този показател България е последна в Европа, се казва в репортаж на германската обществена телевизия ARD, цитиран от БГНЕС. Индексът (на \"Репортери без граници\" – б.р.) показва, че българските журналисти вече от години оценяват много лошо ситуацията, в която са принудени да работят, казва Иван Радев, член на Управителния съвет на Асоциацията на европейските журналисти в България. Той не е изненадан от класацията на \"Репортери без граници\", в която България отново заема 111-о място. И това е най-лошият резултат сред всички страни-членки на ЕС. В продължение на 10 години България непрекъснато се придвижва надолу в класацията - от 53-то място през 2008 г. до днешното 111-то място. Единствената добра новина е, че в     В късната есен даже и президентът Румен Радев се впечатли от тази класация. Състоянието на медийната ситуация в България, доверието на гражданите в медиите, професионалните стандарти в журналистиката, моделите за финансиране на българските медии и подходите за отстояване на независимостта на редакционната политика обсъдиха на среща на „Дондуков“ 2 държавният глава . Според държавния глава, на България в Индекса за свободата на словото на \"Репортери без граници\" е тревожно преди всичко заради констатираните сериозни проблеми в медийната сфера, която е призвана да бъде опора на демократичните процеси.\r\nПо същото време и премиерът реши да позамаже работата с непипнатия от години монопол при разпространението на печата, държан от един депутат и медиен магнат. предложи на кабинета да забрани на частни фирми да се занимават с разпространението на печата на територията в цялата страна и възложи задачата на \"Български пощи\". Решението беше гласувано на Минситерски съвет, като допълнителна точка. За това съобщи самият Борисов във Facebook. На практика това означава, че от разпространението на хартиените вестници следва излезе депутатът от ДПС Делян Пеевски, който държи монопола в сектора през \"Табак Маркет\" АД. Премиерът мотивира предложението си с призива на \"Репортери без граници\" (Reporters sans frontières / Reporters Without Borders / RS), които преди дни бяха в София. Той обяви, че въпреки че не успял да се види с тях заради Европейския съвет, ги слушал \"внимателно\" и \"единственото, което държавата може да направи\" в тяхна подкрепа и в подкрепа на свободата на словото е да не оставяме частници да правят разпространение\".   През 2019-а още един вестник обяви, че от догодина няма да излиза като всекидневник. официално съобщи на последната си страница от броя си от 17 декември, че става седмичник от догодина. Промяната влиза в сила още от самото начало на новата година. Вестникът е факт заради собственика на \"Овергаз\" Сашо Дончев. Промяната реално беше ясна от известно време насам, тъй като в абонаментния каталог на \"Доби прес\" - една от най-големите компании за абонамент и разпространение на печатни издания у нас, личеше, че през 2020 година \"Сега\" ще има 52 издания през 2020 година. Досега всекидневникът се печаташе от понеделник до събота, а от януари ще излиза само съботен брой. Електронният сайт на \"Сега\" продължава да работи на дневна база.\r\nМеждувременно всички търговски наименования на \"Стандарт нюз\" бяха . Това се разбра от информация в личната интернет страница на съдебния изпълнител Милен Бъзински. Обявената цена бе за 28 000 лева, като става въпрос за търговската маркя \"Стандарт нюз\". Иначе се продават общо 5 търговски марки - търговската марка на вестника, всички вариации с нея и други наименования, които изданието някога също е регистрирало. Общата начална цена е 280 000 лева.\r\n\"Стандарт\" отдавна е в тежко финансово състояние и излиза също само като седмичник. Колко души останаха да работят там също не е ясно, както и дали и колко бивши служители на медията все още чакат да получат пари от нея. Със сигурност доста работели във вестника успяха да го осъдят за неизплатени заплати и осигуровки, но това не значи получени пари. Фалиралата телевизия Поглед сега към обществените медии. Нова 2019 година, нов късмет за БНТ и нови експерти по безкрайно за присъдата на тогавашния генерален директор Константин Каменаров затова, че е карал пил.\r\nКаменаров ту пращаше адвокатите си в съда, ту беше болен и делото все се отлагаше. Докато накрая през февруари избухна нов скатдал с генералния директор на БНТ, след като той се появи на медийна конференция в Брюксел, от 14 до 20 февруари. В крайна сметка Каменаров бе осъден от СГС и подаде оставка.\r\nСъветът за електронни медии като генерален директор на БНТ. За временно изпълняващ директор на БНТ бе избран Емил Кошлуков, програмен директор на БНТ. Последва обявяване на конкурс за нов генерален директор, който , въпреки спорните му професионален опит и биография. Междувременно се разбра, че БНТ и в практически фалит. , че до края на годината обществената телевизия ще бъде на червено с 44 милиона лева и поиска подкрепата на Съвета за електронни медии, за да бъде спасена медията. От думите на Кошлуков стана ясно, че всъщност дори Световното първенство по футбол в Русия не е избило разходите по придобиването на правата му от БНТ. Не са покрити поне 50% от разходите. Отделно, Кошлуков е тръгнал да спира договора за разпространение на \"Под прикритие\" в САЩ, защото се оказало, че БНТ ще плаща, а няма да получава пари.\r\nБяха преразгледани няколко договора с външни продуценти, една нашумяла телевизионна игра и де факто външна продукция започна да се излъчва само в събота и неделя, няколко предавания паднаха от ефир, но това не подобри кой знае колко финансовото положение на телевизията. Замлъкналото радио Емоции не бяха спестени и на БНР. През юни след конкурс за генерален директор на радиото бе избран Светослав Костов. Няколко месеца след избора му се случи нещо безпрецедентно - програма \"Хоризонт\", информационният флагман на БНР замлъкна за 5 часа в зяла България. Скандалът започна с Само за ден програмата осъмна с нов директор - Николай Кръстев, който свали журналистът Силвия Великова от ефира на медията. Същия ден (12 септември), след обаждане на премиера Борисов, Великова бе възстановена и като водещ, и в ресор съдебна власт. На следващия ден, петък 13 септември, сутринта сигналът на \"Хоризонт\" не се приемаше в цяла България.\r\nСигналът беше спрян в продължение на близо 5 часа в разгара на скандал, предизвикан от опита за сваляне от ефир на дългогодишния водещ на сутрешния блок на програма \"Хоризонт\" Силвия Великова и за отстраняването ѝ от съдебния ресор, в който тя е известна с критичната си позиция към работата на прокуратурата, а в последните месеци след като започна процедурата - и към единствения засега кандидат за нов главен прокурор Иван Гешев.\r\nПо този повод . Там той бе категоричен, че няма цензура в националното радио, безпрецедентното спиране на програма \"Хоризонт\" в петък, 13 септември e била заради профилактика. \"При мен постъпи на 11 септември заявление с искане за профилактика от директора на дирекция \"Техника\", посочи в кратко експозе Светослав Костов на изричното питане на председателя на СЕМ София Владимирова при изслушване за спреният сигнал на програмата. По думите му, досега в радиото не е провеждана редовна годишна профилактика и така се натрупали проблеми, чието решение не търпяло отлагане. Той не конкретизира какви са те, тъй като не били в неговата експертиза. Със случаят се зае и прокуратурата, която установи засега, че . Не е съществувал технически проблем, който да изисква прекъсване на сигнала, а отговорността за решението е на техническия ръководител на държавното радио – Пламен Костов, който ще бъде разследван за престъпление по служба, съобщават от прокуратурата. В БНР последваха против Костов и .\r\nВ крайна сметка регулаторът СЕМ събра сили и отстрани от поста Костов. Абсолютно единодушно, СЕМ реши Преди обявяването на решението, от СЕМ оповестиха, че Костов в срок е внесъл възражение, с което е изразил пълно несъгласие със стартирането на процедура за освобождението му. Той посочва и, че нямало никакви законови основания да бъде почната процедура и да бъде освободен (по чл. 67 от Закона за радио и телевизия). Освен това, според Костов нямало умишлено спиране на сигнала на БНР на 13 септември за цялата страна, защото три предавателя били в профилактика, както и не било нарушено правото на достъп до информация на българските граждани. Костов обжалва уволнението си. За . Междувременно , а ресорната парламентарна комисия вече няколко пъти предъвква случая безпомощно и безсмислено. Развръзката на радио сагата - отново догодина, защото има обявен . Засилен интерес към предстоящия конкурс отбелязаха в Съвета за електронни медии. Кандидатите са петима мъже и две жени. Сред тях са Антон Митов и бившите радиошефове Александър Велев и Валерий Тодоров. Новите собственици Рокади, но в собствеността имаше и на частният медиен фронт през годината. . След като Кирил Домусчиев пое тежката медийна корона, водещи журналисти от спортния сайт Gong.bg, който е част от медийния пакет на “Нова броудкастинг груп”, напуснаха медията заради “първи признаци на редакционна намеса”. Заради тези признаци в посока \"Лудогорец\" първи си тръгна главният редактор на Gong.bg Николай Александров, а след него още няколко души солидарно прекратиха сътрудничеството си. Всичко това беше обобщено с думите \" \". Това бяха думи на Христо Христов, вече бивш главен изпълнителен директор на \"Нет инфо\" пред Actualno.com. Той , защото отказа да уволни Ники Александров.\r\nВятърът на промените в Нова телевизия промени статута и договорите на разследващите журналисти Генка Шикерова, Миролюба Бенатова и Марин Николов. Тримата били извикани на разговор с предложение да станат нещо като фрилансъри без трудови договори, да си произвеждат свободно и независимо разследвания, и да ги предлагат на телевизията, а тя евентуално да ги закупи или не. Това означаваше, че разследващите журналисти на Нова вече не са точно на Нова и всичко, което предприемат, ще трябва да правят на свой риск и от свое име, а не от името на голяма телевизия - разликата е сериозна. A после Шикерова и Бенатова бяха освободени. Още преди да се финализира сделката за Нова спря да се излъчва в ефир сатиричното шоу “Господари на ефира” - договорът им изтече в края на миналата година, преговорите за нов ангажимент се проточиха и в края на миналия месец шоуто обяви, че емигрира в интернет, където ни чакат много смях и разследвания.\r\nПрез октомври се разбра, че PPF е подписал споразумение със Central European Media Enterprises (CME) – компанията, която е собственик и на българската bTV. Съобщението е разпространено от PPF. BNP Paribas и Société Générale са консултанти на PPF по сделката. Общо 1,15 милиарда евро са изцяло гарантирани от група от банки - BNP Paribas, Crédit Agricole CIB, Credit Suisse, HSBC, Société Générale и UniCredit. А цялата сделка ще е за около 2,1 млрд. долара! След като Келнер се целеше директно в Нова телевизия в България, като успя да купи Telenor, но Нова му се изплъзна за сметка на Кирил Домусчиев, сега чешкият милиардер действа по-заобиколно и купува собственика на bTV. CME обаче държи медийни активи още в Чехия, Румъния, Словакия и Словения. Компанията има над 30 телевизионни канала в Централна и Източна Европа. Позорът ПИК В интернет пространството през годината имаше грозен прецедент. През септември сайтът ПИК публикува компрометиращи снимки за . Това беше своеобразен тест за българските медии. Тези, които спазват журналистическата етика и високите професионални стандарти се обединиха в инициативата \"Днес е денят\" и осъдиха поведението на ПИК и съпридружните му медии. се присъедини към във връзка с абсолютно недопустимата и крайно гнусна атака на агенция ПИК срещу кандидата за кмет на София на \"Демократична България\" Борислав Игнатов. \"Ръководеното от Недялко Недялков нещо, наричащо се информационна агенция, си позволи да публикува серия от лични снимки на годеницата на Игнатов. С тези снимки беше уронено човешкото достойнство както на половинката на г-н Игнатов, така и неговото. от Дарик радио, \"24 часа\", Dir.bg, \"Дневник\", \"ТВ Европа\", \"Епицентър\", \"Зов нюз\", \"Капитал\", Клуб Z, \"Коректно\", \"Медиапул\", БГНЕС, OFFNews, \"Под тепето\" \"Площад Славейков\", \"Редута\", \"Сега\", \"Фактор\", Агенция \"Фокус\", \"Фрогнюз\", че това не може да е журналистика и призовава българските политици и съответните институции не просто да говорят колко недопустимо е такова нещо, а да предприемат адекватни действия - съгласно българските закони\", се казва в нашата позиция. Срам Политиците, призовани от медиите от \"Днес е денят\" да бойкотират ПИК и изданията, гравитиращи около сайта, го направиха крайно лицемерно и от ден до пладне. С лицемерие и клишета се отличава и водения от тях . Един депутат от ГЕРБ и настоящ председател на медийната комисия дори възкликна: \" . Стига сте се заигравали с тази свобода. Трябва да внимаваме обаче, защото се минават границите на свободата и идва свободията. Онова, което мен ме притеснява - улицата започва да кадрува. Не може само един да носи отговорността и да яде шамарите. Общественото мнение е много важно, но е мнение. То обаче се манипулира. Медиите имат собственици и те го манипулират\", каза не кой да е, а председателят на ресорната комисия Вежди Рашидов.\r\nСтигна се дотам, че нарочен човек в посолството на САЩ у нас ще наблюдава свободата на словото. САЩ ще изпрати нов човек в посолството в София, който ще отговаря по , върховенството на закона и по темите за малцинствата, съобщи посланичката Херо Мустафа.\r\nОсвен числото 111 като обица за медийната свобода у нас, за медийната 2019-а има една дума - срам. ", "date": "2019.12.24", "title": "България през 2019 г.: 111 медийни проблема"}
{"url": "https://www.actualno.com/society/pss-preduprejdava-loshi-sa-uslovijata-za-turizym-v-planinata-news_1418495.html", "text": "      Лоши са условията за туризъм в планините. Това съобщиха от Планинската спасителна служба към БЧК, предаде \"Фокус\". Температурите са от 1 до минус 8 градуса. По високите части на Стара планина има гъста мъгла с умерени ветрове. На повечето места има снеговалеж, като по високите части на планините има възможност ходенето да бъде трудно.      Съоръженията работят на Боровец, където ще работят малките писти, както и на Пампорово и Банско.   За последното денонощие няма регистрирани инциденти с туристи.\r\nИнформация за обстановката в планините може да намерите на адреса на ПСС в интернет. Телефоните на ПСС са: 02/ 9632000 и 088 1470.   ", "date": "2019.12.24", "title": "ПСС предупреждава: Лоши са условията за туризъм в планината"}
{"url": "https://www.actualno.com/smolyan/zasega-bez-obhod-pri-rudozem-zaradi-iskane-na-poveche-pari-sled-prikluchila-porychka-news_1418446.html", "text": "      Провали се обявената от Агенция „Пътна инфраструктура“ (АПИ) процедура за строителство на обходен път на град Рудозем плюс проектиране и строителство на виадукт . Общата прогнозна стойност на поръчката беше почти 6,4 млн. лв. без ДДС.      Важно е да се знае, че двата обекта са подходи към бъдещия граничен контролно-пропускателен пункт Рудозем – Ксанти, продължение на второкласния път Пловдив-Смолян-Рудозем-границата.\r\nПътната агенция я стартира през февруари месец миналата година и завърши с избор на изпълнители. За изпълнител обхода бе избран консорциум \"Път ІІ-86 Рудозем\" (с участници \"Пътстроиинженеринг\" АД, \"Пътища\" АД и \"БКС - Горна Оряховица\" АД). Офертата му бе на стойност 4 696 441 лв. без ДДС (5,6 млн. лв. с ДДС).   Прогнозната стойност на тази част беше 4,7 млн. лв. без ДДС, тоест офериращият е предложил с 3 629 лева по-ниска цена от нея.\r\nЗа изпълнител на инженеринговата част на първо място бе класирана фирма \"Агромах\" ЕООД с цена 1 598 802 лв. с ДДС (1,9 млн. лв. с ДДС), тоест с 84 хиляди лева по-ниска цена. Второто място спечели фирма \"ИСА 2000\" ЕООД.    Класирането бе оповестено през април т. г. Въпреки успешно финализираната процедура обаче до сключване на договори не се стигна. Причината е доста странна, имайки предвид нищожната разлика между максимално допустимите цени и тези, които са оферирани. С писмо от 16-ти август класираният на първо място консорциум, останал на финала без конкуренция, изпраща писмо до АПИ, с което . Естествено, от агенцията отговарят, че това не е възможно. То не е и законно.\r\nНа 30-ти октомври, явно губеща търпение, Пътната агенция пише покана до консорциума да представи необходимите документи за сключване на договора. Поставя 5-дневен срок. Документи от избрания изпълнител не постъпват изобщо.\r\nДругата класирана на първо място фирма – \"Агромах\" ( с ново име \"Грома холд\") пък  представя всички документи за подписване на договор след като е обявено класирането. Подготвен е и договор за подписване, но това не се случва даже след поканата от АПИ, отправена на същата дата – 30-ти октомври.    Вследствие от всичко това възложителят счита, че класираните на първо място участници са загубили интерес от изпълнение на поръчката. И я прекратява.\r\nВ тази връзка и за да установи дали има риск за отварянето на граничния пункт, който е очакван от жителите на Смолянска област, още повече, че на последното правителствено заседание за него бе отпусната сумата от над 18,4 млн. лв., зададе няколко въпроса към Агенция \"Пътна инфраструктура\". Вижте въпросите, както и отговорите от АПИ: Защо за обособена позиция №2, където до финал са стигнали двама участници: \"Агромах\" ЕООД – класирана на първо място, и \"ИСА 2000\" ЕООД -  класирана на второ, не е поканен да сключи договор с АПИ класираният на второ място участник?   Как ще процедира в такъв случай възложителят – наново ли ще обяви обществената поръчка?   Имайки предвид, че тези два обекта от въпросната обществена поръчка, представляват подход към бъдещия ГКПП Рудозем – Ксанти, може ли забавянето на тази част от път ІІ-86 да провокира крайния срок за реализиране на проекта за ГКПП?   Предвижда ли АПИ да възложи тази поръчка на фирмата, чийто капитал е 100% притежание на МРРБ - \"Автомагистрали\" ЕООД, предвид риска от поредно отлагане на ГКПП, отварянето на което населението на района очаква повече от 25 години?   ", "date": "2019.12.24", "title": "Засега без обход при Рудозем заради искане на повече пари след приключила поръчка"}
{"url": "https://www.actualno.com/society/bydni-vecher-e-news_1418432.html", "text": "      На 24 декември се събираме на Бъдни вечер. Наричаме я още Суха Коледа, Малка Коледа, Крачун, Детешка Коледа, Мали Божич, Наядка.      Това е един от най-важните семейни празници, както и денят преди раждането на Христос. Тогава приключват и четиридесетдневните коледни пости, които са започвали на 15 ноември. Според някои народни вярвания Богородица е родила Христос на Бъдни вечер, но съобщила за това на следващия ден.\r\nНа трапезата на Бъдни вечер се събира цялото семейство. Според обичая тя винаги се подрежда около огнището. Ястията задължително трябва да са постни и според повечето вярвания – нечетно число. Бройката им е: 7 - колкото са дните на седмицата или 9 - колкото трае бременността на жените. Има райони в България, където на празничната маса се поставят 11 или 12 ястия - колкото са месеците в годината. Те представляват сърми, варено жито, чушки, мед, баница с тиква, ошав, вино и др. Всяко от ястията на трапезата има важна за българина символика.\r\nОбредните хлябове са три вида - посветени на Коледа, на селските занаяти и за коледарите. Те се месят придружени с ритуали и песни. Стопанката на дома произнася молитва, а след това се разчупва питата със сребърната пара.  В някои краища на страната в хляба се пъха и дрян за здраве. Първото парче от питата се оставя на Богородица пред домашната икона. Вярва се, че най-голям късметлия в дома ще е този, на когото се падне парата. Според обичая никой не трябва да става от масата, докато трае вечерята. Освен това трапезата не се раздига след приключването, за да не избяга късметът. Вярва се, че след това идват починалите, за да похапнат.\r\nПреди да се седне на масата или както е обичаят на земята обаче, вечерята непременно трябва да бъде кадена. Това е обичай, при който най-възрастният мъж или жена в дома прекадява с тамян масата. След това стопанинът обикаля и всички останали стаи и помещения в дома. Накрая излиза навън и минава през целия двор и обора. Според народното схващане с ритуала на каденето се прогонват злите и нечисти сили от дома.\r\nПразничната атмосфера от Бъдни вечер се преливала в нощната Коледа. Коледарите обикалят домовете и благославят техните стопани. Те обхождат домовете на групи, като тръгват винаги в източна посока. Във всеки дом изпълняват песни за прослава на стопаните и благопожелание.    Това е традицията, която се спазва в трапезата в желанието да се събере семейството, но в нашия променен и противоречив свят дали ще бъдем изпълнени със светли мисли, питат се и колегите от БГНЕС? Да почувстваме едно ново начало като стремеж към доброто - заслужава си. ", "date": "2019.12.24", "title": "Бъдни вечер е"}
{"url": "https://www.actualno.com/society/obnovjavat-pet-bylgarski-manastira-news_1418508.html", "text": "      Пет от най-старите ни манастири, обявени за паметници на културата - Бачковският, Троянският, Кремиковският, Килифаревският и Плаковският, се очаква да бъдат реставрирани с европейски средства. Така тези религиозни средища ще станат още по-привлекателни за поклонници и туристи, посочват в съобщение от пресцентъра на Министерството на регионалното развитие и благоустройството.      Ремонт на сгради, облагородяване на района и туристически център се предвижда да бъдат направени във втория по големина български манастир - \"Успение Богородично\" край Бачково.Той кандидатства за европейско финансиране с проекта \"Бачковски - Православна Света обител и духовна поклонническа дестинация\" на стойност малко над 1,2 млн. лв. по Оперативната програма \"Региони в растеж\" /2014-2020 г./.   В процес на разглеждане е проектът на още един забележителен паметник на културата от национално значение - Троянският манастир \"Успение Богородично\". Там е необходимо да бъдат извършени реставрационно-консервационни и ремонтни работи на западното крило на манастирския комплекс и основната църква в него.\r\nТроянският манастир \"Успение Богородично\" е не само най-големият старопланински манастир, но и третото по големина духовно средище в България. Основан е в началото на 17-ти век от няколко атонски монаси отшелници, които донасят със себе си чудотворната икона на Богородица Троеручица.  Действащият девически манастир \"Рождество Богородично\" край Килифарево също има нужда от средства за ремонт и реставрация. Идеята е там да бъдат изградени нова магерница, конферентна зала, паркинг, туристическа пътека до стария манастир и мост на река Белица. В културната история на България Килифаревският манастир \"Рождество Богородично\" заема особено важно място. Основан е между 1348 г. и 1350 г. от Теодосий Търновски с подкрепата на Цар Иван-Александър и бързо се превръща в средище на оживена книжовна и просветителска дейност.\r\nОще една от българските светини ще има шанс да върне блясъка и славата си, благодарение на проект по европрограмата. Плаковският манастир \"Св. пророк Илия\" край Велико Търново има нужда от средствата за основен ремонт и реконструкция на манастирските сгради и централния храм. Проектът предвижда основни реставрационно-консервационни дейности и изграждане на туристически атракции. Заданието в момента се съгласува с Министерството на културата, тъй като манастирът е национален паметник. Там през 1835 г. е организирана Велчовата завера, като един от водачите е бил бившият игумен на манастира отец Сергий.   Плаковският манастир е основан по времето на Втората българска държава, но не след дълго е бил разрушен. Около 1450 г. е бил възстановен отново, но по-късно многократно е бил разграбван и опожаряван, като последният пожар е бил в средата на миналия век - през 1949 година. Въпреки тежката му съдба, манастирът успява да опази икони, рисувани от Захарий Зограф, а величествената 26-метрова камбанария с красива декоративна зидария е дело на Кольо Фичето.    В края на ноември беше подписан договор за ремонт на Кремиковския манастир по проекта на Столичната община \"Кремиковски манастир - духовният център на Софийската Света гора\", припомнят от МРРБ. В Светата обител ще бъдат инвестирани малко над 9,5 млн. лв. Предвижда се да бъде извършена реставрация на стенописи, ремонт на покрива и дренаж на средновековната църква \"Св. Георги\" в манастира, и да бъдат запазени и представени археологическите разкопки в района.\r\nМястото ще стане привлекателно за все повече посетители с изграждането на Северно манастирско крило, в което ще има информационен център \"Софийска Света гора\", музейна експозиция, магерница, параклис и камбанария.\r\nКремиковският манастир е един от най-старите по нашите земи. Датира от времето на Второто българско царство и е обявен за национален паметник на културата. Чрез реализацията на проекта ще се създадат условия за разширение на настоящите му функции и превръщането му в духовен център за Софийска област, като ще популяризира и другите манастири от Софийската Света гора. Ще бъде създаден цялостен нов туристически продукт, който да съчетае културните и духовните ценности с природните забележителности. ", "date": "2019.12.24", "title": "Обновяват пет български манастира"}
{"url": "https://www.actualno.com/europe/erdogan-turcija-e-pridavala-ogromno-znachenie-na-choveshkite-prava-i-svobodata-na-slovoto-news_1418509.html", "text": "      Турският президент Реджеп Тайип Ердоган поздрави християните с Коледа.      „Турция в цялата си история е придавала огромно значение на човешките права, свободата на словото и вероизповеданията. Стремим се всички граждани на Турция да живеят в съответствие със своите религиозни убеждения и културни традиции, независимо от техния етническа, конфесионална принадлежност и вероизповедание“, се казва в поздравлението на държавния глава, цитирано от Анадолската агенция.   В посланието се отбелязва, че културното и религиозно многообразие е безценно богатство на Турция, което лежи в основата на единството и солидарността на турското общество.\r\n„Поздравявам всички граждани на Турция и целия християнски свят с Коледа“, се казва в посланието.   ", "date": "2019.12.24", "title": "Ердоган: Турция е придавала огромно значение на човешките права и свободата на словото"}
{"url": "https://www.actualno.com/europe/poshtalion-pochina-ot-preumora-navryh-koleda-news_1418497.html", "text": "      Пощальон от графство Есекс, в югоизточна Англия, почина от преумора, докато доставяше писма и подаръци за Коледа, съобщава вестник „Дейли стар“, цитиран от БГНЕС.      42-годишният Пол Краш е работил като шофьор в пощенска фирма. В навечерието на Коледа броят на писмата и пратките, които трябва да се разнесат ежедневно, е нараснал от 100 на 240. Мъжът е трябвало да работи при тежи тежки условия в продължение на няколко седмици.   В един от дните пощальонът се е върнал в офиса след 12 часа работа и се е оплакал, че не се чувства добре. След по-малко от час той е получил сърдечен удар и е починал.\r\n„Той никога не се отказваше от свръх работата. Това беше неговият проблем“, споделят колеги на починалия Пол.  Мъжът е оставил вдовица и две деца. ", "date": "2019.12.24", "title": "Пощальон почина от преумора навръх Коледа "}
{"url": "https://www.actualno.com/business/danychnite-proverjavat-mihajlov-i-bfs-news_1418512.html", "text": "      Стартирала е данъчна проверка на всички членове на Изпълнителния комитет на Българския футболен съюз, включително и на президента в оставка Борислав Михайлов. Новината бе потвърдена от НАП, предаде БГНЕС.      От прокуратурата използвали СРС-та, за да хванат съдии, които уреждат мачове. Проверяват се всички лични финанси и данъчни декларации за пет години назад. Все още обаче се обработват документите и няма данни дали е открито нещо нередно. Ако бъде открито, то ще последва персонална ревизия. Има идея да се проверят и част от хората от оперативното ръководство на футболния съюз, но още не е реализирана.\r\nПрипомняме, че това е третата проверка срещу в последните месеци. ", "date": "2019.12.24", "title": "Данъчните проверяват Михайлов и БФС"}
