{"url": "https://www.actualno.com/crime/vylcho-arabadjiev-ostava-v-aresta-news_718185.html", "text": "  Хотелиерският наследник Вълчо Арабаджиев остава в ареста, съобщава Нова телевизия. Това реши Апелативният  специализиран съд след продължително заседание в четвъртък. Арабаджиев  беше задържан в края на август като част от организирана престъпна група  на родителите му за данъчни престъпления и пране на пари. За трети път защитата на  обвиняемия иска смекчаване на мярката му за неотклонение. На заседанието  в четвъртък пред магистратите беше представена тройна  съдебно-медицинска експертиза, която удостоверява, че проблемите на  Арабаджиев с гръбнака не налагат хирургична намеса, нито медикаментозно  лечение. Именно това бе един от мотивите на съда да остави обвиняемия в  ареста. Освен това, имало опасност той да се укрие. Освобождаването му  можело и да затрудни разследването, прецениха магистратите. За неуважително отношение към  тях пък беше глобен адвокатът на Илиян Василев. Той за  пореден път заяви, че клиентът му не е знаел, че намерените над 5 млн. в  сейф на семейството са от престъпна дейност. Защитникът представи и  кореспонденция, доказваща, че банкнотите са сложени във въпросния сейф  по искане на Маринела Арабаджиева.     ", "date": "2019.01.24", "title": "Вълчо Арабаджиев остава в ареста"}
{"url": "https://www.actualno.com/ruse/muzejni-specialisti-uchat-deca-na-ruseznanie-news_718153.html", "text": "   Заниманията са част от Националната програма „Създаване на съвременна образователна среда\", Модул: „Музеите като образователна среда\" на Министерството на образованието и науката.     Педагози обучаваха учениците от училище „Възраждане“ на територията на музея. Децата научиха какво е музей и артефакт и как се съхраняват експонатите.   Второкласниците се запознаха детайлно с развитието на родния град, както и с различните му имена през многовековното му съществуване чрез беседи и уъркшопове. Учениците се научиха да описват предмети, да посочат кога са създадени и за какво служат. Визуалното възприемане на експонатите съдейства за осмислянето и интерпретирането на оставеното наследство.\r\nТретокласниците се запознаха с устройството и местообитанията на водолюбивите птици, миграциите им и основната им храна. Практическите занимания в зала „Блатна екосистема“ на Екомузей с аквариум целят запознаване с природата и формиране на екологична култура в малчуганите.  През декември 2018 г. учениците от „Възраждане“ проведоха занимания, посветени на влечугите. Това помогна да се запознаят с непознати видове змии и да преодолеят вродения си страх от тях.", "date": "2019.01.24", "title": "Музейни специалисти учат деца на „Русезнание“"}
{"url": "https://www.actualno.com/america/v-danychnija-raj-panama-papa-francisk-prizova-za-borba-s-korupcijata-news_718160.html", "text": "  Папа Франциск започна посещението си  в Панама  с призив към политическите лидери да отхвърлят \"всички форми  на корупция\" в реч пред дипломатическата общност. Франциск, който е  в  Панама  за световно събрание на млади католици, каза, че тези, които са на  властови позиции, трябва да \"водят живот, който показва, че обществената  служба е синоним на честност и справедливост и се противопоставят на  всички форми на корупция\". В реч пред министрите и  дипломатите в министерството на външните работи, папата каза, че младите  хора са поискали по-голяма ангажираност от страна на политиците, предава БГНЕС. \"Призовават ги да живеят в простота и прозрачност, с ясно чувство за отговорност за другите и за нашия свят.\" Младите хора поискаха ангажимент за \"политика, която работи за изграждане на култура на по-голяма прозрачност\", каза той. Франциск говореше в началото  на посещение, в което ще празнува две литургии на открито пред около 200  000 млади поклонници от цял ​​свят, събрани в Панама за световните  празници на Деня на младежта.     ", "date": "2019.01.24", "title": "В данъчния рай Панама папа Франциск призова за борба с корупцията"}
{"url": "https://www.actualno.com/society/reka-arda-prelja-nad-most-kojto-e-edinstven-za-sedem-sela-news_718162.html", "text": "        И единствената връзка с над 150 души е телефонът.   През годините Арда не веднъж е заливала моста, а хората са оставали по другите села, без възможност да се придвижат.\r\n„Дори е имало случаи да приберем хората и  да ги разпределим по семействата, за да не останат навън”, обяснява Сали Абдурахман, кмет на село Китница, пред bTV.  Затова преди 10 години, с пари от бедствия и аварии в близост е построено временно съоръжение.\r\nКогато реката залее пътя, единственият начин да се стигне до селата е пешеходен мост, при който само при извънредни ситуации могат да преминават и коли.  , отбелязва кметът на село Боровица Айсел Мехмед.       Наводненията не са единственият проблем  в Ардинско.  При всеки дъжд, хората се страхуват, че скалите ще се срутят.\r\nОт областна администрация в засега не виждат риск в подобни локални наводнения.  Контролът е насочен предимно към големите язовири – „Кърджали” и „Студен кладенец”, които засега имат достатъчно свободен обем.\r\nНа извънредно съвещание в МВР институциите заявиха готовност да реагират при усложняване на обстановката.\r\nВъв връзка с обилните снеговалежи на някои места, ситуацията по пътищата вече следи и щаб към Пътната агенция. Предупреждението към шофьорите е за повишено внимание.      ", "date": "2019.01.24", "title": "Река Арда преля над мост, който е единствен за седем села"}
{"url": "https://www.actualno.com/politics/sys-ili-bez-sdelka-brexit-shte-ima-ubedena-e-zaharieva-news_718157.html", "text": "   Това заяви министърът на външните работи Екатерина Захариева.     Тя обаче гарантира, че българите на територията на Кралството ще могат да останат там, независимо от изхода на преговорите с ЕС.   Захариева допълни още, че ще бъдат намалени таксите за подаване на документи за виза, а от страна на българската държава няма да има утежнения за английските граждани, желаещи да пребивават у нас.\r\nОтносно политическата криза във Захариева заяви, че и да се намери изход от ситуацията по мирен път с организиране на нови легитимни избори.  Вицепремиерът коментира и въпроса с отпадането на т.нар. у нас.\r\n\"Българското правителство е идентифицирало този проблем още от февруари миналата година, има работна група в министерство на правосъдието. Текстовете със законовите промени са готови\", каза Захариева пред БНТ.    , обясни Захариева. По думите ѝ, трябва да има стабилност - да можеш да видиш, да пипнеш една инвестиция.    Относно предвидената за днес блокада от гръцките фермери на Граничен пункт \"Кулата\" Захариева обясни, че се надяваме гръцките власти да не допуснат блокиране на границата.\r\n27 години продължава този спор между Гърция и Македония. През това време другите вървят напред. Интересът на България е да имаме стабилни държави членки на ЕС и съюзници в НАТО, разбира се и съседи, обясни външният министър.\r\nТя заяви, че комисията за отношенията между България и Македония продължи да работи, но много години нищо не се е правило по въпроса.   Като пример за успех, Захариева посочи признаването на българския Цар Самуил.", "date": "2019.01.24", "title": "Със или без сделка, Brexit ще има, убедена е Захариева"}
{"url": "https://www.actualno.com/starazagora/vandali-nanasjat-shteti-za-desetki-hiljadi-na-detskite-ploshtadki-v-stara-zagora-news_718158.html", "text": "        През 2018 година към звеното е сформирана група, която се грижи не само за добрия вид, но и за безопасността на съоръженията за отдих и спорт, прави редовни огледи из града и се отзовава по сигнали на граждани. Според 5-членния екип най-честите проблеми са счупени от вандали вратички на детски площадки, оградни фризове, фрагменти на катерушки и пързалки, а ремонтът им струва десетки хиляди. През миналата година групата е демонтирала най-опасните беседки и люлки и ги е ремонтирала в базата си.   С разработена от тях конструкция укрепват окачването на пантите на вратичките, което намалява времето за демонтаж и монтаж. През 2018-а са поправени 47 вратички на 14 детски площадки, още толкова са готови за монтаж. Екипът е боядисал и доставените 157 фриза, които са заменили счупените от вандали по детски площадки.\r\nЧесто ремонтират и скамейки, спортни площадки, които също стават обект на вандализъм. Предстои подмяна на табелите, които указват препоръчителната възраст за децата, които могат да играят на съоръженията.  За 8 години община Стара Загора е изградила 60 пространства за отдих и игра по европрограми и със собствени средства. В проектобюджета за настоящата година са заложени 100 хиляди лева за изграждане на нови кътове за игра и спорт. „Ремонтите след вандалски прояви обаче не се покриват от гаранциите, които ни дават фирмите, те излизат от общината, затова е нужно да ги пазим, те са наши, на нашите деца“, призовава началникът на ОКД Николай Стоев.", "date": "2019.01.24", "title": "Вандали нанасят щети за десетки хиляди на детските площадки в Стара Загора"}
{"url": "https://www.actualno.com/starazagora/otkrivat-tijn-zona-v-regionalnata-biblioteka-na-stara-zagora-news_718148.html", "text": "        Ремонтът и оборудването на специализираната площ от 80 кв. м на стойност от близо 40 хиляди лева са дарение от ТЕЦ „КонтурГлобал Марица Изток 3“ по социалния проект „Енергия за библиотеката“. Той е разработен съвместно библиотеката и енергийната компания със съдействието на община Стара Загора.   В новата „тийн“ зона ще се представят книги, филмови прожекции, ще се организират дискусии по интересни за младежите теми. Ще се осъществяват и различни клубни дейности - читателски и писателски клуб, клубове по разговорен английски и настолни игри. Пространството ще домакинства на младежки отбори по робопрограмиране, легороботика и математика.\r\nСътрудничеството между РБ “Захарий Княжески” и „КонтурГлобал Марица Изток 3“ продължава вече 5 години, през които компанията подпомага не само обогатяването на библиотечния фонд с нови заглавия, абонаменти за специализирани издания, но и подобряването на материалната база.  ", "date": "2019.01.24", "title": "Откриват “тийн” зона в регионалната библиотека на Стара Загора"}
{"url": "https://www.actualno.com/society/shefyt-na-dnsk-otiva-na-speshna-proverka-po-moreto-news_718156.html", "text": "   Това съобщиха от Министерството на регионалното развитие.     Заедно с експерти от РДНСК Бургас и на Службата по геодезия, картография и кадастър – Бургас, той ще провери сигнали за дейностите, които се изпълняват на къмпинг „Градина“, в района на къмпинг „Арапя“ и    При констатиране на нарушения, дейностите ще бъдат спрени със заповед на ДНСК.\r\nПроверката, която ще направи арх. Несторов утре – 25 януари, ще започне около 12.00 часа от плаж „Алепу“.  ", "date": "2019.01.24", "title": "Шефът на ДНСК отива на спешна проверка по морето"}
{"url": "https://www.actualno.com/europe/bbc-moje-da-otvori-svoja-centrala-v-kontinentalna-evropa-sled-brexit-news_718168.html", "text": "  Емблематичната британска медия BBC може да отвори голям нов европейски офис след Brexit, може би в Брюксел или Амстердам. BBC не направиха  незабавни коментари по информацията, която се появи в момент, в който   бизнесът се приспособява към бъдещето, в което Великобритания ще е извън  Европейския съюз. \"BBC планира, като се има  предвид Brexit, да отвори голяма база на континента\", заяви източник  от белгийското правителство пред AFP, потвърждавайки съобщенията в  медиите. \"Премиерът се срещна с  управителите на BBC вчера в Давос, за да ги убеждава за Белгия.  Знаем, че сме в списъка на кандидатите. Има още два, включително  Амстердам.\" Белгийският лидер Шарл Мишел е  на Световния икономически форум в Давос, Швейцария, ежегодно събиране  за глобалния бизнес, медиите и политическия елит. „Имаме няколко коза“,   продължи представителят на Белгия. \"Ние сме многоезична страна, имаме  няколко международни институции като ЕС и НАТО и сме близо до Лондон,  три часа с Евростар.“ BBC вече има новинарски офиси в Брюксел за репортери, които отразяват случващото се в Белгия и в Европа. Но след Брекзит на  корпорацията - частично финансирана от британска телевизионна такса и  частично от задгранични продажби на продукцията си - може да се наложи  да запази бизнес присъствие в ЕС.     ", "date": "2019.01.24", "title": "BBC може да отвори своя централа в континентална Европа след Brexit"}
{"url": "https://www.actualno.com/politics/dve-godini-na-dondukov-2-kakvo-razbrahme-za-prezidenta-radev-news_718119.html", "text": "   Какъв държавен глава е Румен Радев? Надпартиен, опозиционер, патриот, носител на промяна, любимец на народа? Анализаторът прави равносметка след двете години на Радев на президентския пост в материал за .      Президентът Румен Радев завърши втората година от своя мандат в момент, в който България влиза в поредната предизборна кампания. Радев бе избран с подкрепата на БСП и в политически план те са очевиден тандем. В този смисъл неговото представяне оказва влияние и върху електоралните шансове на левицата. От тази гледна точка оценката на свършеното от президента хвърля светлина и върху общото разположение на политическите сили в страната. Накратко: помага или пречи на БСП на в желанието ѝ да измести ГЕРБ като първа политическа сила?    През последните две години президентът се наложи като българския политик с най-висок рейтинг. Въпреки отчетения спад в края на миналата година, неговият рейтинг си остава значително по-висок от този на премиера. Което не е необичайно - президентската институция е сравнително отдалечена от всекидневната политика, а това автоматично “извисява” одобрението за нейния титуляр. Това може да се промени само при наличието на злонамерена черна кампания от таблоидната преса, с каквато се сблъска президентът Плевнелиев заради подкрепата си за протестите от 2013 година. Радев не е бил обект на такава кампания, макар че проправителствените жълто-кафяви медии от време на време пускат единични изстрели срещу него.  Същевременно високият не се прелива към БСП. От доста време левицата “буксува” на няколко процента след ГЕРБ, въпреки очевидното управленско износване и поредицата от скандали, които произведе коалицията на Борисов с т.нар. “Патриоти”.\r\nС други думи: рейтингите показват, че в обществото се е натрупало желание за промяна, което обаче не се трансформира в копнеж по левицата.        По конституция президентската институция трябва да бъде отдалечена от тесните партийни съображения. Това е едно от изискванията на основния ни закон, което никога не се е спазвало, а и няма как да се спазва. Президентите винаги са действали в полза на един или друг политически лагер, а Първанов дори опита да направи собствена партия. Но тъй като са институционално самостойни играчи, по правило между президентите и политическите партии, които са ги издигнали, се натрупват и напрежения. В случая с Желев те дори доведоха до сериозен разрив.\r\nРадев засега е по-скоро в двугодишен меден месец с БСП. Вярно, искри прехвърчат, а президентът дори изрази известно разочарование от невестата си, отказвайки да подкрепи искането на левицата за . Тази малка изневяра обаче е в рамките на приличието. Нищо, че заради нея някои веднага заподозряха Радев в намерения за сформиране на президентска партия и трайно разтрогване на брачния съюз. Но това са махленски приказки или най-много интимни фантазми на президента, които не са изкристализирали в конкретна програма за действие. През тези две години, откакто е на президентския пост, Радев се превърна в основен опонент на ГЕРБ и в рупор на опозицията. 12-те наложени вета върху законодателството бяха част от тази опозиционност. Впрочем, повечето от тях имаха сериозни основания, както в случая с ветото върху опита на парламента да опрости задължения на Домусчиев.\r\nПо-важната страна на е медийната. Спарингът между Радев и Борисов, който често е заместван на ринга от Цветанов, стана обичайна публична атракция. И тъй като е удобен и за двете страни, този спаринг получава огромно медийно внимание. Радев трупа рейтинг, а ГЕРБ поставят Корнелия Нинова във второстепенна позиция. Карайки се основно с Радев, те хитро отнемат вятър от платната на БСП-ръководството, което се оказва в положение да подвиква отстрани, да носи вода и да вее с хавлия на президента между два рунда.      Радев дойде на власт отчасти със заявката за по-сериозна . В началото на мандата си той реторично поддържаше тази линия. Дори се стигна до въпрос за Делян Пеевски, отправен към Бойко Борисов. Така и не се разбра обаче какво е точно съдържанието на този въпрос. А може би Радев просто набираше смелост да произнесе дадено име. Произнесе го, но за повече нямаше сили. Радев убедително говореше, че България има нужда не от обикновено опресняване на персоните, а от по-цялостна промяна на модела. След две години може да се каже, че президентът не носи потенциал за такава промяна. Заедно с него социалистите може и да успеят да изместят ГЕРБ и да се доберат до заветната коалиция с ДПС. Но в крайна сметка това ще е повторение на схемата “Орешарски”. А този филм вече сме го гледали.\r\nРадев не е отворил и дума за аферата “КТБ”, нито пък е критикувал опасното срастване между бизнес, медии и политика. Инструментализацията на прокуратурата за политически цели също не е била обект на критика от страна на президента, макар че с ексцесите около Йончева това може и да се промени. Тоест, Радев не е забелязал, че България прилича на пленена държава. Дори изглежда съгласен с основните елементи от сегашния модел на управление и просто се надява да смени титуляра.    Радев би трябвало да играе ролята на крепител на основните партии. И на преграда срещу национал-популизма. Същевременно обаче той бе избран отчасти на вълната на всеобщото “патриотизиране”: генерал, който непрестанно говори за националния интерес, е същностен елемент от политическото въображение на националпопулизма.\r\nПо тази линия Радев остава амбивалентен. В Европа той говори по европейски и гласува резолюции срещу Русия, но в новогодишното си обръщение към нацията дори не спомена ЕС (да не говорим за НАТО). Поради което може да се предположи, че като цяло Радев по-скоро подпомага възхода на националпопулизма в България.\r\nИма обаче и друго: тъй като със своите ксенофобия, хомофобия и антиевропейски позиции БСП залитна още повече към кафявото, от тази гледна точка Радев може и да мине за балансьор между политическия център и крайните залитания на левицата. Именно неговото позициониране позволява на БСП да не изглежда съвсем като „Атака\": президентът все пак внася малка доза умереност във времена на масово подлудяване.    Радев продължава да се позиционира като проруски полюс в политиката и тук особени различия с БСП няма. Но след конфузните визити на руския патриарх в България и на Радев и Борисов при Путин, президентът все пак споменава Русия с по-малко плам в очите. От тези визити стана ясно, че руските интереси в България са основно два: транзит на газ и ядрена централа, както и да се демонстрират слабостите на ЕС именно чрез България. В руското медийно пространство страната редовно се представя като недоразвит, несуверенен придатък на ЕС. Тоест, България се използва за повдигане на руското самочувствие. Самият Радев - за негова неприятна изненада - също бе вплетен в подобни медийни схеми, което показва, че за руската страна родните детайли не са от значение.\r\nВъпреки това обаче не е променил съществено позициите си по ключовите въпроси - енергетика, санкции и, разбира се, самолетите: само и само да не са американски. Като цяло Радев се старае да подпомага левицата и по основните ѝ приоритети действа в съзвучие с нея. Проблемът е, че част от тези приоритети са сбъркани. “Патриотизацията” на лявото например го измества от центъра в политическата периферия и не му дава възможност да расте. Докато Радев се старае да остане повече в центъра, партията му носител все повече се радикализира. А с амбивалентните си действия президентът в крайна сметка не спира, а по-скоро допринася за този процес.\r\nОсвен това Радев не помага на БСП да се заяви като реална алтернатива на управлението “Борисов”. Антикорупционната му “жестокост” е вече сломена, а мечтите му не стигат по-далеч от подмяната на ГЕРБ с БСП в коалиционно управление с ДПС. Това са чиновнически мечти под генералски мундир, които няма как да вдъхновят хората. Да, все още има немалко избиратели, които гледат с надежда към Радев като възможен вестител на политическа промяна. Но конкретните съобщения, които е произвел досега, са по-скоро разочароващи.", "date": "2019.01.24", "title": "Две години на \"Дондуков\" 2: Какво разбрахме за президента Радев?"}
{"url": "https://www.actualno.com/varna/63-ryst-na-zapochnatoto-novo-stroitelstvo-vyv-varna-news_718176.html", "text": "   Това заяви Добромир Ганев, председател на Управителния съвет на Национално сдружение „Недвижими имоти“.     Според Добромир Ганев това, което трябва да притеснява най-вече инвеститорите и банките в някаква степен, е много големият обем от , който се реализира през деветмесечието на 2018 година.   „Данните са изключително показателни. Давам няколко примера, за да привлечем вниманието на гражданите, на потребителите, на купувачите, както и на инвеститорите, да бъдат много внимателни при желанието си да придобиват имоти на зелено. Във Варна ръстът на започнатото ново строителство през деветмесечието на 2018 година е 63%, което е разгърна площ от 324 000 кв. метра започнато ново строителство“, допълни експертът. Добромир Ганев подчерта, че друг много важен показател за състоянието и тенденциите при жилищното строителство са издадените разрешения за строеж. При него за този период има ръст около 40% спрямо деветмесечието на 2017 година, каза Добромир Ганев.\r\n„Този ръст се изразява в още около 350–400 000 кв. м. Само за едно деветмесечие имаме около 750-800 000 кв. м предвидено и започнато ново строителство“, подчерта експертът. По думите на Добромир Ганев това оказва натиск на пазара и на цените. „Нашите очаквания за следващата година са все още да има ръст на цените. Поради тази активност и добро състояние на икономиката, на доходите, на заетостта в страната все още да има лек ръст, но той е доста забавен. Това ще бъде не повече от 2- 3 %. Като имате предвид, че последните данни за страната са около 7%“, отбеляза още експертът.  ", "date": "2019.01.24", "title": "63% ръст на започнатото ново строителство във Варна"}
{"url": "https://www.actualno.com/politics/conev-za-komisijata-za-grajdanstvoto-njama-da-izdavame-prisydi-news_718155.html", "text": "   Това обясни , председател на временната анкетна комисия в НС за проверка на даването на гражданство.     Още през март ДПС поиска създаване на временна анкетна комисия, когато се появиха сигнали, че има търговия с , само че тогава ГЕРБ и националистите не откликнаха на нашето искане, обясни Цонев пред bTV. По думите му едва след като арестите по темата и след сигналите отвън, искането е било прието и е създадена тази комисия.    , подчерта Цонев.\r\n„Макар че сме тежки опоненти с ВМРО, съм на мнение, че в случая не може да се обвинява политическа партия – това означава да обвиниш и хората, които гласуват за нея. Отговорност трябва да понесат длъжностните лица, друг е въпросът кой ги е назначил”, отбеляза още той.   е много лош и управляващите не правят нищо, за да го подобрят, отбеляза още Йордан Цонев.\r\n„Сега вървим към избори с едно политическо безвремие, видяхте какво стана със закона за горивата – отлага се с 6 месеца. Всеки закон, който може да направи реформа или да породи  спор между различни групи в обществото, аз прогнозирам, че ще бъде отлаган, защото до изборите управляващите трябва да имат спокойствие Тази цена за това политическо време я плаща България Имаме нужда от сериозни реформи, които ще доведат  и да сериозен инвестиционен ръст”, обясни Цонев. По думите му за две години откакто управлява тази коалиция няма довършена нито една реформа.   ", "date": "2019.01.24", "title": "Цонев за комисията за гражданството: Няма да издаваме присъди"}
{"url": "https://www.actualno.com/football/portugalija-moje-da-otnema-obshtestvenite-pochesti-na-ronaldo-news_718174.html", "text": "  Португалия обмисля да отнеме  обществените почести на нападателя на \"Ювентус\" Кристиано Роналдо, след  като 33-годишният футболист бе глобен с близо 18 млн. евро за укриване на  данъци в Испания, заяви президентът на страната. Петкратният носител на  ,,Златната топка“ бе награден с ,,Велик кръст“ за своите заслуги към  Португалия през 2016, когато националният тим стана европейски шампион,  но във вторник му бе наложено да заплати сума на стойност 3.57 млн. евро  на испанския съд, част от от 18-те млн. евро, с които бе глобен за  данъчни измами, предаде БГНЕС. Роналдо получи  двугодишна присъда, която незабавно бе редуцирана до парична санкция от  365, 000 евро и още една глоба от 3.2 млн. евро, според присъдата.  ,,Законът е много прост – зависи от съветниците дали ще се случи нещо,  което да предизвика загубата на орден“, заяви президентът Марсело Ребело  де Соуса пред журналисти. Това означава, че настоящият съветник на  ,,Ордена на честта“ в Португалия ще реши дали да премахне заслугата от  Роналдо. Въпреки това почестите на португалеца в родния му Мадейра не  могат да бъдат отнети. Футболистът получи ,,Медалът за чест на Мадейра“ през декември 2014, преди  създаването на бронзова статуя в негова чест на местното летище. „Тук в  Мадейра, Кристиано Роналдо винаги е бил считан за един добър човек. Той  не е криминално проявено лице“, сподели регионалният президент Мигел  Албукерке, който определи наказанието на Роналдо от испанския съд като  „интерпретация на данъчна измама“.     ", "date": "2019.01.24", "title": "Португалия може да отнема обществените почести на Роналдо"}
{"url": "https://www.actualno.com/society/mvnr-bylgarite-snimali-parlamenta-v-skopie-ne-sa-arestuvani-news_718165.html", "text": "  Българското Министерство на външните работи опроверга информацията за на наши сънародници в Скопие за това, че снимали парламента, предаде Нова телевизия.     Според първоначалните данни двама души били задържани, защото правели снимки, докато в сградата влизала чужда делегация.   Посланикът ни в Македония Ангел Ангелов обаче обяснил, че полицаи само проверили телефоните на българите.\r\nПървоначалната информация беше, че българите са заснели чуждестранна делегация, влизаща в парламента.  ", "date": "2019.01.24", "title": "МВнР: Българите, снимали парламента в Скопие, не са арестувани"}
{"url": "https://www.actualno.com/tips/futbolni-prognozi-sigurni-i-riskovi-predlojenija-za-dnes-2401-news_718118.html", "text": "  Тъй като днес програмата в европейския отново не блакосклонна към любителите на , съставихме един материал с 4 отлични предложения от нашия екип за предстоящите мачове днес. Ето ги и тях:          В мач-реванш от Купата на Турция Касъмпаша приема Аланияспор в битка  за място на ¼-финалите от надпреварата. Първата среща между двата отбора  завърши при нулево равенство, като и двамата наставници използваха  солиден брой ротационни състезатели. Срещата на стадион „Реджеп Тайип  Ердоган” в Истанбул няма да предвещава различен завършек. Причината е,  че и двата отбора имат своите амбиции в елитната турска Суперлига.  Домакините, с българина – Страхил Попов, в състава, ще се опитат да се  вклинят в Топ 4 за място в европейските клубни надпревари, докато  Аланияспор ще опита да си осигури предварително място, което ще им  запази елитния статут и през идния сезон.  Предварителните информации за двата тима са, че отново ще предпочетат  състезатели, които не взимат често участие в срещите, което  предразполага за нетолкова зрелищен дуел. Именно затова ви препоръчваме  да заложите на пазара „да няма гол/гол и за двата отбора”, което е на  коефициент 2,20. : Двата отбора да  отбележат гол \"НЕ\" (коефициент 2.23). За тези от вас, на които това им  се струва рисково, нека заложат на под 3.5 гола на коефициент 1.41.     Отборът на Бастия приема непретенциозния Ноайзи-льо-Гранд за Купата на Франция за 1/16-финалите от надпреварата. Някогашният славен Бастия записа трудни победи за трофея в изминалите два кръга, побеждавайкия Сент-Оме и Конкарно след продължения. Последните два тима са със статут на аматьори точно както е и Ноайзи-льо-Гранд. Гостите в срещата победиха Риом след продължения, както и Леж Капрефе с измъченото 2:1. Последва успех над ГФС Аячо отново с 2:1, за да се стигне до тази фаза на турнира. Именно головете, които отбелязва отборът гост в елиминационните надпревари предвещава да видим попадения и на „Стад Арманд Сезари” в Бастия. Обещаващият коефициент от 2,00 обаче задължава да предпочетем този залог. В допълнение на този факт ще изтъкнем, и че гостите са най-резултатния отбор в своята северозападна лига. От своя страна домакините от Бастия са убедителен лидер в третото ниво на френския футбол, ала амбициите за Купата не са особено големи, което ще предразположи за ротационен състав от страна на Стефан Роси.    : Двата отбора да отбележат гол (1.86) Единственият шанс за трофей за \"кралете\" през този сезон изглежда Купата на Краля. Сантиаго Солари стартира процес на подмладяване в титулярния състав, като често използва млади футболисти, дори във важни двубои. Джирона се представя много силно в шампионата, но Реал Мадрид е абсолютен хегемон в сблъсъците помежду им, а и формата на столичани се подобри сериозно  след обръщането на календара. За \"сигурна\" прогноза победа на Реал Мадрид на коефициент 1.30 няма как да бъде пропусната. : Победа за Реал Мадрид (коефициент: 1.30). За любителите на риска предложението е Реал Мадрид да спечели и двете полувремена (коефициент 3.00)   ", "date": "2019.01.24", "title": "Футболни прогнози: Сигурни и рискови предложения за днес (24.01)"}
{"url": "https://www.actualno.com/curious/dneven-horoskop-za-25-januari-news_718123.html", "text": "        Този петък не се залавяйте със сериозни действия и не пълнете главата си със сложни въпроси за решаване. Насладете се на всичко красиво около вас и не мислете за нищо друго, освен за предстоящата почивка. Днес потърсете смисъла в себе си. Не прехвърляйте свои очаквания на други хора. Никой не може да ви направи толкова щастлив, колкото вие бихте направили себе си такива сами.   Днес не разказвайте за мечтите си. Още не са готови да бъдат прошепнати дори, а може да се сдобиете с нови. Задръжте ги на топло в сърцето ви, докато се запролети.     Този петък помислете добре преди да действате. Убедете се, че реалността съвпада с желанията ви и едва тогава помислете дали да се решите на това, което възнамерявате да направите. Този петък подходящ ден за нетипични дейности за вас. Потърсете си верен приятел и съмишленик, с когото приключението да е гарантирано забавно и запомнящо се. Този петък времето ще си прави шеги с вас. Ще пътувате напред-назад в миналото, после ще  отивате напред и в крайна сметка ще се чудите, къде точно се намирате.  Е, връщането назад ще ви донесе и някои приятни спомени.   Този петък бъдете честни за всичко и със всички. Най-вече със  себе си. Само по себе си, това винаги е полезно, но днес ще е  изключително важно. Изкушенията пред вас ще са прекалено много.    Денят е много подходящ за  обсъждането на всеобхватни и големи проблеми. Дали ще имате необходимото  време зависи изцяло то вас. Просто го потърсете и ще го намерите. Днес се опитайте да се справите с нещата с ваша собствена помощ. В противен случай ще трябва да връщате дългове. Съвсем спокойно ще се справите сами.    Този петък е добре да сте максимално търпеливи и да се придържате към правилата. Не чакайте някой друг да ви го припомни, а дайте достоен пример на другите. Този петък си поставете високи цели, дори да рискувате да ги преследвате и през работните дни. Това ще ви даде, така чаканото вдъхновение, което да ви върне вкуса към живота. Този петък ви очакват много върхове. Не се ограничавайте в броя им, а се забързайте, за да успеете с всичко, което сте си поставили, като задачи.", "date": "2019.01.24", "title": "Дневен хороскоп за 25 януари"}
{"url": "https://www.actualno.com/america/putin-izrazil-podkrepa-kym-maduro-v-telefonen-razgovor-news_718169.html", "text": "  Руският президент Владимир Путин се  обади на своя венецуелски колега Николас Мадуро и изрази подкрепа, след  като няколко други държави последваха САЩ и признаха самообявилия се за лидер на страната  Хуан Гуайдо. \"Президентът на Русия изрази  подкрепа за легитимните власти на Венецуела в контекста на  вътрешнополитическа криза, предизвикана отвън\", съобщиха от Кремъл, цитирани от БГНЕС. Путин заявил, че всяка намеса от други страни \"нарушава основните норми на международното право\", се казва в изявлението. Според Кремъл благодарил на Русия за \"принципната ѝ позиция\" по отношение на продължаващата криза. В сряда САЩ и големите  южноамерикански нации признаха главата на опозицията Гуайдо за временен  лидер. ООН призова за диалог в Каракас, за да се избегне \"бедствието\". Кремъл подкрепя Мадуро, срещу  който САЩ и ЕС обявиха санкции, и е отхвърлен като диктатор от западните  сили за репресии по отношение  на опозицията. Москва предупреди Вашингтон срещу всякакви опити за военна намеса във Венецуела. Русия има големи икономически интереси във Венецуела и е инвестирала милиарди долари в енергийния ѝ сектор. През декември миналата година  Путин бе домакин на Мадуро при визитата му в  Русия, за да си издейства  подкрепа от страна на съюзници  за режима и икономиката на Венецуела,  намираща се в състояние на свободно падане.     ", "date": "2019.01.24", "title": "Путин изразил подкрепа към Мадуро в телефонен разговор"}
{"url": "https://www.actualno.com/society/prirodozashtitnici-protestiraha-s-iskane-za-ostavkata-na-neno-dimov-news_718163.html", "text": "        Недоволните настояват Димов да напусне поста си след окончателното съдебно решение за бъдещето на Национален парк \"Пирин\".   „Защо искаме оставката на министър Нено Димов? Защото някой трябва да поеме политическата отговорност. Правителството в лицето на Бойко Борисов като негов министър-председател е приело това решение, но то е било внесено от министъра на околната среда и водите Нено Димов. Сега съдът каза, че това решение е било напълно незаконно и някой трябва да си поеме отговорността и да си подаде оставката“, каза посочи протестиращия Константин Иванов, цитиран от БГНЕС.  Според магистратите планът за управлението на планината не може да бъде променян без екооценка. А екоминистърът инициира промяната точно по този начин.\r\nСпоред съда Нено Димов е нарушил български закони и европейски директиви. В решението си магистратите ясно посочват, че в националните паркове съществуващи сгради, пътища, спортни и други съоръжения може само да се ремонтират, но не и да се строят нови.   ", "date": "2019.01.24", "title": "Природозащитници протестираха с искане за оставката на Нено Димов"}
{"url": "https://www.actualno.com/velikotarnovo/dyrjavna-agencija-arhivi-shte-predstavi-rezultatite-ot-proekt-za-kulturnoto-nasledstvo-vyv-veliko-tyrnovo-news_718120.html", "text": "  На ще се проведе по проект който се реализира с финансовата подкрепата на програма „Културно наследство“ на Национален фонд „Култура“. Пресконференцията се организира от .     На публичното събитие ще бъдат отчетени от проекта.  Един от продуктите е , която чрез документи и снимки, съхранявани във фондовете на Държавен архив – Велико Търново, представя личности, дали своя принос за развитието на обществения, политически, икономически и културен живот на града. За някои от тях има богата информация, поради факта, че имат лични фондове в архива. Представените документи са за 40 личности, получили образованието си в чужбина и работили в различни сфери. Показани са снимки, удостоверения, дипломи за завършено образование, протоколи, с които са избирани на определени длъжности и други. Проектът е реализиран в : изследователски, дигитализация, ателие „Фотографско приключение”, популяризация, публичност и управление на проекта. В популяризирането на дигиталната изложба  участваха местните общности от пет области: Велико Търново, Силистра, Габрово, Разград и Русе, както и българската общност в Румъния. В изследователския процес участваха  младежи под ръководството на четирима експерти. У младите хора е изградено отношение и разбиране към значимостта на документалното наследство, и е доказан приносът на българите към общоевропейската история, култура и достижения, посредством обективността на архивните документи.   в проекта са Областна администрация - Велико Търново, Община Велико Търново, ВТУ „Св. Св. Кирил и Методий”, Профилирана хуманитарна  гимназия \"Св. Св. Кирил и Методий\", Демократичен съюз на българите в Румъния – Букурещ, Държавните архиви в Русе, Габрово, Разград и Силистра.\r\nТематично, проектът е обвързан с годината на Европейското културно наследство 2018-та. В период от осем месеца е изследван приносът на търновци, учили в Европа и приложили знанията си в родината и европейци, работили и допринесли за развитието на културата, образованието и в частност за обществено–икономическото развитие на Търновския край. \r\nФинансова подкрепата за изпълнението на дейностите е предоставена по модул „Културно наследство“ на Национален фонд „Култура“. Благодарение на тази подкрепа за Държавна агенция „Архиви”, част от документалното богатство на Държавен архив –Велико Търново става достояние на широката общественост.    ", "date": "2019.01.24", "title": "Държавна агенция „Архиви“ ще представи резултатите от проект за културното наследство във Велико Търново"}
{"url": "https://www.actualno.com/america/ulichna-vojna-izbuhna-vyv-venecuela-opit-za-prevrat-sreshtu-maduro-video-news_718125.html", "text": "  Улична война бушува във Венецуела, като ожесточени сблъсъци се провеждат между полицията и демонстрантите в Каракас,  съобщава ТВВ.     Част от медиите съобщават, че се чуват експлозии на гранати и бомби със сълзотворен газ.\r\nБогатата на петрол страна е в сериозна икономическа и политическа криза. Съединените щати и ЕС наложиха санкции срещу държавата за нарушаване на човешките права, политическите репресии и корупцията.  Бяха проведени антиправителствени протести във Венецуела, както и демонстрации на привърженици на президента Николас Мадуро.16 души бяха убити в сблъсъците. Най-малко 218 души бяха задържани в рамките на тридневните протести в цялата страна.  \"175 потвърдени задържания са извършени на 23 януари, общо 218 от 21 януари\", се казва в изявление на неправителствена организация.    Председателят на венецуелския парламент Хуан Гуайдо се самообяви за президент на страната чрез временно правителство. Той стана председател на парламента на 5 януари. Лидерът на превратаджиите досега беше почти неизвестен. От него се очаква в следващите дни да успее да мобилизира всички противници на Мадуро. Гуайдо е в политиката от 2007 г. насам, след като участва в протести срещу бившия президент Уго Чавес  Той има подкрепата на държавния секретар на Организацията на американските държави Луис Алмагро, от САЩ и Бразилия. Съединените щати заявиха, че признават Гуайдо и поискаха венецуелският президент Николас Мадуро, когото не считат за легитимен държавен глава, да не допуска насилствени действия срещу опозицията.\r\nНа 10 януари победителят от президентските избори във Венецуела Мадуро пое поста на държавен глава. Той положи клетва във Върховния съд, а не в Народното събрание, което от декември 2015 г. е под контрола на политическите опоненти на президента. Повече от дузина страни от Латинска Америка обявиха непризнаване на новия президентски мандат на Мадуро. Председателят на парламента Гуайдо заяви, че Конституцията на страната му позволява да упражнява правомощията на президент.\r\nПрезидентът на Бразилия Жаир Болсонаро също призна Гуайдо за временен президент на Венецуела.   Президентът на Венецуела Николас Мадуро обяви, че прекратява дипломатическите отношения със САЩ, след като Доналд Тръмп призна лидера на опозицията Хуан Гуайдо за временен държавен глава на страната.\r\n„Реших да прекратя дипломатическите и политическите отношения с империалистическото правителство на САЩ“, е заявил Мадуро пред стотици свои ликуващи привърженици в Каракас, съобщава AFP.\r\n„Махайте се! Напуснете Венецуела! Тук имаме гордост, по дяволите!“, заяви Мадуро и даде на американските дипломати срок от 72 часа да напуснат страната.    Държавният секретар на САЩ Майк Помпео обяви, че Вашингтон повече не признава Николас Мадуро за действащ президент на Венецуела. Затова той няма правните правомощия да прекъсва дипломатически отношения, да гони дипломати и да ги обявява за персона нон грата.\r\nВ отговор ръководителят на Националното учредително събрание на Венецуела Диосдадо Кабело заяви, че служителите на американското посолство в Каракас рискуват да останат без ток и газ, ако откажат да напуснат страната.\r\n\"Те заявяват, че няма да напуснат, защото не признават Николас Мадуро... Затова няма да има светлина, няма да има газ – ще имат същите проблеми, каквито съществуват в тази страна\", каза Кабело.\r\nЛидерът на опозицията във Венецуела Хуан Гуайдо, който се обяви за президент на страната обяви, че Каракас ще поддържа дипломатически отношения с всички държави по света.\r\n„Отговорно заявявам, че нашата суверенна държава ще поддържа дипломатически отношения с всички държави в света. Твърдо сме решени да възстановим конституционния ред“, написа Гуайдо в Туитър.   Военните във Венецуела не признават обявилия се за президент лидер на опозицията Хуан Гуайдо. Това написа в Туитър министърът на отбраната на страната и подчерта, че военните ще продължат да защитават конституцията и националния суверенитет. Председателят на Европейския съвет Доналд Туск призова всички държави-членки на ЕС да подкрепят „демократичните сили“ във Венецуела. В Туитър Туск написа: „Надявам се, че всички страни от ЕС ще се обединят около демократичните сили във Венецуела. За разлика от Мадуро, Националното събрание, включително и Хуан Гуайдо имат демократичен мандат от гражданите на Венецуела“.\r\nМалко по-късно Европейският съюз призова за незабавно започване на политически процес във Венецуела, който ще доведе до свободни избори.\r\nФренското председателство заяви, че се консултира с европейските партньори преди да заеме позиция, докато германският външен министър Хайко Маас призовава страните в конфликта във Венецуела да поддържат мира и да се въздържат от насилие.   Куба подкрепя социалистическия си съюзник Николас Мадуро срещу „империалистическия враг“. В Туитър, президентът на Острова на свободата Мигел Диаз-Канел написа, че изпраща подкрепата и солидарността си на президента Николас Мадуро, след империалистическите опити да бъде дискредитиран, а Боливарската революция да бъде дестабилизирана“. В същото време външният министър на Куба Бруно Родригез заяви, че действията на председателя на Националното събрание на Венецуела Хуан Гуайдо, който се обяви за президент на страната са „опит за преврат“.\r\nТурският президент Реджеп Тайип Ердоган изрази своята подкрепа към венецуелския си колега Николас Мадуро, след като лидерът на венецуелската опозиция Хуан Гуайдо се самообяви за държавен глава.\r\n„Президентът проведе телефонен разговор и изрази подкрепата на Турция към президента на Венецуела Николас Мадуро с думите:„ Братко Мадуро! Дръж се, ние сме с теб! ”, написа Ибрахим Калан в Туитър.\r\nРазвитието във Венецуела показва истинското отношение на Запада към международното право, заяви говорителката на руското външно министерство Мария Захарова.\r\n„Развитието във Венецуела показва много добре как напредналото западно общество наистина третира международното право, суверенитета и ненамесата във вътрешните работи на други държави, като директно променя нещата там“, каза Захарова.", "date": "2019.01.24", "title": "Улична война избухна във Венецуела, опит за преврат срещу Мадуро (ВИДЕО)"}
{"url": "https://www.actualno.com/cars/novijat-suv-na-skoda-shte-se-kazva-kamiq-news_718121.html", "text": "  Компанията Skoda официално обяви, че новият компактен кросоувър на марката за европейски пазар ще се казва Kamiq. Това име носи и моделът на чешкия прозводител за китайския пазар, показан през миналата година. Концептуалният SUV на чехите (на снимката) беше представен като Vision X.     На езика на инуитите – етническа група, живееща в Канада и Гренландия, името се превежда като „предмет, който добре подхожда на своя собственик. С неговия избор чехите решиха да спазат традицията, според която кръщават всички своите SUV-модели си имена започващи с „K” и завършващи на „Q”.   Европейският Kamiq ще се отличава като визуално, така и технически от китайския модел, който използва старата платформа PQ. Новият кросоувър ще бъде изграден на архитектурата MQB и ще представлява аналог на Volkswagen T-Cross и SEAT Arona.\r\nОт тях ще бъде взаимствани и двигателите, което означава, че европейският Kamiq ще бъде единствено с предно предаване. Хибридна версия на кросоувъра също не се предвижда, тъй като тя значително ще оскъпи модела, чиято премиера ще се състои по време на автосалона в Женева през март.  ", "date": "2019.01.24", "title": "Новият SUV на Skoda ще се казва Kamiq "}
{"url": "https://www.actualno.com/healthy/ananiev-do-kraja-na-ljatoto-zapochva-izgrajdaneto-na-detska-bolnica-news_718130.html", "text": "  До края на лятото или най-късно в началото на есента ще започне процедурата по проектиране и строителство на детска болница, заяви министърът на здравеопазването Кирил Ананиев, предаде БГНЕС.     Министър Ананиев участва в заседанието на парламентарната Комисия по здравеопазване, където представи пред депутатите информация за това как върви процеса на изграждане на първото многопрофилно лечебно заведение за болнична помощ, осигуряващо комплексно лечение на деца.   „Изграждането на комплексна многопрофилна детска болница е приоритет на мен и моя екип и ние ще направим всичко възможно тази мечта да стане реалност в обозримо време“, увери Ананиев.\r\nПравителството вече се отказа от първоначалното си намерение да преобразува болница „Лозенец“ в национална педиатрия заради недоволство от страна на ръководството на СУ „Климент Охридски“, защото лечебно заведение е негова клинична база, а от преобразуването може да пострада акредитацията на Факултета по медицина. Впоследствие кабинетът реши бъде доизградена базата на започнатото преди години строителство на Националната педиатрична болница на територията на УМБАЛ „Александровска“.  „При изграждането на една така болница има технологичен процес, който вече сме го започнали“, подчерта Ананиев. Вече е стартирало и конструктивно изследване на сградата, което трябва да приключи до края на месец февруари. „Убеден съм, че сградата е годна и ще може да се използва за детска болница“, увери здравният министър.\r\nС негова заповед е създадена и работна група, в която влизат национални консултанти по отделни детски специалности, директори на детски болници, началници на клиники, известни учени и други експерти.   Съставът е от 15 души, които имат със задание да подготвят структура и план за разполагане на отделенията в съществуващата сграда. „Те работят усилено“, категоричен бе министър Ананиев. Вече има подготвен и първи вариант, а работата на групата трябва също да завърши в края на февруари.    „Ще поканим известни архитекти, които в момента изграждат най-новата болница в Тел Авив в Израел. Ще изпратим и наш екип, който да види как се изгражда болницата там. Ще ползваме техния опит“, допълни още министърът на здравеопазването.", "date": "2019.01.24", "title": "Ананиев: До края на лятото започва изграждането на детска болница"}
{"url": "https://www.actualno.com/politics/borisov-i-putin-obsydiha-bylgaro-ruskite-otnoshenija-news_718136.html", "text": "  В лаконично съобщение от правителствената пресслужба става ясно, че премиерът Бойко Борисов е разговарял с държавния глава на Руската федерация Владимир Путин.     \"Министър-председателят Бойко Борисов проведе телефонен разговор с руския президент Владимир Путин. Двамата обсъдиха двустранното сътрудничество, както и в енергийната сфера\", уточняват от \"Дондуков\" 1.\r\n\"Премиерът Борисов и президентът Путин подчертаха, че в последните години партньорството между България и Русия се активизира. Те изразиха желание за по-нататъшно задълбочаване на доброто сътрудничество в редица сфери\", посочват още от Министерски съвет.  ", "date": "2019.01.24", "title": "Борисов и Путин обсъдиха българо-руските отношения"}
{"url": "https://www.actualno.com/interview/bil-gejts-zashtitata-na-lichnite-danni-shte-prodylji-da-byde-goljam-problem-news_718133.html", "text": "  Защитата на личните данни ще продължи да бъде голям проблем пред технологичните компании. Те, обаче, трябва да говорят по тези проблеми открито и да ги предвиждат. Това заяви съоснователят на Microsoft  Бил Гейтс в интервю пред Франсин Лакуа от Bloomberg, което беше излъчено днес по Bloomberg TV Bulgaria.     Гейтс обясни, че най-важното нещо, което една технологична компания трябва направи още със старта си, е да спечели доверието на потребителите. „Важно е, за да получиш разрешения от потребителите. Защитата на личните данни... не може просто да кажеш на хората: „Хей, купете си защита“. Трябва да им кажете: „Ето я услугата, с която ще ви помогна да си организирате по-добре нещата, да разберете кое съобщение е важно и кое - не. Но в същото време, въпреки че моделирам и наблюдавам поведението и активностите ви, няма да споделям информация за тях с други компании“, заяви той.\r\nПред Bloomberg Бил Гейтс обсъди още финансирането на глобалните здравни инициативи, кога може да очакваме първите ваксини срещу малария и СПИН и бъдещето на работния процес на фона на загубата на работни места за сметка на технологиите.   Минаха 20 години откакто основахме две организации – едната за ваксините за бедните деца по света и другата – за заличаване на ХИВ и малария дори в най-тежките райони на Африка. Тези две организации се справиха изключително добре. Фондацията ни вля над 10 млрд в двете каузи. Като цяло сумата е 100 млрд. Повечето пари дойдоха от бюджета за чуждестранна помощ. Така че в общи линии това, което казваме тук, в Давос, е – вижте този опит, това постоянно трупане на знания. Въпреки всички неща, които ни разсейват, нека да запазим този ангажимент, защото можем да стигнем още по-далеч. Новият кръг на финансиране на двата фонда предстои, глобалният стартира през октомври във Франция. Всеки път, когато някой се вгледа в тях и работата, която е свършена, е ентусиазиран. Затова мисля, че избягваме факта, че това е далеч, че има опасност от разсейване.    В много от тези случаи става дума за грантове. Няма пряка възвръщаемост. Но икономическата полза идва от това, че децата оцеляват, че участват в икономиката и помагат... Възвръщаемостта като цяло е огромна. Просто вадиш страни, които не са стабилни, където много деца, до 15% от децата умират, преди да навършат 5 години. Ти помагаш на тези страни да се стабилизират. С времето страни като Индия, Индонезия и Виетнам от бенефициенти на помощ се превръщат в участници в световната икономика. И получават стабилност. Това означава, че там вече не е необходимо да се харчат пари за отбрана, знаеш, че не предстои пандемия, защото здравните им системи вече са се задействали и са спрели болестта, преди да се разпространи.    Така че с правилната перспектива – а тя е дългосрочна, това са много ефективни действия.  Да, дроновете се използват за доставка на храна, в някои от местата до които е трудно да се стига, заради наводнени пътища, например. В много от тези страни е така. В Руанда, например, вече започнахме с този тип доставки и резултатът е добър.\r\nНай-важното нещо, обаче, е осигуряването на новите ваксини. Нямаме ваксина против ХИВ, нито срещу туберкулоза или малария. Организациите ни доставят това, с което разполагаме. Със сумата, която нашата фондация отделя, а също и правителството, опитваме се да намерим нови инструменти за създаване на такива ваксини и заедно с доставките с дронове да изградим първична здравна система. Тоест, това означава, че благодарение на тези доставки веднага щом получим нещо – например нови мрежи за легла, които да предпазват от комари, те ще стигнат веднага дори и до най-труднодостъпните райони.       Ами, за съжаление не става за един ден. Новите мрежи за легла, с които решаваме проблема с устойчивостта на настоящите, ще пристигнат тази и следващата година. Това е много скоро.\r\nЧудодейната ваксина, която ще ни помогне с тези болести, може да очакваме в по-скоро след между 6 до 10 години. Трудно се оказа създаването на ваксина за ХИВ. Но тя е суперважна, защото все още много хора се заразяват. И за да се спре разпространението, трябва да има ваксина. Различните правителства имат различни програми. Технологията, в широкия смисъл на думата означава, че вече няма нужда да сме единствено или основно фермери. Постоянно в страните със средни и високи доходи се появяват нови нужди, за които са необходими кадри. Така че, ако оставим икономиката да бъде динамична, тези нови работни възможности ще продължат да се появяват. А междувременно, ако говорим конкретно за спиране на нечия кариера, която е изисквала специално обучение, то в този смисъл някои правителства са по-добри от други в предоставяне на възможност на този човек да си намери друга работа и да получи нови умения (...).   Цялостната картина е добра, но за да сте сигурни, че няма много губещи, трябва да имате иновативни програми. Всъщност нивата на помощи продължават растат умерено. Помощта от Великобритания се увеличи доста, от Германия също. Американският конгрес поддържа същото ниво. Частният сектор не иска да се включи с пари за помощ. Компаниите по-скоро са склонни да помагат с това, в което са добри. Например, срещнах се с големи химически компании, които са ни нужни, за да се сдобием с нови инсектициди за земеделието и за спиране на маларията. Срещам се с всички фармацевтични компании и говорим за иновациите, които трябва да ни осигурят. Така че да, частният сектор продължава да прави иновации и да ги предоставя за най-бедните на достъпна цена. Това е много важно за продължаването на тази програма. В системата на изкуствения интелект, която помага на хората, за да получаваш достатъчно информация трябва да накараш хората да ти имат доверие. Трябва да се увериш, че хората разбира колко сериозна защита има, как се предпазват данните им. Важно е, за да получиш разрешения от потребителите. Защитата на личните данни... не може просто да кажеш на хората: „Хей, купете си защита“. Трябва да им кажете: „Ето я услугата, с която ще ви помогна да си организирате по-добре нещата, да разберете кое съобщение е важно и кое - не. Но в същото време, въпреки че моделирам и наблюдавам поведението и активностите ви, няма да споделям информация за тях с други компании.    Ами, не знам дали е чак така. Технологичните компании са толкова успешни. Погледно от една страна, те са в центъра на всичко най-масово, на това как и какво хората пазаруват, на комуникациите...Това няма да свърши скоро, особено докато технологията играе толкова ключова роля. Новите технологични компании трябва да участват активно в обсъждането на въпроси за защитата на личните данни, на това каква реч да бъде позволена и каква не, както и как да се структурира работата така, че да е справедливо за всички страни. Така че защитата на личните данни ще продължи да бъде много голям проблем. Не трябва да имат противоречие между услугите, които компаниите предлагат, и защитата на личните данни. Тези неща могат да се решат.\r\nНапример, за лицевото разпознаване Microsoft излезе и каза – ето какво мислим ние за тези регулации. Не ги забранихме, нито открехоме. Нека тези услуги се разрешат там, където са полезни - например за намиране на изгубени деца, има и още много позитивни приложения. Но не бива да чакаме тези проблеми да натежат и после да мислим как да ги решаваме, а трябва да ги предвиждаме. Иновациите променят правилата. Това е и нещото, от което най-много се вълнувам и аз. Дали иновацията ще бъде нов много напредничав софтуер или здравни инструменти, които ще помогнат не само за заразни болести, но и при всичките ни големи здравни предизвикателства, включително Алцхаймер. След това идва и енергетиката – няма да избегнем големите проблеми с промените в климата без масови иновации в много части на реалната икономика. Така че иновациите са това, което променя правилата на играта и много директори се оказват изненадани, след като осъзнават, че не ги вкарват достатъчно в компаниите си.", "date": "2019.01.24", "title": "Бил Гейтс: Защитата на личните данни ще продължи да бъде голям проблем"}
{"url": "https://www.actualno.com/balkani/arestuvaha-dvama-bylgari-v-skopie-snimali-parlamenta-news_718137.html", "text": "  Двама българи са били задържани в сряда в Скопие заради неразрешено снимане, съобщи македонското МВР, цитирано от 24 часа.     Те били задържани около 10.30 сутринта. Причината - съществува обосновано предположение, че са извършили престъпление \"неразрешено снимане\".\r\nТе фотографирали чужда делегация, която влизала в парламента.\r\nСлед цялостното документиране на случая, против тях ще бъде повдигнато обвинение.  *По-късно през деня ", "date": "2019.01.24", "title": "Арестуваха двама българи в Скопие, снимали парламента*"}
{"url": "https://www.actualno.com/varna/obshtina-varna-sys-stranen-proekt-13-mln-za-remont-na-cheshma-i-100-metra-veloaleja-news_718129.html", "text": "  Започна ремонтът на Шишковата градина във Варна, научи репортер на . В момента ул. „Михаил Колони“ и по-точно частта между кръговото кръстовище на площад „Екзарх Йосиф“ и бул. „Княз Борис I“, е . Проектът на емблематичното място за морската ни столица е на стойност от над 1,3 млн. лв. С тази огромна сума се предвижда ремонт на чешмата с минерална вода и изграждане на велоалея, която ще е дълга .     Живущите в района вече изразиха своито притеснение и недоволство от това, че . \r\n\"Затвориха достъпа до домовете ни без да обяснят защо. Нямаме право на глас!\", коментират те.\r\nСпоред варненци този .  Варненският архитект Жулиан Начев, който е ръководител на проектанския екип, сподели в ефира на Радио Варна, че кръговото кръстовище на Шишковата градинка ще има велоалея, която ще се спуска по ул. \"Михаил Колони\" към Морската градина. В момента в тази част на ул.”Колони” са начертани паркоместа към синята зона, които ще бъдат преобразувани в двупосочна велоалея. Засега , поради липсата на концепция за изграждането й от страна на общината.\r\nГражданите обаче се , тъй като голяма част са стари и не е ясно какво би се случило с основите им предвид престоящото прокопаване.\r\n\"Всички виждаме какво е качеството на ремонтите във Варна. . Идват, затварят ти улицата и няма нито обсъждане, нито нищо. Все едно сме някакви крепостни селяни\", допълват варненци и заявяват, че категорично ще се противопоставят на проекта.    ", "date": "2019.01.24", "title": "Община Варна със странен проект: 1,3 млн. за ремонт на чешма и 100 метра велоалея"}
{"url": "https://www.actualno.com/plovdiv/d-r-georgi-cigarovski-borbata-s-gripa-se-pecheli-v-pyrvite-36-chasa-news_718127.html", "text": "   се печели в първите 36 часа. Други години болните от грип в Пловдив са били доста повече. Това обяви доктор Георги Цигаровски на въпрос на за обстановката в града.     „Доколкото знам от колеги в съседната област Пазарджик “, заяви общопрактикуващият лекар. Той уточни, че , като класически грип все пак има и може да бъде разпознат по изключително високата температура, достигаща до 40 градуса.\r\nДоктор Цигаровски съобщи, че при него има пациенти, които се ваксинират през есента, но те . „В Англия, например, има в тази насока. Доколкото знам от следващата година и в България е предвидена такава мярка, като ваксината ще се предлага на хора над 65 години“, заяви доктор Цигаровски. По думите му тази мярка е важна и ваксината категорично предпазва от грип и от усложнения от него. Относно скептичните мнения за ефикасността й, които могат да се видят в интернет, той заяви, че е добре хората да се доверяват на и да се уповават на мнението на лекарите, , които винаги са готови да изкажат мнение по даден въпрос.\r\nДоктор Цигаровски за пореден път призова всеки, който чувства неразположение, да търси мнението на лекар. Според него, може да доведе до , включително и до летален изход. „Нека се свържат поне по телефон с общопрактикуващия лекар. Той може да прецени какво да предприеме. Важно е да се каже, че . Ако започнете противогрипни препарати в първите 30 – 36 часа, а най-добре още в първите 12, тогава те имат наистина добър ефект. Ако се пропусне този период, грипът може да се проточи доста“, категоричен е доктор Цигаровски.  „Носенето на маски в грипното време е за всички. Това е заболяване, което се предава по въздушно-капков път и “, смята общопрактикуващият лекар. Според него, особено важно е стимулирането на имунитета да започне още през лятото. „Закаляване с въздух и вода, физически упражнения, включително на открито, и български плодове и зеленчуци. Това е най-доброто. Могат да се използват и допълнителни стимуланти във формата на , но нека не се прекалява с тях, защото алергиите и някои автоимунни заболявания са плод именно на “, заяви доктор Цигаровски.\r\nЗапитан дали се очаква влошаване на ситуацията с грипа и дали ще има , доктор Цигаровски уточни, че това зависи най-вече от поведението на хората, както и от метеорологичната обстановка. „Ако болните ходят по обществени места като молове и кина вместо да си стоят вкъщи, ще има втора вълна. Всичко зависи от поведението на хората“, категоричен е доктор Георги Цигаровски.\r\nОт вторник в Пловдив и областта е в сила грипна ваканция. Тя важи за всички училища, като не засяга детските градини и яслите. От РЗИ - Пловдив пък предприеха мерки за ограничаване на разпространението на остри респираторни заболявания и грип. Преустановени са свижданията и плановите операции в лечебните заведения, както и плановите консултации за здрави бременни жени и кърмачета. От понеделник не се извършват и профилактични прегледи и имунизациите. Дали ваканцията ще бъде удължена и каква точно е епидемиологичната обстановка, ще стане ясно в понеделник, когато от РЗИ – Пловдив ще предоставят данните за заболеваемостта от настоящата седмица.    ", "date": "2019.01.24", "title": "Д-р Георги Цигаровски: Борбата с грипа се печели в първите 36 часа"}
{"url": "https://www.actualno.com/prasspress/bylgarska-rabota-ama-romska-news_718085.html", "text": "  Днес, докато отивах на работа и се опитвах да прибера в чантата си фотоапарата и микрофона, ме пресрещна една жена и ме зяла с порой от думи. За щастие, без да искам, съм натиснала копчето за запис, иначе щяхте да пропуснете това:     …Алооо, шукаритетната… Хате джас с микрофона?… Какво желаете? Интерву? Може… Какво ви поинтересува… Со мангес? Всичко ще ви кажа. Защо не плащаме тока ли? Амчи защо да плащаме ток? После парите да ги вземе Гинка?!\r\nКазвате, че е карупция две кебапчета на изборите? Питам аз – а не е карупция 2 милиона за една сцена. Пък на тая сцена и един кючек нямаше…\r\nСъсипахте я тая Балгария, ей! Накъде отива тая страна? Вие ще изчезнете, ако не сме ние, сиганите, да ви раждаме чавета.  Наши хора били един командос. Ми те откъде да знаят, че той е командос. Мислели, че е най-обикновен човек. Затуй го и набили!\r\nВерно е, че наши хора нападнаха един друг човек со брадва. Ами те, щото отивали тайно за дърва. Аз веднъж нападнах един сас сатър. Ама тогава готвех. Ако копаех, щях да съм с лопата… Не питай с какво нападаме, когато отиваме на лов…\r\nНа вас, българите, ви е лесно. Цял живот – купон!    „Кастофони – мастофони,\r\nкораби – мораби,\r\nБулгартабак- мултактабак,\r\nКатебе – Матебе,\r\nвинетки – минетки,   магистрали – магистрати!“\r\nАми ние? На нас кой ще ни даде пари?\r\nХодите с 20 лева в джоба – не мислите за нас. Как да живея аз с тези твои 20 лева?! А? Това не е кражба! Това са помощи. И децата ми не крадат. Те просто си взимат детските. Ми вдигнете ги тия детски, бе!\r\nКак да си изкарвам хлябъ?! Затуй гледам на карти, на кафе, на боб, на кюфтета, на кебапчета…\r\nТи кво ша почерпиш?\r\nЕй, много си стисната! Ето, връщам ти личната карта, да видиш, че и аз съм човек. И като всеки човек – и аз си имам мечти! Мечтая си да отида на море. Да са гмурна под моста, да плувам, да плувам и да открия релсата на Валери. Пък като я върна на вторични…   Да ти кажа честно – много сте зле като държава. Електрически винетки, търговски регистратор, издаване на документи – нищо не правите като хората. Нищо не ви работи! Пък искати ний да работим! Цялата ви работа е такава! Българска работа, ама ромска!\r\nНе ти ли трябват документи – имам няколко комплекта, примоция – вървят с безплатна чанта. Какво ти трябва – имам на жена от Люлюн. Прилича на теб. Возеше се в метрото, на своя отговорност. Нямаше много пари в нея. Очителка. Тъкмо беше взела заплата. Като я видях – ми се дорева. Колко сте бедни българите и сте ни обрекли на мизерия, нас, джебчиите.\r\nДа, признавам си – гепя. В ръцете съм като тъчскрийн.\r\nАй стига с тоя ток. Не сме го плащали. Вие пък плащате ли ги тия магистрали?! Плаща ги оня, как се казваше – Жан Клод Ишиас.\r\nНий може да сме роми, ма вий сте като мексиканци за Европата! Нямате стена – ама си имате Шенген. А, харесва ли ви?   Видяхте ли какво е да ви смятат за хора втора ръка? Сега ще разберете какво ни е на нас. Викате, че крадеме. А вий кво праите с еврофондовете?\r\nНикога няма да видиш сиганка да краде крем за лице. Хляб може, но крем – никога!\r\nРомите нападали възрастни, безпомощни и самотни хора. Ами верно е, ама това е евтаназия. От любов го правим. Да не се мъчат хорага с тез малки пенсии, горките!  Калинка Тодорова , ", "date": "2019.01.24", "title": "Българска работа, ама ромска!"}
{"url": "https://www.actualno.com/bgfootball/ivelin-popov-izbra-kyde-da-prodylji-karierata-si-news_718138.html", "text": "  Капитанът на българският национален отбор по футбол Ивелин Попов вече има нов отбор.     Попето е провел специална среща с ръководството на новия си клуб, на която е постигнато споразумението между двете страни.   Техничарят преминава в новия си тим със свободен трансфер, след като бе освободен без претенции от Спартак Москва.\r\nБългаринът изигра 97 мача за Спартак и вкара 9 гола за отбора. С московския тим той завоюва титлата на страната през 2017 година, като тя бе първа за отбора след 16-годишна пауза.  Попов триумфира и със Суперкупата на Русия, като това са двата му най-престижни трофеи до този момент.\r\nКой е новият клуб на Попето, разберете в ", "date": "2019.01.24", "title": "Ивелин Попов избра къде да продължи кариерата си"}
{"url": "https://www.actualno.com/society/bylgarite-iskat-vtori-lift-na-bansko-sochi-prouchvane-news_718122.html", "text": "  Сред симпатизантите и на ГЕРБ, и на БСП преобладава становището, че развитието на ски-туризма и планинските общини е важно за България и трябва да намери своето разрешение. Това сочат данните от изследване на Агенция \"Сова Харис\".     \"Темата за развитието на ски-туризма в България от дълго време е във фокуса на общественото внимание. Природните дадености на страната ни предполагат развитието на този отрасъл, което не само ще осигури поминък на значителна част от населението, но и може да развие имиджа на държавата ни по аналогия с алпийските държави. Противопоставянето на застъпниците за дивата природа у нас на тези, които искат да спортуват здравословно и през зимата, засега води до задънена улица. Резултатите от изследването показват, че в обществото ни са се обособили две групи, които подкрепят едната или другата теза. Около една трета от хората, живеещи в големите градове на страната, дават приоритет на ограниченията, които възпрепятстват развитието на ски туризма. Другата група, която счита, че валидните към момента мерки са прекалени и трябва да се променят, според различните индикатори консолидира над 50% от гражданите. Казусът с построяването на втори кабинков лифт в Банско стана емблематичен за този спор и получава още по-голяма подкрепа (60%) за практикуващите ски-спорта и препитаващите се от планински туризъм\", се посочва в анализа на изследването.   В него се посочва още, че през последните три десетилетия у нас бяха извършени редица безобразия по отношение на природните ни дадености. \"Очаквано това подхранва аргументите на единия полюс. От друга страна, имаме естествено развитие на взаимоотношенията между човека и природата, което някои се опитват да възпрепятстват с крайни мерки. Засега баланс между развитието на планинския туризъм и опазването на природата в България все още не е намерен. Застъпниците и на двете тези не са доволни. Еколозите, макар и значително по-малко на брой, проявяват пълно недоверие към опонентите си и застъпват позиции на тотален бойкот срещу всяка тяхна инициатива.\r\nОт друга страна, групата на защитниците на интересите на хората, които живеят или работят в планинските общини, е не само по-голяма, но става все по-мотивирана. Очевидно е, че е належащо институциите у нас да намерят решение на болезнения проблем. Не е ли естествено, че там, където е изграден национален курорт, където има дадена концесия, нещата да трябва да се направят така, че да сме конкурентни на най-добрите? Зимният туризъм е едно от красивите лица на България. При това става дума за усвояване на малка част от територията, заемана от нашите гори. Дивата природа, която заема огромната част от нашите планини и гори, е друго наше красиво лице и трябва да я съхраняваме по най-отговорен начин. Създаденото противоречие е изкуствено. То е налице просто защото липсва дългосрочна национална стратегия. Последното съдебно решение за Банско показва, че законодателството ни позволява законите да се тълкуват по различен начин от спорещите страни. Очевидно е, че трябва да се направят промени в правилата, които да доведат до трайно решение на случая\", допълва изследването на „Сова Харис“.  \"Тъй като въпросът се превърна в политически, интерес предизвиква и политическата окраска на привържениците на двете противостоящи си страни. Симпатизантите на градската десница черпят вдъхновение от тезите на еколозите. Може да се каже, че темата играе обединителна роля в техните среди. Не така обаче стоят нещата сред привържениците на двете най-масово подкрепяни партии у нас - ГЕРБ и БСП. Сред симпатизантите и на двете преобладава становището, че развитието на ски-туризма и планинските общини е важно за България и трябва да намери своето разрешение. А идват избори и, както знаем, нещата у нас се решават тогава, когато ножът е опрял в кокала\", се посочва още в анализа.", "date": "2019.01.24", "title": "Българите искат втори лифт на Банско, сочи проучване"}
{"url": "https://www.actualno.com/healthy/chast-ot-sistemata-ni-ubiva-ne-sme-kaneni-na-sreshtata-s-borisov-news_718108.html", "text": "  \"Не бяхме поканени на днешната среща с премиера Бойко Борисов, научихме от медиите.\" Това каза за Мая Стоицева от Национална гражданска инициатива \"Системата ни убива ВСИЧКИ\". По думите ѝ на срещата са били Вера Илиева заедно с още три майки, които претендират, че представляват организацията.     \"Няма пари за лекарства, \", коментира още Стоицева спорната среща и допълни, че от Министерство на здравеопазването са поканили \"удобните майки.\"   По думите ѝ за срещата не е била информирана зам.-министърката на здравеопазването, нито омбудсманът Мая Манолова.\r\nНа въпрос на откъде идва разединението в движението \"Системата ни убива ВСИЧКИ\", Мая Стоицева отговори, че не знае, но още през декември е имало тайна среща между Вера Илиева и премиера Бойко Борисов. Стоицева поясни, че инициативата през цялото време е подкрепяла каузата на всички майки, а не на отделни личности.  Мая Стоицева обърна внимание на това, че предстои изграждането на новата система за оценяване на увреждания, която за да работи ефективно са необходими съвместните усилия на Министерството на труда и социалната политика, и на Министерството на здравеопазването.\r\nОт Национална гражданска инициатива \"Системата ни убива ВСИЧКИ\" алармираха, че вече има проблем с Наредбата за медицинска експертиза, като дадоха пример с дете със Синдром на Даун и сериозна умствена изостаналост, което преди Наредбата е било с 90%, а след промените вече е със 70% увреждания и без нужда от чужда помощ.   Припомняме, че на 21 януари омбудсманът изрази притеснения относно начина, по който стартира реформата за хората с увреждания. \"Факт е, че пенсиите на хората с увреждания са по-ниски в резултат на прехвърлянето на пенсията за инвалидност от НОИ към Агенцията за социално подпомагане. Те приемат това като лъжа, която институциите реализираха по отношение на тях заради безхаберието на администрацията на социалното министерство. Хората не разбират трябва ли да подадат заявление, не трябва ли. Министерството трябваше да направи организация, така че да си получат пенсиите януари\", каза тогава Манолова и обяви открита гореща телефонна линия за всички хора с увреждания - 0883 462 310. Манолова допълни още, че     Проблемът с разминаването в сумите за хората с уврежданията е, че според новите промени в закона, част от нея се изплаща от НОИ за настоящия месец, а другата част от Агенцията за социално подпомагане, но за предния месец, т.е. получава се 1-месечно разминаване, което се случи в най-студения месец.\r\nПри срещата от тази сутрин, в която е участвала Вера Илиева заедно с още три майки е било връчено писмо към премиера, в което му благодарят за спазения ангажимент да инициира проверки за документни престъпления, отнасящи се за инвалидни пенсии.\r\n\"Оставаме в готовност за съвместна работа по разрешаване на проблемите, касаещи правата на хората с увреждания и в частност неефективната и морално остаряла методика за ТЕЛК\", отбелязват още в писмото си майките.   ", "date": "2019.01.24", "title": "Част от \"Системата ни убива\": Не сме канени на срещата с Борисов"}
{"url": "https://www.actualno.com/pleven/bezraboticata-v-pleven-padna-do-naj-niskoto-si-nivo-ot-10-godini-news_718084.html", "text": "  В края на 2018 г. регистрираните в Бюрото по труда в Плевен са били 3 480 души. Нивото на безработица е 5,4 на сто. То е най-ниското за последните 10 г. През 2017 г. безработните в Плевен са били 3 889, а година преди това - 4 201. Това съобщи днес директорът на Бюрото - Здравко Дафинов.     „Донякъде икономиката допринася за намаляването на безработицата. Другият важен фактор обаче е трайното намаляване на населението в община Плевен“, поясни Здравко Дафинов.\r\nОт регистрираните 3 480 безработни с основно и по-ниско образование са 1 185 души. С висше образование са 509 души. В тази категория динамиката е най-голяма - има най-голям „оборот“ на регистрация и отписване, защото тези хора са по-креативни и доста по-лесно си намират работа, допълни Дафинов. Над 55-годишна възраст са 778 безработни, а младежите до 29 г.\r\nОбявените работни места в Бюрото по-труда през януари са 73. Най-много свободни позиции има в компанията „Леони“, която изгражда в Плевен завод за производство на кабели и кабелни системи за автомобили. Тя търси в момента 30 оператори за работа в производствения участък. Свободни работни места има и за учители, възпитатели, шивачки, водопроводчици, продавач-консултанти, медицински сестри, чистачи и др.  ", "date": "2019.01.24", "title": "Безработицата в Плевен падна до най-ниското си ниво от 10 години"}
{"url": "https://www.actualno.com/cars/proektyt-mito-orozov-bylgarskijat-henri-ford-e-pobeditel-v-daritelska-programa-na-moto-pfoe-news_718086.html", "text": "  За юбилеен 20-ти път \"Мото-Пфое\" финансира проекти за опазване на природното многообразие и културно-историческото наследство на България. Наградите се връчиха на победителите от сезон 2018 на 23 януари, по време на официална церемония в Софийска градска художествена галерия.     През 2018 г. в програмата се включиха общо 41 проекта от цялата страна, а 32 от тях изцяло отговаряха на регламента на конкурса, публикуван на сайта . Проектите бяха разпределени в двете категории почти по равно – опазване на околната среда с 15 номинирани участници и културното наследство – 17. По преценка на журито, освен националния победител, бяха определени още две поощрителни награди, като наградният фонд от 20 000 лева се разпределя на 10 000 лева за големия приз и по 5 000 лева за подгласниците.\r\nОсновна цел на дарителската програма винаги е бил стремежът, освен финансово, тя да подкрепи с разгласа и публичност усилията на множество институции, колективи и индивидуални участници да съхранят националната ни уникалност и идентичност.  Изборът на експертното жури за победител на сезона се спря на един специален проект, разработван от Регионалния исторически музей във Враца – . Неговата цел е да се популяризират дейността и наследството на Мито Орозов, както и яркото му присъствие в културния и обществен живот на Враца и страната. Това е родоначалникът на модерното коларство у нас, собственик на първата фабрика за файтони, кабриолети и карети. Основана през 1885 г., тя е доставяла представителни возила за всички държавни институции у нас и богатите предприемачи след Освобождението. За неговите возила е писал Алеко Константинов, относно удобствата им се е произнасял и великият банкер Буров. Мито Орозов е и единственият българин, получил предложение за съдружие със заводите на Ford. То обаче не се е състояло. С финансирането от Дарителската програма ще завърши реставрацията на два файтона, проектирани от Орозов, които сега са собственост на музея. Те ще се използват и за ретро разходки, като част от политиката за социализиране на музейната експозиция. Ще се ремонтира и обогати сбирката \"Модерни превозни средства\", както и ще се организира изработването на умалени макети от ученици в града. Завършването на наградения проект ще допринесе за опазването и популяризирането на културно-историческото наследство на врачанския край, което представлява и устойчив принос за развитието на културния туризъм. Проектът получи награда от 10 000 лв., грамота и почетен плакет, връчени на директора на РИМ Враца, г-н Ганецовски, от д-р Аксиния Бутева, Началник отдел в дирекция „Културно наследство, музеи и изобразителни изкуства“ от Министерство на културата и Атанас Фурнаджиев – управител на Мото-Пфое.    Първата поощрителна награда в тазгодишното юбилейно 20-то издание на Дарителската програма на Мото-Пфое за опазване на природното и културно наследство отиде при , с автор Национален природонаучен музей – БАН. Целта на проекта е детайлно изучаване на важните за птиците местообитания, определяне на миграционните им пътища и места за почивка. Използват се класически и нови за екологията технологии за събиране на данни, за да се следи поведението на тази мигрираща птица и да се набележат и приложат мерки за опазването ѝ. За целта ще бъдат разположени къщички и ще бъдат наблюдавани през 3 последователни гнездови сезона – с поставяне на пръстени и GPS маркери. Ще се осъществява и наблюдение на поведението на тази птица, която прави една от най-дългите миграции. НПМ-БАН е страна по проекта \"Global Owl Project\", за който всяка страна осигурява сама финансирането си. Наградата от 5 000 лв., плакет и грамота прие лично проф. Николай Спасов, директор на Национален природонаучен музей. Тя му бе връчена от председателя на журито, д-р Петър Янков и Светла Василева – Мениджър маркетинг комуникации в Мото-Пфое и координатор на Дарителската програма. С втората поощрителна награда от Дарителската програма на Мото-Пфое за опазване на природното и културно наследство за 2018 г. беше отличен с автор Университетски аварийно-спасителен отряд. Проектът ограничава негативното влияние на човека в планината Рила, изключвайки туристическото присъствие извън утвърдените маршрути. Така качествената туристическа маркировка спомага за подобряване условията за съществуване на застрашени видове, записани в европейски и световни списъци. Университетски авраийно-спасителен отряд има богат опит в изграждането на качествена туристическа маркировка. Проектът им показва един възможен път за подобряване на ситуацията в планината, чрез привличане и обучение на доброволци в помощ на служителите в парковете. Чрез изпълнението на проекта ще се създадат по-добри условия за туристите, използващи европейските туристически маршрути Е-3, Е-4 и Е-8 и ще се спомогне за популяризиране на българските културни и природни забележителности. Наградата – 5 000 лева, плакет и грамота – бе връчена на председателя на УС на УАСО, Васил Гурев, от г-жа Галя Георгиева – Експерт в Дирекция \"Съдържание на предучилищното и училищно образование\" в Министерство на образованието и науката и Масухиро Ояма – управител на \"Мото-Пфое\". Всички 32 номинирани проекта, които кандидатстваха в Дарителската програма на \"Мото-Пфое\" за опазване на природното и културно наследство през 2018 г. получават почетен диплом.   В изданието за 2018-та председател на журито е д-р Петър Янков – виден еколог и природозащитник, победител в първото издание на инициативата през 1996 г. и председател на журито от 2010 г. насам. Членове на журито са още: д-р Аксиния Бутева – Началник отдел \"Музеи, галерии и визуални изкуства\" в дирекция \"Културно наследство, музеи и изобразителни изкуства\" в Министерство на културата, г-жа Христина Маркова – Главен експерт в дирекция дирекция \"Образователни програми и образователно съдържание\", Министерство на образованието и науката и г-жа Гергана Тонева – Главен експерт в отдел \"Стратегии и програми за околната среда\", Дирекция \"Политики по околната среда\" в Министерство на околната среда и водите.\r\nЗа двете десетилетия от съществуването си Дарителската програмата има общо 1190 участвали проекта, от които 87 са наградени с общо 348 000 лв., включително тазгодишните участници.", "date": "2019.01.24", "title": "Проектът \"Мито Орозов – българският Хенри Форд\" е победител в дарителска програма на \"Мото-Пфое\""}
{"url": "https://www.actualno.com/health/lekar-s-30-godishen-opit-noseneto-na-maska-ne-ni-predpazva-po-nikakyv-nachin-ot-grip-news_718080.html", "text": "   Д-р Райка Кастелова е общопрактикуващ лекар с повече от т. Тя има кабинет в гр. Дупница, където преглежда своите пациенти, както от града, така и от околията. Срещнахме се с нея, за да обсъдим всички въпроси около грипа, грипната епидемия и начините за превенция Намираме д-р Кастелова в кабинета й. Пълен с книги по медицина, сборници, таблици и много чакащи пациенти в приемната.       Не мога да кажа със сигурност, но обикновено всяка година, в сезона на грипа, има изключително много пациенти.   Обяснявам си я най-вече с урбанизацията. Струпват се много хора на едно и също място. Едно време хората живееха по-отдалечени един от друг. Имаше голяма разлика между градовете и селата. Сега това не е така. На второ място си я обяснявам с повишените прахови частици. Особено в големите градове, замърсеният въздух е на много високо ниво.\r\nМоже да се даде и като причина голямата мобилност на обществото. Хората пътуват много (в метрото, автобусите), срещат се с други хора, и разпространяват грипните вируси. На последно място може да бъде добавено посещаването на масовите мероприятия: концерти, спортни събития и т.н., където много често се събират голяма група хора. Това, според мен, са основните неща, които предразполагат за създаването на грипна обстановка. Не само в България, но и навсякъде по света.     Да, според мен го правят. Това се случва, защото хората не са наясно със сериозни усложнения или с последствията от грипа. Мислят, че това е просто една настинка. Не следят прогнозите, които се дават от епидемиолозите (по телевизията, а и навсякъде). Освен това, пациентите особено неглижират първите симптоми - лекото покачване на температурата, общо неразположение, болки в гърлото и продължават да не взимат съответните мерки в самото начало, а целта е точно тогава да се вземат мерки, за да не стига до усложнения. Разбира се, че трябва да подсилваме имунитета си. В този период трябва да употребяват повече плодове, особено цитрусови. Пациентите трябва да знаят, че противогрипните ваксини имат ефект, само ако се поставят през октомври. След това няма абсолютно никакъв смисъл от поставянето им.\r\nИма на пазара много добри противовирусни продукти, които служат за покачване на имунитета и профилактика на вирусни и бактериални инфекции медикаменти.   Медикаментите трябва задължително да се пият е месеците, които съдържат буквата „Р” (септември, октомври, ноември, декември, януари и т.н.). Сред продуктите, които могат да бъдат изброени са: Респигард, Бронховаксон, Геовиртол форте. При покачването на имунитета и профилактиката на грипа е много добре да се използват хомеопатични продукти. Доста от родителите дори ги предпочитат. Пример за такъв продукт е: Оксилокопциум. Пие се по схема, обикновено всяка неделя, родителите трябва да дават една доза на децата си (преди началото на новата седмица).   Не можем да се предпазим от грип, носейки маска. Това е така, защото, за да действа, тя трябва да се сменя много често. Ако излезеш навън и през цялото време си с една и съща маска, то нищо не се получава. Маската трябва да се сменя през минути.\r\nКак намирате политиката на РЗИ-тата децата да бъдат пускани в грипна ваканция, едва ли след достигане на определен процент от отсъстващи от училищата?\r\nПо-добре е децата да се разпускат, преди развитието на епидемията. Личните лекари подават информация до РЗИ. Още преди да се стигне процента, при който се обявява грипната епидемия, според мен, децата трябва да бъдат разпускани. След като започне да се покачва нивото е по-добре, за мен, да бъдат разпускани.", "date": "2019.01.24", "title": "Лекар с 30-годишен опит: Носенето на маска не ни предпазва по никакъв начин от грип"}
{"url": "https://www.actualno.com/sciencelogy/a1-startira-prodajbite-na-nokia-81-news_718083.html", "text": "   Новият флагман впечатлява с отлични камери, голям PureView дисплей, батерия с висок капацитет и мощен процесор с изкуствен интелект      А1 стартира продажбите на новия смартфон Nokia 8.1. Флагманът може да бъде закупен онлайн на за 499,99 лв. в брой или 24,99 лв. на месец с план .\r\nКорпусът на Nokia 8.1 e със заоблени ъгли, като съчетава алуминиева рамка с предно и задно стъкло, придавайки елегантност на дизайна. 6.18-инчовия FHD+ PureDisplay заема малко над 81% от тялото на смартфона, като предоставя по-ярки и по-богати цветове. IPS LCD дисплея притежава HDR10 технология и използва защита от Corning.\r\nNokia 8.1 предоставя 27% повече производителност благодарение на мощния осемядрен процесор Snapdragon 710™ от Qualcomm®, с 10-нанометрова архитектура. Графичният процесор е Adreno 616. Процесорът оптимизира работата на батерията, като консумира до 40% по-малко енергия. Този факт, заедно с функцията за бързо зареждане с 18W, осигуряват двудневна издръжливост на адаптивната 3500 mAh батерия.  Основната камера на Nokia 8.1 e 12 MP с оптика от ZEISS, OIS технология, Google Lens функция и двойна светкавица (Hi-CRI). Отворът на блендата е f/1.8. Втората 13 MP камера на задния панел предоставя повече дълбочина на кадъра. Под двойната камера е разположен сензорът за пръстови отпечатъци. Селфи камерата е с 20 MP и предоставя разнообразни функции с изкуствен интелект при заснемане – регулирано портретно осветление, възможност за добавяне на 3D филтри и маски, заснемане с боке ефект и други.\r\nОперативната памет на Nokia 8.1 е 4 GB, което осигурява отлично гейминг преживяване и използване на множество приложения едновременно. Паметта за съхранение е 64 GB, като смартфонът разполага с опция за поставяне на допълнителна карта за памет до 400 GB, която се поставя във втория хибриден слот за SIM карти.\r\nСмартфонът работи с най-новата софтуерна версия на Android – 9.0 Pie, част от семейството на Android One.     , част от A1 Group, е водещ доставчик на дигитални услуги и телекомуникационни решения в България. Телекомът предоставя мобилни и фиксирани услуги, високоскоростен интернет, цифрова и сателитна телевизия, включително четири собствени спортни канала – MAX Sport 1, MAX Sport 2, MAX Sport 3 и MAX Sport 4, платежни услуги, собствена платформа за музикален стрийминг, cloud и IoT решения на 5 милиона клиенти. През 2017 г. A1 България отчита приходи от 431,2 милиона евро, а сравнимата EBITDA e 130,1 милиона евро. е водещ телекомуникационен доставчик в Централна и Източна Европа с повече от 24 млн. клиенти. A1 Group оперира в седем държави: Австрия (А1), България (A1), Беларус (velcom), Хърватия (A1 Croatia), Словения (A1 Slovenia), Сърбия (Vip mobile) и Македония (one.Vip). Приходите на A1 Group за 2017 година са 4,38 милиарда евро, а сравнимата EBITDA e 1,4 милиарда евро. Портфолиото на A1 Group включва гласова телефония, високоскоростен интернет и мултимедийни услуги, както и решения в областта на високите технологии, преноса на данни и онлайн разплащанията. Групата разполага със стабилен акционер в лицето на América Móvil – третият по големина доставчик на мобилни услуги в света.", "date": "2019.01.24", "title": "A1 стартира продажбите на Nokia 8.1"}
{"url": "https://www.actualno.com/society/okolo-filma-damascena-se-zavihrja-bezprecedenten-skandal-v-istorijata-na-bylgarskoto-kino-news_718095.html", "text": "   .     Припомняме, че продукцията на сценариста и продуцент е вдъхновена от истинска история. Освен това лентата е най-мащабният проект, сниман у нас през последните 25 години, финансиран изцяло с частни средства.​\r\nМалко повече от година след официалната премиера на \"Дамасцена\" (3 ноември 2017 г.) обаче, в публичното пространство се заражда скандал с много намесени страни.   За съобщи режисьорът в профила си във Facebook. пише, че в момента се прави \", твърди Тодор Анастасов.\r\nПред той посочи, че казусът виси в пространството от януари 2018 г. Както Анастасов, така и продуцентът Мария Лалева, твърдят, че имат официални документи, с които да удостоверят, че са носители на авторските права на филма \"Дамасцена\". . За Тодор Анастасов това е абсолютно недопустимо, тъй като според него става дума      Анастасов отбеляза, че от Concept Studio най-малко са постъпили неколегиално към него като режисьор, тъй като той не е потърсен, за да даде съгласието си върху каквито и да било промени върху лентата. Режисьорът уточни, че .\r\nАнастасов недоумява и защо при положение, че неговият филм е .\r\n\" Сценарият е дописван без съгласие на Мария Лалева. Сменя се страхотната музика на Румен Бояджиев. На мен ми беше заявено, че филмът не бил приет от собственика-инвеститор. Това, разбира се, щеше да бъде вярно, ако нямахме премиера и кинопоказ в страната - продадени билети и взети пари от тях. Такова е законодателството \", разказва още режисьорът. \"Бяха дадени сериозни пари за реклама от инвеститора. И подчертавам: ​\", коментира с огорчение Тодор Анастасов.\r\nТой посочи, че дори не е получил копие от , а лентата е пропуснала възможност да се яви на престижни кинофестивали, включително и на българската селекция за \"Оскар\"-ите. .        потърси за коментар продуцента и сценарист на \"Дамасцена\" . Пред екипа ни тя заяви, че позицията ѝ по казуса е публична - . Лалева пише, че на този етап запазва правото си като изпълнителен продуцент на тази продукция и като сценарист на филма да остане без коментар. \" Засега. Най-вече, защото Concept Studio, които преработват „Дамасцена“, вече повече от година, както и продуцентът „Филмова къща Дамасцена“, . Когато дойде времето, ще кажа мнението си и истината публично и където е необходимо \", пояснява Мария Лалева.\r\n\" Ще остана без коментар (не без позиция) в момента, защото казусът има няколко страни. И първата от тях е юридическа. Възпитана съм да вярвам и уважавам законите. А единствено компетентните органи (съдът, НФЦ, който ще има нелеката задача , ако все още не го е, Министерство на културата и други) са тези, които могат да вземат отношение и да санкционират подобни случаи на нарушение на авторските права \", коментира Мария Лалева.\r\nТя пояснява, че втората страна на случая е моралната. \" Говоря и за личен морал, и за професионален морал, и за морала на киногилдията, чиято реакция ще бъде показателна за нивото на професионализъм и за принципната позиция на професионалистите по проблемите, свързани с авторското право. Моралът е въпрос на зрялост, себеуважение и отговорност. А у нас, в България, и на смелост \", категорична е уважаваната поетеса и писателка. \" Третата страна на случая е въпрос на отношение към изкуството. Има огромна разлика между това да създаваш изкуство и да го употребяваш. Благодаря ви за реакцията и отношението. Ще остана без коментар с последната надежда, че диалогът, уважението към труда на авторите, на екипа, на актьорите и на масовката в тази огромна и скъпа продукция, с последната надежда, че елементарната човешка етика и задължителната колегиална и професионална етика ще надделеят и в крайна сметка и двете версии на филма ще имат своето право на живот. Както и че . В името на изкуството и на законността, в името на морала и уважението. Дори в българското кино. Най-вече в българското кино \", завършва публикацията на Мария Лалева.   Изпълнителният директор на Concept Studio Кръстьо Ламбев уточни пред , че в момента, в който продуцентът на филма в лицето на \"Филмова къща Дамасцена\" реши да даде изявление, от студиото ще вземат отношение. \" \", подчерта Ламбев. Той посочи, че си върши професионално работата и когато има казус между продуцент и режисьор, е най-добре те да решат какви изявления да правят. По-рано в ефира на \"Нощен хоризонт\" актьорът Веселин Плачков, който играе главната роля в \"Дамасцена\", коментира, че филмът се е \" \". Плачков отбеляза, че лентата е минала при изключителен интерес \"без никакви противоречиви мнения. Това, беше ясно, е кино - кино, та кино\", каза още Плачков. Той подчерта, че сега , каквото, по думите му, е искането на продуцента.     Филмът \"Дамасцена\" е разказ за живота на едно българско момче от Розовата долина от средата на 60-те години на ХХ век до наши дни (в ролята на главния герой Течо е Веселин Плачков).  Преплитайки минало и настояще, реалност и майсторски подбрана мистична символика, \"Дамасцена\" е лента за успеха в живота, за цената на личния избор, пречките пред него и безкрайната любов към розата, внасяща красота в един свят, изпълнен с развалини. И сякаш универсалните човешки послания на лентата влязоха в остър сблъсък с реалността. Тази реалност, в която човек застава срещу човека, нанася и удари срещу мечтите му.  ", "date": "2019.01.24", "title": "Около филма \"Дамасцена\" се завихря безпрецедентен скандал в историята на българското кино"}
{"url": "https://www.actualno.com/scene/ubilejnijat-spektakyl-stojanka-mutafova-70-godini-na-scena-s-data-2-fevruari-e-napylno-razprodaden-news_718088.html", "text": "   Поради огромния интерес “Госпожа Стихийно бедствие” е готова да повтори честването на 12 март 2019 в зала 1 на НДК      Зала 1 на НДК се оказа тясна за всички фенове, приятели и почитатели на великата Стоянка Мутафова, желаещи да я почетат и поздравят навръх 97-ия й рожден ден – 2 феруари 2019 г.! Интересът към уникалното събитие - спектакълът “СТОЯНКА МУТАФОВА - 70 ГОДИНИ НА СЦЕНА” се оказа наистина огромен и затова тя се съгласи да потвори празника на 12 март 2019 г., пак в зала 1 на НДК. На 12 март на сцената се очаква да се качат много звездни гости – обичани родни артисти, музиканти и певци, като голяма част от тях ще бъдат различни от участниците в първата, напълно разпродадена вече дата. Скоро ще бъдат обявени техните имена.\r\nНа 2 февруари специално участие ще вземат Йорданка Христова, Силвия Кацарова, Мария Сапунджиева, Виктор Калев, Любо Нейков, Ненчо Илчев, Албена Павлова, “Тоника Домини”, и още от най-големите звезди на родната театрална и музикална сцена, а няма да липсват и изненади.\r\nБилетите за второто издание на юбилейния спектакъл “СТОЯНКА МУТАФОВА – 70 ГОДИНИ НА СЦЕНА” на 12 МАРТ 2019 в зала 1 на НДК вече са в продажба  в системата на TИКЕТПОРТАЛ ( . Билети могат да се намерят още в Билетен център в НДК, Билетна каса на “Арена Армеец”, книжарици Booktrading и бензиностанции ОМВ. Цената им е от 20 до 70 лв., според мястото в залата. Организатори са продуцентски къщи “Ажур Пико” и “Артишок”.   С изключителна енергия, винаги с усмивка на лице и страхотно чувство за хумор, Стоянка Мутафова продължава да е на сцена и до днес. \"Кралицата на българската комедия\", както я описва Ройтерс, има в актива си изключително богата палитра от роли. Първата й е още от 1945 г., когато играе прислужница в пиеса на Молиер. Завършва класическа филология в Софийския университет “Св. Климент Охридски” и Държавна театрална школа в София. От 1946 г. до 1949 г. работи в театър в Прага, а от 1949 до 1956 г. е в Народния театър. Тя е един от основателите на Държавния сатиричен театър “Алеко Константинов”, където работи от 1956 г. Магнетична и безкрайно талантлива тя приковава вниманието на публиката “на мига” щом стъпи на сцената и напълно заслужено печели любовта й, както в театъра така и на екрана. Стоянка Мутафова участва в много от емблематичните български филми като: “Специалист по всичко”, “Любимец 13”, “Топло”, “Бялата стая”, “Кит”, “Езоп” и други. Уважавана и обичана, тя успява да вдъхнови поколения български артисти да тръгнат по пътя на театъра и киното. Днес, на 96 години, актрисата продължава да играе активно, да изнася представления из страната и на сцената на Сатиричния театър в София. През 2012 г., когато празнува 90-годишния си юбилей, тя сподели: \"За мен този театър (Сатиричния) е кажи речи всичко\".    В края на 2017 г. единствената й дъщеря Мария Грубешлиева – Муки, издаде своята втора книга за Стоянка Мутафова със заглавие \"Добър вечер, Столетие мое\". Едно от посланията в книгата е: “Никога да не се предаваш, да бъдеш себе си, да се бориш и да достигнеш своето столетие. И когато това стане да можеш с усмивка да му кажеш \"Добър вечер\" и да си щастлив от дългия път, който си извървял\", споделя авторката на книгата.\r\nПоследвайте събитието във Facebook или .", "date": "2019.01.24", "title": "Юбилейният спектакъл “СТОЯНКА МУТАФОВА - 70 ГОДИНИ НА СЦЕНА”  с дата 2 февруари е напълно разпродаден"}
{"url": "https://www.actualno.com/europe/antonio-guteresh-gubim-nadprevarata-s-izmenenieto-na-klimata-news_718096.html", "text": "  Главният секретар на ООН Антонио Гутереш предупреди, че светът \"губи надпреварата\" с изменението на климата и настоя правителствата да поемат по-смели ангажименти отвъд Парижкото споразумение, предаде AFP.     \"Изменението на климата е определящият въпрос на нашето време. Ние губим надпреварата\", каза той по време на Световния икономически форум в Давос.   \"Абсолютно наложително е да се обърне тази тенденция.\"\r\nГютереш каза, че \"няма надежда\", че нациите ще намерят решение, но подчерта: \"Нуждаем се от политическа воля и от правителства, които разбират, че това е най-важният приоритет на нашето време\".  Парижкото споразумение за климата получи удар от изтеглянето на Съединените щати под натиска на президента Доналд Тръмп и от заплахите да направи същото новия крайно десен лидер на Бразилия Жаир Болсонаро.\r\nГенералният секретар на ООН заяви, че ангажиментите, поети в Париж, вече са \"недостатъчни\".   \"Ако онова, за което се договорихме в Париж, се материализира, температурата ще се повиши с повече от 3,0 градуса\", каза той.    \"Необходимо е страните да поемат по-сериозни ангажименти\", каза Гутереш, призовавайки за повече мерки за смекчаване на изменението на климата, адаптиране към него и финансова помощ за по-бедните страни.", "date": "2019.01.24", "title": "Антонио Гутереш: Губим надпреварата с изменението на климата "}
{"url": "https://www.actualno.com/burgas/kmetyt-na-carevo-beton-ne-e-obidna-duma-kogato-vsichko-e-zakonno-news_718090.html", "text": "   В последните дни строителството по Южното Черноморие отново е водеща тема в социалните мрежи и във всички медии. Последният случай, изграждане на ваканционен комплекс на къмпинг \"Арапя\", провокира разнопосочни дискусии. От потърсихме кмета на Царево Георги Лапчев, за да разберем повече подробности за строежа и това дали той е законен.       Това, което община Царево е направила още миналата седмица, е, че във връзка с насъбралите се коментари за строежите по морето, проверихме абсолютно всички обекти, за които има издадени разрешения за строеж, за да видим дали са коректни или не. Едва ли има някой, на когото не му е ясно, че всички спекулации около строежите са политическа поръчка. Как така се оказа, че всички обекти са законни, а ние още имаме притеснения? Призовавам природозащитниците да се тревожат, когато нещата са незаконни, а в обратния случай, да бъдат спокойни. Не може законът да казва \"да\", а Facebook да казва \"не\" и всички да се подчиняваме на социалната мрежа. Започнахме да залитаме в една много странна посока. Затова вярвам, че Facebook не е закон, а законът трябва да бъде изпълняван такъв какъвто е.   Това е частен имот с всички необходими разрешения. Сега съм поръчал проверка, за да може още веднъж да се уверим, в най-големи детайли, че не сме пропуснали нещо. Даже си мисля, че заради проверката, която направихме миналата седмица, идват реакциите. Но нека да се върнем назад. Кога е издадено разрешението за строеж? Ще ви кажа веднага - през 2007 година, когато и държавата и общината са управлявани от БСП. Така че, когато говорим за строежи около морето, нека кажем цялата истина. Да, така е, но позволете ми първо малко да се съмнявам в това, което се случва. Ние сме направили всички необходими проверки, извършили сме всички съгласувателни процедури от институциите, поради което е било преиздадено разрешение за строеж. Моето лично мнение е, че там никога не е трябвало да има нещо. Само че живеем в Европа и частната собственост е неприкосновена. И когато дойде човекът и покаже нотариалният акт, трябва да го уважим. Заради това влязохме в тежки разговори с този инвеститор и за разлика от това, което е било предвидено през 2007 г., сега позволихме близо 4-5 пъти по-ниски показатели. Тогава са били предвидени едни високи сгради на 4 етажа, което е абсолютна плътност! След разговори стигнахме до решение, че това не е добре и те бяха сърдити, защото това са загуби за тях, но накрая си стиснахме ръцете и се реши да се строят къщи. Това е истината за там! Всичко останало и опитите за релация с други обекти, които са по-на север в други общини, много моля, да не бъдат правени.     Ситуацията е напълно коректна и е под наш контрол. Всеки, който иска да получи допълнително информация, е добре дошъл. Чудесно е, че обществото следи внимателно случващото се по Южното Черноморие. Ние нищо не крием и държим на прозрачността. В нашата проверка от миналата седмица установихме, че фирмата, която е строител там, не отговаря на едно от условията на закона. Не е поставена ограда и табела, за което беше санкционирана и има написан акт. Отлично зная, че това е много красиво място и фактът, че е на първа линия, ще породи социален интерес. Но истината е, че отговаря на закона. Аз съм инженер-лесовъд и искам да ви кажа, че черният бор няма място там. Той е изкуствено създадена култура, която така или иначе е към своя край и не може да издържи повече от 60-70 години на това място.    Много държа истината да излиза наяве, защото тя е най-добрата политика. И когато има такива политически партенки, които се хвърлят и използват за генериране на фалшиви новини е обидно и за журналистиката. Нека да кажем каква е истината. Къде бяха всички тези хора, тогава когато ставаха всичките бели? Кой излизаше да ги коментира и да задава въпроси? Общината е направила всичко, което може. \"Бетон\" не е обидна дума и има нужда от него, когато всичко е законно. ", "date": "2019.01.24", "title": "Кметът на Царево: \"Бетон\" не е обидна дума, когато всичко е законно"}
{"url": "https://www.actualno.com/blagoevgrad/obshtina-blagoevgrad-otdelja-780-000-lv-za-izdryjkata-na-ofk-pirin-news_718105.html", "text": "  „Можем да отделим 1% от бюджета на общината за 2019 г. за издръжката на ОФК „Пирин”, което прави 780 000 лева. Тази сума е необходима, за да гарантираме оставането на отбора в „Б”-група“.     Това заяви кметът д-р Атанас Камбитов на среща, инициирана от председателя на Общински съвет Радослав Тасков с обществеността, бизнеса и феновете на „орлетата”.\r\nПредседателят Радослав Тасков призова всички, които обичат ОФК „Пирин“ да присъстват на заседанието на ОбС на 25 януари, когато ще се гласува Бюджет 2019. Той подчерта, че не трябва да се допуска да има искания за пренасочване на средства. „Идеята за тази среща възникна на последната сесия, на която Общински съвет трябваше да вземе решение, дали да дофинансира клуба.Прави впечатление, че през 2018 г. няколко пъти темата „Пирин“ бе коментирана от общинските съветници, без на практика да имаме яснота, дали обществеността подкрепя „Пирин“ и интересува ли се какво се случва в клуба. Лично за мен в Общински съвет, хората, които подкрепяме „Пирин“ сме мнозинство. Усеща се обаче едно изчерпване на доверието от страна на съветниците, свързано с финансирането на клуба. Проблемите в момента, според мен, са свързани с финансирането, посещаемостта на футболните срещи и критиките, които постоянно се получават към клуба, от различно естество. Особено в последно време, част от упреците не отговарят на истината,. Те са толкова злонамерени, че създават усещане, че темата ОФК „Пирин“ и финансирането са токсични. И общинските съветници, които искат да помогнат, да гласуват, се страхуват да го направят, защото не знаят дали взимат правилното решение. Явно е, че Община Благоевград трябва да се справя през този сезон, респективно през пролетта на следващия. Нека в петък се види, че „Пирин“ е нужен на Благоевград“ . Той поясни, че всяко едно предложение направено на срещата е записано и ще бъде работено по него.\r\nД-р Камбитов обясни, че Общината няма как да осигури сама бюджет на общинския футболен клуб, за да е в „А”група, тъй като трябват 2,5 милиона лева. Присъстващите се обединиха около идеята, че реалната цел е тимът да се задържи в „Б” група, като се изготви стратегия за развитието му през следващите 5 години.  По време на срещата общинският съветник Кирил Ваклинов предложи да бъде сформиран Обществен съвет, в който да участват общински съветници, бизнесмени, фенове и граждани.\r\nАтанас Камбитов призова бизнеса да подкрепи Общината, която финансира „Пирин”, а общинските съветници в петък също да покажат, че държат на легендарния клуб, който през 2022 година ще навърши един век. „Нека не правим политика от „Пирин”, нека всички се обединим и покажем, че „Пирин” е нужен на Благоевград”, подчерта кметът. Представители на бизнеса изтъкнаха, че в момента клубът разполага с много добра спортна база, каквато никога не е имал. Стана ясно, че Общината е готова да кандидатства с проект за финансиране във Фонд на фондовете за изграждане на още две футболни игрища, тенис кортове, лекоатлетическа писта и съблекални край село Зелен дол. Общината е готова да съдейства и да прехвърли дялове на бизнесмени, които искат да спонсорират клуба. „Дори сме съгласни да сме миноритарен собственик, а контролният пакет акции да е в този, който осигурява финансирането, може да направим публично-частно партньорство”, сподели Камбитов.\r\nИзпълнителният директор Венко Попов и днес подчерта, че парите се харчат прозрачно и всеки, който проявява интерес, може да се запознае с всички документи, с приходите и разходите в клуба. Венко Попов увери, че на всеки три месеца се извършва одит и няма как да се злоупотреби дори с един лев.    По време на срещата присъстваха и предприемачите Иван Чапов, Петър Байкушев, Емил Павлов.", "date": "2019.01.24", "title": "Община Благоевград отделя 780 000 лв за издръжката на ОФК \"Пирин\""}
{"url": "https://www.actualno.com/velikotarnovo/pochitame-deloto-na-stefan-stambolov-vyv-veliko-tyrnovo-news_718094.html", "text": "  Делото на бележития държавник ще бъде чествано във когато се навършват . Последните исторически проучвания показват, че той е роден именно на тази дата – съобщават от пресцентъра на община Велико Търново.       , намиращ се в началото на архитектурния комплекс „Самоводска чаршия“. Паметникът е дело на скулптура Н. Маров и арх. Л. Лалеве, и е открит от признателните поколения през 1995 г. с литературно-музикалната композиция „Стефан Стамболов – революционер, поет, държавник“, която ще бъде изпълнена от Десислава Димитрова, Мирослава Дончева и Бирджан Яначков – ученици от Старопрестолна гимназия по икономика. Слово за Стефан Стамболов ще произнесе Иван Александров - директор на Регионалната библиотека „Петко Р. Славейков“.\r\nВ памет на великия съгражданин ще бъде отслужен . Цветя и венци в знак на почит и уважение ще бъдат положени с .     ... е роден в Търново през 1854 г. Той е на Вътрешната  революционна организация и активен участник в освободителното движение, един от ръководителите на Старозагорското и Априлскито въстание през 1875 и 1876 г. След Освобождението на България е в Търново и . През 1883-1884 г. е , а през 1885-1886 г. и . С действията си по време на Съединението допринася за стабилизирането на страната. Участва като доброволец в Сръбско-българската война. След абдикацията на княз Александър І Батенберг на 27.08.1886 г. става заедно с Петко Каравелов и Сава Муткуров. Проявява твърдост за справяне с опитите за военен преврат и свиква Велико народно събрание, което на 27.06.1887 г. избира Фердинанд Сакс Кобурготски за княз на България. На 20 август същата година Стефан Стамболов е назначен за . Неговото управление продължава седем години (1887-1894 г.) и изиграва решаваща роля за изграждането на модерната българска държава. Икономическия възход на страната той постига чрез градивна вътрешна политика в три направления: протекционизъм на българските производители, привличане на чужди капитали и сключване на изгодни търговски договори с европейски държави. В реч, произнесена след Берлинския конгрес през м. юли 1878 година, той заявява:     В друга негова реч, която и днес звучи поучително, четем: ", "date": "2019.01.24", "title": "Почитаме делото на Стефан Стамболов във Велико Търново"}
{"url": "https://www.actualno.com/asia/erdogan-njamame-kopnej-za-okupacija-na-sirija-news_718107.html", "text": "  Президентът на Турция Реджеп Тайип Ердоган напомни подписаното през 1998 година между Сирия и Турция т. нар. Споразумение от Адана, предаде информационната агенция ДХА, цитирана от \"Фокус\".     „Под тази договореност всъщност лежеше идеята за изгонването и предаването на представители на установила се на определено място сепаратистка терористична организация. Сега, разбира се, след вчерашното пътуване до Москва и разговорите с г-н Путин, на дневен ред отново идва Споразумението от Адана. Сега още по-добре разбираме необходимостта да се съсредоточим настоятелно именно върху тези договорености и консенсус.   Целта на военните операции на турската армия в Сирия е да бъде гарантирана сигурността на границите и осигурено спокойствието на населението в самата Сирия. Всичките дейности в Сирия и по-специално в близките до нас райони, са за създаването на зона за сигурност с дълбочина 30-32 километра, както каза г-н Тръмп – 20 мили. Иначе ние нямаме проблем и копнеж за окупация на Сирия. Стигат ни нашите 780 хиляди квадратни километра”, думи на Ердоган, цитирани от ДХА.", "date": "2019.01.24", "title": "Ердоган: Нямаме копнеж за окупация на Сирия"}
{"url": "https://www.actualno.com/society/damtn-s-izvynredni-merki-za-nabludenie-na-jazovirite-news_718100.html", "text": "  Заради очакваните силни валежи в следващите часове и през утрешния ден (на места се очакват до 40 литра на квадратен метър), Държавната агенция за метрологичен и технически надзор (ДАМТН) подсилва екипите осъществяващи контрол на язовирните стени и съоръженията към тях, като в следващите дни ще провежда извънредни инспекции на проблемните водоеми.     В готовност е и оперативен щаб, който работи в централата на ДАМТН до нормализиране на ситуацията. Инспекторите са в постоянен контакт с представителите на местната власт и собствениците на язовири, като са уведомени и всички областни управители за завишаване на вниманието към водоемите на тяхна територия.   ДАМТН апелира собствениците на язовири да следят с повишено внимание състоянието на управляваните от тях водоеми и при необходимост своевременно да сигнализират както агенцията, така и другите компетентни органи.", "date": "2019.01.24", "title": "ДАМТН с извънредни мерки за наблюдение на язовирите"}
{"url": "https://www.actualno.com/society/partijnata-televizija-na-bsp-zapochna-izlychvane-news_718092.html", "text": "  Още една партийна телевизия с българското ефирно пространство. От днес (24 януари) започна излъчване Българска свободна телевизия (БСТВ), зад която стои БСП. Тя е субсидирана от партията с 2 млн. лева.     Програмата започна в 07:30 със сутрешния блок на телевизията - \"България се събужда\". Водещ на предаването е журналистът Стоил Рошкев, който е работил в БТА, БНР и БНТ.   Първият политически гост в \"България се събужда\" беше депутатът от БСП Драгомир Стойнев. Следобедният блок е от 13:00 до 15:30 часа с водещ Елена Пенчукова, пише .\r\nЦентралната емисия новини на БСТВ е в 18:30 ч. Техен главен продуцент е Валерия Касиян, която досега е била репортер и водещ. Тя е работила в ТВ7, а след това в Би Ай Ти. Във вечерния блок са заложени предаванията \"Студио икономика\" с Нора Стоичкова (бел.ред - тя е била водещ в партийната телевизия на \"Атака\") и \"Актуално от деня\" с водещ бившия депутат от НФСБ Велизар Енчев.  Всеки понеделник от 19:00 ч. ще се излъчва спортното предаване на телевизията - \"Червен картон\" с Кирил Веселински. БСТВ посочва, че зрителите ще могат да видят в ефира ѝ и много от любимите български филми, стойностна музика и документалистика.\r\nСъздаването на партийна телевизия на БСП беше предизборно обещание на Корнелия Нинова, преди да стане лидер на партията. Формално обаче създаването на медията започна през юни миналата година, а през ноември телевизията бе регистрирана от Съвета за електронни медии.   В документите бе записано, че БСТВ има за цел след една година да държи 20% от националната аудитория и да се конкурира с трите големи национални телевизии - \"Нова тв\" бТВ и БНТ. БСП възнамерява да гласува субсидията ѝ година за година и при преценка парите за медията да бъдат увеличени.    Директор на БТСВ е 75-годишният Любомир Коларов, дългогодишен журналист, завършил образованието си в Московксия държавен университет. Той е бивш кореспондент на Българската телевизия в Москва (1971-1977), бивш главен редактор в БНТ, депутат от БСП в 37 Народно събрание и две години председател на бившия Комитет по пощи и далекосъобщения.\r\nКоларов е и председател на Сдружението на приятелите на Русия \"Александър Невски\". Той е бивш съпруг на Ирина Бокова, която беше шеф на ЮНЕСКО.\r\nТелевизията ще може да се гледа от българите в чужбина, живеещи в Европа и Америка.   ", "date": "2019.01.24", "title": "Партийната телевизия на БСП започна излъчване"}
{"url": "https://www.actualno.com/smolyan/direktoryt-na-rzi-v-smoljan-probite-sys-svinski-grip-sa-dvojno-poveche-news_718075.html", "text": "   Смолян е една от многото области в България, които в момента са в . Какво е положението в областта - разговаря с д-р Мими Кубатева, директор на РЗИ в Смолян.       Това е така, защото има инфекция, която много бързо се разпространява и има висок процент на заразност. От друга страна вирусът много бързо се видоизменя и голяма част от хората обикновено са неподготвени. Нямат изграден имунитет и са податливи на инфекцията. И така всяка година, в определен период идва времето на грипа.   Не. Различно е. Настинката е състояние, в което организмът е преохладен. А при грипа говорим за инфекция. Първото подпомага второто. Когато организмът е преохладен, имунната защита се намалява и това е предпоставка по-бързо да бъдем заразени с какъвто и да било вирус. Когато имаме вирус, говорим за инфекция, а когато имаме преохлаждане, говорим за настинка. Друг е въпросът, че клиниката може да има сходни черти, но етиологията (причината) е различна. Аз смятам, че все повече хора се замислят за своята профилактика и проявяват грижа, но просто има обстоятелства, при които болестта няма как на 100% да бъде избегната. Дори да сме си направили ваксината, дори да вземаме всички възможни мерки, няма гаранция, че при определени обстоятелства няма да бъдем поразени. Тоест, не можем да виним само хората. До голяма степен и обстоятелствата играят роля, за да се развие една инфекция.     Самото състояние ни подсказва. Когато симптомите са търпими, когато със симптоматично средство и чай пробваме няколко дни и нещата се разминат. Това означава, че сме се справили сами. Но ако в продължение на един-два или три дни състоянието ни се влошава, не се подобрява, трябва да потърсим лекарска помощ. 100% гаранция няма никога! Има обстоятелства, които не са зависещи от нас. Ако попаднем в обстановка, в която има много вируси - такива, с които не сме се срещали, нямаме изградена защита, ако се преохладим и се съберат много фактори, колкото и да сме здрави, има риск да се развие инфекция. Искам да обърна внимание и на преумората, и на недоспиването. Ако в такъв момент ни завари ситуация с много болни от грип или други вирусни инфекции, лесно можем да бъдем повалени.    Да, това са мерки, които са в наша полза. Тоест, когато сме в епидемия, трябва да сме информирани. Трябва да слушаме и четем съвети на специалисти по радио, телевизия, медии за мерките, които са добри. Оттам-нататък поне знаем, че това, което ще ни се случи, не е предизвикано от самите нас. Да, трябва да спазваме общите принципи за закаляване на всеки организъм, особено на детските. Изнежването и прекалените грижи също не са добри, защото се отива в другата крайност, когато организмът става по-податлив именно от прекалената грижа. В този случай е важна ролята на родителите да правят най-доброто за децата си, като не отиват в крайности. Нека ги закаляват! Това е един механизъм за предпазване не само от инфекции, а изобщо от болести. На първо място обострянето на заболявания на дихателните пътища. Пневмонията е тежко усложнение. Всички други хронични заболявания, които човек има, е възможно да бъдат обострени от грипната инфекция. Много често се засяга и сърцето - като перикардит например. Менингит също - по-рядко, но тежко усложнение. Отразява се и на бъбреците. Всяко хронично заболяване след тежка инфекция, която се характеризира с много тежка интоксикация, може да бъде обострено. Да. H1N1 е свински грип. Тоест, в момента имаме два вида грипни щамове, които циркулират. И два пъти повече са тези от свинския грип. Сингапур. Също е от тип А, но различен серотип. Това са щамове, които на базата на своите антигени образуват съответния серотип и по този начин се идентифицират самите причинители. Но като цяло грипът си е инфекция с характерна клиника. Всеки грип е животозастрашаващ. Свинският грип беше характерен с това, че поразява хората в активна възраст, както се наблюдава и при нас сега. Особено опасен е за бременните. До момента в Смолянска област няма регистрирани смъртни случаи. Защото той се появи за първи път като инфекция и срещу нея нямаше изграден никакъв имунитет. Тогава по-голям брой хора бяха податливи и при първа среща реакцията на организма е по-тежка. В началото имаше и смъртни случаи. Сега картината е по-лека.", "date": "2019.01.24", "title": "Директорът на РЗИ в Смолян: Пробите със свински грип са двойно повече"}
{"url": "https://www.actualno.com/smolyan/s-risk-postaviha-stend-na-98-godishna-baba-v-smoljan-i-tja-ozdravja-news_718039.html", "text": "  Лекари от Кардиологично отделение към МБАЛ „Д-р Братан Шукеров“ в Смолян , съобщиха от лечебното заведение.     Жената е приета в началото на миналата седмица в критично състояние, с типични нестихващи болки в гърдите и много тежък задух. Причината се оказва остро запушване на сърдечните съдове.  Медиците и близките вземат решение за извършване на манипулация в сектора по Инвазивна кардиология. След поставяне на стенд пациентката е спасена. Състоянието на жената бързо се стабилизира и вече изписана. „Трябваше светкавично да се вземе решение. Бяхме изправени пред дилемата – да се търси консервативен вариант, или да преминем към доста по-рисковата инвазивна оценка и процедура. Но състоянието й се влошаваше с минути. За щастие бабата имаше много интелигентни и ангажирани близки. Съвместно взехме решение и поехме риска да направим това изследване. Оказа се запушване на главната артерия над 90%, със запушване и на другата артерия. Това състояние често пъти е несъвместимо с живота“, каза д-р Николай Илиев, извършил манипулацията на пациентката.  „За шест месеца през Инвазивната кардиология в МБАЛ \"Д-р Братан Шукеров\" са преминали 750 човека. Всички пациенти са с нестабилна стенокардия и инфаркти. Особено в зимните месеци, когато е студено, инфарктите са се увеличили, за месец минават по 15-20. Пада и възрастовата граница на пациентите, като се увеличава заболеваемостта при младите хора“ , съобщи началникът на Кардиологично отделение д-р Нина Шехова.\r\nВ сектора по инвазивна кардиология работят два екипа – на д-р Николай Илиев и на д-р Окан Алиман. Специалистите са изцяло на щат в смолянската болница. Д-р Илиев е работил в \"Сити Клиник\", \"Токуда\", \"Св. Екатерина\" и Военна болница. Д-р Алиман е работил в \"Св. Каридат\",  като в същото време е доцент-преподавател в Медицинския университет в Пловдив.", "date": "2019.01.24", "title": "С риск поставиха стенд на 98-годишна баба в Смолян и тя оздравя"}
{"url": "https://www.actualno.com/society/trima-postradaha-pri-katastrofa-kraj-gorna-orjahovica-news_718047.html", "text": "  Катастрофа между два леки автомобила затрудни движението по пътя между Горна Оряховица и Лясковец, съобщи Нова телевизия.     Пострадали са водачът и пътник от едната кола и пътничката от втората. На мястото на инцидента има екипи на полицията.\r\nВременно е ограничено движението в района на инцидента. Причините са в процес на изясняване.\r\nСигнал за произшествието е получен около 08, 00 ч. тази сутрин.  ", "date": "2019.01.24", "title": "Трима пострадаха при катастрофа край Горна Оряховица "}
{"url": "https://www.actualno.com/haskovo/pochti-dve-godini-po-kysno-proverka-zashto-v-haskovo-oshte-njama-alternativno-vodosnabdjavane-news_718099.html", "text": "  Проверка на изпълнението на проекта за допълнително аварийно водоснабдяване на Хасково започва регионалното министерство (МРРБ). Тя стартира след изрично разпореждане на премиера Бойко Борисов.     Става въпрос за проект, за който държавата отпусна 1,93 млн. лева през май, 2017 година. Проектът трябваше да осигури с вода Хасково заради спирането на определени кладенци, след новината за . А преди година стана ясно, че кметът на Хасково Добри Беливанов за изпълнение на проекта - 9 месеца по-късно! По това време Беливанов каза пред , че забавянето е заради процедури по отчуждаване и, че 4 дублиращи кладенеца вече са изградени, а вече се работи върху изграждането на още 4.   Възложената проверка ще обхване всички аспекти на строителните дейности на обекта, цялата налична документация, както и сроковете, заложени в сключеното между МРРБ и община Хасково споразумение за финансиране на обекта.\r\nПроверката ще се извърши от екип на Агенцията за държавна финансова инспекция (АДФИ), Дирекцията за национален строителен контрол, Дирекция ВиК, както и „Вътрешният одит“ на МРРБ.  ", "date": "2019.01.24", "title": "Почти две години по-късно - проверка защо в Хасково още няма алтернативно водоснабдяване"}
{"url": "https://www.actualno.com/burgas/prirodozashtitnici-citiraha-zakona-na-borisov-i-zashto-ima-narushenija-v-stroeja-na-alepu-news_718104.html", "text": "  Строителството в при Созопол е нарушение на Закона за устройство на Черноморското крайбрежие (ЗУЧК). Това смята коалицията от неправителствени организации и граждански групи \"За да остане природа в България\", която изпрати отворено писмо до премиера Бойко Борисов по въпроса.     Според природозащитниците строежът на вилното селище \"Алепу\" е в две защитени зони от европейската екологична мрежа Натура 2000 и в  границата на обекта от Рамсарската конвенция \"Комплекс Ропотамо\". Те твърдят, че има нарушение на чл. 10, ал. 3 от ЗУЧК, защото е официално допусната интензивност на застрояването 1, процент на озеленяване 50 на сто и височина на застрояването – 10 метра, докато по закон интензивността може да е до 0,5, минималното озеленяване трябва да е поне 70%, а височината на застрояване т.е. кота корниз - максимум 7,5 метра.   \"Всъщност на три метра от плажа вашите подчинени са допуснали строителството на шестетажни сгради със застроена площ - 1200 кв.м. и разгърната застроена площ - 7300 кв.м. Очакваме да разпоредите да се извършат проверки от независими Ваши структури и ако се потвърди нарушението на Закона за устройство на Черноморското крайбрежие, да спрете незаконното строителство, а виновните длъжностни лица да понесат своята отговорност. Надяваме се фактът, че представителите на собственика на строежа и на  строителя - \"Главболгарстрой холдинг\" АД, са винаги добре дошли в  кабинетите на властта, няма да попречи на защитата на справедливостта и  законността\", пише в позицията на \"За да остане природа в България\".", "date": "2019.01.24", "title": "Природозащитници цитираха закона на Борисов и защо има нарушения в строежа на Алепу"}
{"url": "https://www.actualno.com/curious/3-te-istinski-lubovi-v-jivota-na-vsjaka-jena-news_718053.html", "text": "  Според психолози в живота на една жена има само 3 истински любови, които е много важно всяка от нас да изживее, за да знае как да обича правилно. Има хора, които минават само за едно кафе, но има и такива, които наистина оставят следа след себе си.     Списъкът с имена за всяка жена е с различна дължина, но нека имаме предвид, че количеството не гарантира качеството.    Това обикновено е първата любов, когато се обичате сякаш приказката ви няма да има край, но за жалост точно тази приказка свършва след определен период от време. Чувството при тази любов е непознато и ново, че дори изглежда нереално и точно това прави цялото изживяване приказно.  При първата любов за повечето хора е много по-важна опаковката и това как изглежда връзката отстрани, а не толкова съдържанието й. Неопитността изиграва много лоша шега, защото в този момент хората не са готови да правят компромиси и не могат да забележат малките неща. Тя дава много ценни уроци и ни подготвя за следващата.    Това обикновено е втората голяма любов, при която опитът вече е в по-големи количества. Има точно определени цели, желания и изисквания. Тя е също толкова прекрасна, колкото и първата, но при нея има много повече лъжи, манипулации, предателства и т.н. Тази сложна любов е причината за най-широката ви усмивка, но и за безсънните нощи и насълзените очи.    При нея вече всеки знае точно какво иска и как да го постигне, но обикновено след първата любов доверието се печели трудно. В този период жените се опиват да спасят връзката си, но това ги води единствено и само към края й. И всъщност в края на тази \"сложна\" любов всяка жена трябва да осъзнае, че не е важно само да обичаме, но и да се чувстваме обичани. ", "date": "2019.01.24", "title": "3-те истински любови в живота на всяка жена"}
{"url": "https://www.actualno.com/varna/podnovjavat-ploshtadkite-za-igra-vyv-varnenskite-jasli-news_718050.html", "text": "  На първото си заседание за 2019 година комисията по здравеопазване към Общински съвет- Варна одобри проекторамката на функция \"Здравеопаване\" в размер на 21,1 млн. лева.     С част от парите ще бъдат на няколко варненски детски ясли. За целта общината ще даде около 2 млн. лева. \r\nРемонти са предвидени в детските ясли „Щастливо детство“, „Чуден свят“, „Роза“, „Щурче“. Общината планира рехабилитация също на площадките в „Русалка“, „Звънче“ и „Детелина“.\r\nНа заседанието на комисията стана ясно, че през тази година се подготвят няколко нови здравни програми: „Хипотерапия и рехабилитация на деца с увреждания и проблеми в развитието” – основно за деца с ДЦП, Синдром на Даун и аутизъм; “Зеленият двор на Варна” – за ранно разпознаване на симптомите на отклонения във физическото, емоционалното и психомоторното развитие на деца от 0-3 г.; „Грижа за деца с диабет и редки ендокринни заболявания”. Други нови програми с общинско финансиране са за скрининг на заболяванията на щитовидната жлеза, белия дроб, маточната шийка, простатната жлеза, рак на гърдата.  ", "date": "2019.01.24", "title": "Подновяват площадките за игра във варненските ясли"}
{"url": "https://www.actualno.com/society/moje-li-da-gledame-karakal-u-doma-news_718048.html", "text": "  Преди дни по улиците на Пловдив бе заснета каракал, който да се разхожда свободно. По информация на агенция \"Фокус\" животното е било забелязано на 21 януари към 8.30 часа зад хотел „Марица” в Пловдив.     Оказа се, че екоинспекцията в столицата е регистрирала по грешка дивата котка като домашна, но разрешителното вече е анулирано, а служителят издал документа вече не заема тази длъжност.   Въпросният каракал се казва Гръм, а стопаните му живеяj в Милано. Те са категорични, че няма да го дадат на държавата.\r\n\"С тази грешка на администрацията е даде един много грешен сигнал и на хората, които искат да си закупят такива животни, и на онези, които се занимават с този бизнес, които досега са били с усещането, че съвсем легално са внасяли котенцата\", коментира Явор Гечев от „Четири лапи” в интервю за bTV.  В Пловдив няма нито един каракал, регистриран като домашен любимец, твърдят от местната инспекция. В квартал „Южен” обаче сигнализират за втора дива котка, освен избягалия Гръм.    ", "date": "2019.01.24", "title": "Може ли да гледаме каракал у дома?"}
{"url": "https://www.actualno.com/business/ima-oficialno-vneseni-promeni-v-tnar-zakon-za-gorivata-news_718051.html", "text": "  Малките производители и търговци на горива са внесли промени в Народното събрание за изменение на Закона за горивата, който от 1 юли тази година. Това стана ясно след среща в Министерския съвет на премиера Бойко  Борисов, министъра на икономиката Емил Караниколов с представители на  Българската петролна и газова асоциация, предаде БГНЕС.     По време на срещата е договорен един от спорните моменти в закона – подземните машини да не се изваждат на повърхността за презареждане и отново да се вкарват под земята. По този текст и икономическият министър Емил Караниколов се обяви против.   От Българската петролна и газова асоциация (БПГА) обявиха, че са постигнали основни договорки с колегите им от Минно-геоложката камара по отношение на зареждането и презареждането на техниката.\r\nЕмил Караниколов отбеляза, че се надява промените да залегнат в законовите поправките в НС и по този начин да бъдат изчистени всички спорове между браншовете.  Основното недоволство на малките търговци е изискването на висок уставен капитал – 20 хил. лв. капитал за бензиностанция, до 3 млн. за собственици на складове. Изисква се още банкови гаранции, както 10 хиляди налични оборотни бутилки във всяка малка бензиностанция или търговски обект. С тези текстове малките търговци заявиха, че не са съгласни, обричат ги на фалит и са готови да облекат жълти жилетки и да вдигнат безсрочни мирни протести.", "date": "2019.01.24", "title": "Има официално внесени промени в т.нар. закон за горивата"}
{"url": "https://www.actualno.com/curious/4-te-zodii-koito-bukvalno-terorizirat-polovinkite-si-news_718052.html", "text": "  Има зодии, които задушават половинките си с цялата обич, с която ги обсипват. Те толкова много ги ограничават, че накрая се оказва, че любовта дори не е била толкова истинска. Когато имаш силата да дадеш свобода на човека до себе си, тогава можем да наречем това истинска любов.          В началото те се държат сякаш изобщо не се интересуват къде е половинката им, какво прави и с кой е. Всъщност в последствие се оказва, че са доста обсебващи. Създават впечатление на спокойни хора, които не познават ревността, но са до болка ревниви и с времето това започва все повече да си личи. Колкото по-сериозни стават отношенията им, толкова по-задушаващи стават Телците. Тогава те започват постоянно да разпитват и да любопитстват, къде е бил човека, с кого и какво е правил, а това в даден момент започва да дразни половинките им. Представителите на този зодиакален знак имат нуждата половинките им да са постоянно около тях, в противен случай стават несигурни и проблемите започват да се множат. Телците са много трудни за обичане, но за тях е непосилна задача да се справят с този проблем.   Те си мислят, че светът се върти около тях. Властни, обсебващи и много отмъстителни, те не могат да делят. Много малко хора могат да се справят с вроденото им чувство за несигурност и с постоянната ревност, която те изпитват. Те не зачитат личното пространство на половинките си и доста често се бъркат в личния им живот. Според тях, имат правото да се ровят в телефона и съобщенията на половинките си, колко и неправилно да е това всъщност. По всякакъв начин се опитват да задържат любовта на половинката си, което ги прави много обсебващи. Те всъщност се плашат изключително много, че той ще спре да ги обича. Все пак всеки има нужда от лично пространство, а те не могат да се примирят с това. Този факт ги прави много трудни за обичане и връзката с тях става прекалено сложна.        За разлика от Козирозите и Телците, Близнаците слагат картите на масата още в началото. Те са много суетни и им е нужен някой, който постоянно да им напомня колко уникални и неповторими са. Близнаците умеят да обичат силно и определено са способни да дадат всичко от себе си за човека, когото обичат, но това ги прави прекалено обсебващи. Приемат хората до себе си като собственост и ги третират като такива, което естествено не се харесва на никого. Имат много изисквания и условия, а много малко от другите знаци имат търпението и нервите да се съобразят с всичко това. Всъщност точно поради тези причини те много често сменят половинките си и връзките им не са особено дълги. Девите са страшно обсебващи щом става въпрос за половинката им. Те умеят да се фокусират върху дребните детайли и докато в други области на живота това е добре, щом стане въпрос за връзки, тази им способност им пречи. Те винаги успяват да видят най-лошото в цялата ситуация, грешката, онова, което не е направено както трябва, а това често кара половинката им да се чувства недостойна.   ", "date": "2019.01.24", "title": "4-те зодии, които БУКВАЛНО тероризират половинките си"}
{"url": "https://www.actualno.com/burgas/rozovijat-pelikan-postradal-kraj-burgas-e-prostreljan-za-razvlechenie-ot-brakonieri-news_718063.html", "text": "  Розовият пеликан, пострадал край Бургас, е прострелян за развлечение от бракониери. Специалистите, участвали в среднозимното преброяване на водолюбиви птици, в началото са помислили, че птицата е болна, защото не се виждали рани. Те , че някой може на красивото пернато. Защитеният от закона вид е намерен в безпомощно състояние и отведен за лечение в Спасителния център на Зелени Балкани в Стара Загора.     Христина Клисурова, която е ветеринарен лекар към центъра, сподели за : „При по обстойния преглед на розовия пеликан, направен в клиниката на Тракийския университет, беше установено, че има . Направена беше рентгенография на тялото и действително нашите подозрения за стрелба се потвърдиха. Има , като две са на крилете, и една, която е нанесла поражения на костите на тялото.“\r\nСпоред специалистите, . Това не е птица, която не може да бъде сбъркана с нито един от ловните обекти в страната. Другото доказателство за целенасочени действия на бракониери, са стрелянето с въздушна, а не с ловна пушка. Стрелецът просто се е забавлявал, като е обстрелвал красивите пернати.  Въпреки всичко, лекарите от катедра „Хирургия“ на Ветеринарно медицинския факултет при Тракийски университет в Стара Загора и всички специалисти, полагат грижи и вярват, че . След пълното му възстановяване, той ще бъде пуснат отново в природата.\r\n\"Не стреляйте по птици за забавление\", е апелът на хората от Спасителния център.", "date": "2019.01.24", "title": "Розовият пеликан, пострадал край Бургас, е прострелян за развлечение от бракониери"}
{"url": "https://www.actualno.com/analysis/prouchvane-vse-poveche-biznes-lideri-gubjat-vjara-v-globalnija-ikonomicheski-rastej-news_718034.html", "text": "   . Това е рекордно песимистичен резултат − почти 6 пъти по-висок от миналогодишните 5%. Такива са резултатите от 22-рото на PricewaterhouseCoopers (PwC) сред бизнес лидерите. Тази година в допитването участваха над 1300 изпълнителни директори от целия свят. Най-важните резултати бяха представени на Световния икономически форум в Давос, на който ключови политически лидери обаче не присъстваха.     И все пак резултатите не са толкова обезкуражаващи, твърдят от организацията. 42% от участниците виждат възможност за по-добър икономически растеж през следващите години, въпреки че този процент е значително по-нисък от рекордните 57% през 2018 г. Като цяло, вижданията на изпълнителните директори за световния икономически растеж тази година са по-поляризирани, но тенденцията е надолу. Най-ясно изразена е промяната в Северна Америка, където оптимизмът спада от 63% през 2018 г. до 37% сега. Близкият изток също отбелязва голям спад от 52% на 28% поради повишената регионална .    Вторият най-атрактивен пазар, Китай, също отчита спад до 24% спрямо 33% през 2018 г. Индия е изгряващата звезда в списъка тази година, като наскоро задмина Китай като най-бързо развиващата се голяма икономика.\r\n„Мнението на бизнес лидерите за глобалната икономика отразява най-мащабните икономически  тенденции, като  коригира прогнозите за 2019 г. надолу”, коментира Боб Мориц, глобален председател на PwC. „С нарастването на напрежението в търговията и протекционизма е ясно, че увереността в бъдещия икономически просперитет намалява“.  САЩ запазва лидерството си като водещ пазар за растеж през следващите 12 месеца. Много бизнес лидери обаче се насочват и към други пазари, което се отразява в значителния спад на онези, избрали САЩ – от 46% през 2018 г. до едва 27% сега. Китай скъсява дистанцията, но популярността на този пазар също бележи спад – от 33% през 2018 г. до 24% през 2019 г. Търговските конфликти, и протекционизма заменят тероризма, изменението на климата и увеличаването на данъчната тежест в списъка на десетте най-големи заплахи за растеж.       88% от изпълнителните директори, които са „изключително загрижени“ за търговските конфликти, са особено неспокойни по отношение на търговските въпроси между Китай и САЩ. Въпреки милиардите долари, инвестирани в ИТ инфраструктура, изпълнителните директори все още не получават изчерпателни данни, които да им помогнат за вземането на ключови решения за дългосрочния успех и устойчивост на техния бизнес. Относно справянето с проблема „липса на умения“, изпълнителните директори се съгласяват, че няма бързо решение. 46% смятат, че отговорът се крие в допълнителни обучения и значителна преквалификация. 85% от изпълнителните директори са съгласни, че AI ще промени драстично бизнеса им през следващите 5 години. Близо 2/3 смятат, че AI ще има по-голямо въздействие от интернет. Въпреки това 23% от бизнес лидерите все още нямат планове за използването на AI. Други 35% „планират да го направят“ през следващите 3 години. 33% са предприели „много ограничен подход“. По-малко от 1 на всеки 10 изпълнителни директори е въвел AI в широк мащаб, става ясно още от резултатите в проучването на PwC.      ", "date": "2019.01.24", "title": "Проучване: Все повече бизнес лидери губят вяра в глобалния икономически растеж"}
{"url": "https://www.actualno.com/politics/aej-poiska-ot-radev-da-naloji-veto-vyrhu-skandalnija-zakon-za-lichnite-danni-cenzurirasht-mediite-news_718007.html", "text": "  Асоциацията на европейските журналисти (АЕЖ) в България изрази притеснение и отправи критика към решението на парламента да приеме окончателно , които според тях нарушават Конституцията.     От асоциацията призоваха президента Румен Радев да наложи вето и да върне закона за допълнително обсъждане в Народното събрание.\r\nСпоред приетите текстове ще се преценява дали журналистите законово имат достъп до данните, дали имат право да ги обработват и да ги изнасят, без да нарушават баланса със защитата на личните данни, в зависимост от естеството на личните данни и обстоятелствата, при които те са станали известни.   Те отварят врата за проверки на медийни публикации, журналисти, за академични проучвания, документални материали и др., както и за откази за достъп до информация.  В същото време се казва, че когато Комисията за защита на личните данни упражнява контролните си правомощия, не може да разкрива тайната на източника на информация.\r\nОт АЕЖ припомнят, че още по време на обществените консултации при внасянето на законопроекта, от Асоциацията са изразили своята позиция, че вместо да гарантира правото на изразяване, както изисква европейският регламент за защитата на данните, законопроектът прави точно обратното.     \"Асоциацията на европейските журналисти - България изразява сериозните си притеснения и критика към решението на парламента да приеме в тази му форма , с който се цели хармонизирането на вътрешната уредба с Общия регламент за защита на личните данни 2019/679 (GDPR). АЕЖ-България призовава президента Румен Радев да използва правото си на вето и да върне закона за допълнително обсъждане в Народното събрание.   Още по време на обществените консултации при внасянето на законопроекта от правителството, АЕЖ изрази своята , в която посочва, че вместо да гарантира правото на изразяване, както изисква европейският регламент за защитата на данните, законопроектът прави точно обратното – ограничава това право. Той не предвижда достатъчно гаранции на принципно ниво за защитата на основните права, които биха могли да бъдат в колизия със защитата на личните данни и, най-вече, правото на изразяване.\r\nВ този смисъл, така приетият законопроект противоречи на основни принципи и права, предвидени в Конституцията. Той не отговаря на духа и принципа на Регламента на ЕС, според който обработването на лични данни следва да е предназначено да служи на човечеството. Правото на защита на личните данни не е абсолютно право, а трябва да бъде в равновесие с другите основни права съгласно принципа на пропорционалност. Въпреки възраженията ни, в приетия законов текст присъстват 10-те кумулативни изисквания, с които журналистите трябва да се съобразят преди да обработват лични данни: естеството на данните; влиянието, което разкриването на личните данни или тяхното обществено оповестяване би оказало върху неприкосновеността на личния живот на субекта на данни и на неговото добро име; обстоятелствата, при които личните данни са станали известни на администратора; характера и естеството на изявлението; значението на разкриването на лични данни или общественото им оповестяване за изясняването на въпрос от обществен интерес; отчитане дали субектът на данни е лице, което заема длъжност по чл. 6 от Закона за противодействие на корупцията и за отнемане на незаконно придобито имущество, или е лице, което поради естеството на своята дейност или ролята му в обществения живот е с по-занижена защита на личната си неприкосновеност, или чиито действия имат влияние върху обществото; отчитане дали субектът на данни с действията си е допринесъл за разкриване на свои лични данни и/или информация за личния си и семеен живот; целта, съдържанието, формата и последиците от изявлението; съответствието на изявлението с основните права на гражданите; други обстоятелства, относими към конкретния случай.\r\nВменяване на подобни отговорности и ограничения в ползването на лични данни в журналистически материали и за целите на художественото, научно и творческо изразяване застрашават и ограничават неправомерно свободата на словото – правото на изразяване на мнение, свободата на печата и на другите средства за масова информация и правото на търсене, получаване и разпространяване на информация.\r\nЦелта на регламента е да внесе баланс и да гарантира личните данни, като изрично както в рециталите към регламента, така и в чл. 85 е оставено на националните законодатели в отделните държави членки да гарантират в достатъчна степен изключения и дерогации от правилата за защита на данните в полза на свободата на словото. Това е така именно, защото националният законодател трябва да предвиди в най-голяма степен изключенията и необходимите гаранции на свободата на словото, за да не бъде тя неправомерно репресирана. С предложения законопроект се предвижда точно обратното – въвеждане на толкова широки и неясни ограничения на правото на ползване на лични данни за художествени, научни и журналистически цели, че реално се налага цензура и възможност за широк произвол от страна на изпълнителната власт в директно противоречие с чл. 40 от Конституцията на Република България.   Считаме, че регламентът се тълкува повратно и не е спазено изискването на чл. 85, като освен това се ограничава неправомерно достъпът до публични регистри като имотния и търговския чрез ЕГН, както . Не е ясна дефиницията на професионална тайна, като се запазват и непосилния таван на санкциите – до 20 млн. евро или 4 % от оборота на фирмата (медията).\"", "date": "2019.01.24", "title": "АЕЖ поиска от Радев да наложи вето върху скандалния закон за личните данни, цензуриращ медиите"}
{"url": "https://www.actualno.com/cinema/nominaciite-za-oskar-2019-triumf-na-razlichnoto-news_718009.html", "text": "  Един африкански крал счупи бариерата за супергеройски филми с номинция за най-добър филм, докато най-светлия лъч на прожекторите за продуцентски заслуги, режисура, операторско майсторствои оригинален сценарий се насочи към един и същ мексикански режисьор. И за пръв път афро-американец получава в категорията за най-добър продуктов дизайн.     От академията бе поискано повече разнообразие в наградите и тазгодишният набор от номинации съставя наистина разноцветна мозайка, която това достолепно старо състезание едва ли някога досега е успявало да сътвори. Може да не беше толкова подходящо като време и толкова категорично, колкото онова, което преди три години бе поискано от \"#Oscarsowhite\" ( „Оскар“-кампанията против дискриминацията на чернокожи актьори - бел. прев.). Но усилието е поне очевидно - и също така значимо, бидейки част от войната със стреса на днешна Америка, сражаваща се на социални и политически фронтове.   И все пак можеха да се справят и по-добре. Особено при жените режисьорки. Първоначално в главата ми изникват Мариел Хелър (\"Можете ли да ми простите?\"), Джоузи Рурк (\"Мери, кралицата на шотландците\") или Тамара Дженкинс (\"Личен живот\") биха били добро попълнение в колекцията от номинации на академията. Адмирации, обаче, за включването на продукцията на Бетси Уест и Джули Коен \"RBG\" (документален филм на Си Ен Ен) сред номинираните за най-добър документален филм.\r\nНо това, което все още не могат да решат е - кой да бъде домакин на шоуто, ако въобще има такъв, при излъчването му на живо на 24 февруари. (Може би все пак ще се намери решение със закъснение).  Нека по-добре засега поговорим за - трогателният и вълнуващ спомен от детството на Алфонсо Куарон и – богатата на разкош и духовитост комедия от 18-ти век на Йоргус Латимос, които с по 10 номинации (!!! ) свряха всички останали претенденти в ъгъла, включително за най-добър режисьор и най-добър филм.\r\nСърцераздирателният римейк на Брадли Купър получи осем номинации, включително за най-добро актьорско изпълнение на Брадли и Лейди Гага. Купър беше пренебрегнат в надпреварата за режисьори, но Адам Маккей (\"Вице\"), Павел Павликовски (\"Студена война\") и Спайк Лий (\"Черен в клана\") не бяха.\r\nКакто се очакваше, – мегахитът по комиксовия епос за супергерои на Марвел, продължава своят разораващ неразораната целина път в полето на филмовата индустрия, сдобивайки се с номинация за най-добър филм. Нито един филм за супергерои досега, дори и първата версия на „Супермен“ през 1978 г., не е бил считан за достоен за номинации извън тези, свързани с техническите постижения. Сред останалите шест \"пантерски\" номинации е и тази за продуктов дизайн (декори), в която категория Хана Бийчлър е първият афро-американски кандидат в историята на академията.       На фона на всичко това имаше и много „Оскар-наивници“, които вярваха, че \"Ако Бийл Стрийт можеше да говори\" – аплодираната от критиката адаптация по романа на Джеймс Болдуин от 1974 г., написана и режисирана от Бари Дженкинс (чийто филм \"Лунна светлина\" спечели голямата на града на „Оскар 2017“), ще получи повече от трите номинации, с които се сдоби: за най-добър адаптираният сценарий, най-добра оригинална музика и най-добра актриса (Реджина Кинг).\r\nМеждувременно Куарон, който спечели два „Оскара“ преди четири години за режисура и редакторска работа на \"Гравитация\", написа своя собствена история, като отново беше удостоен с четири номинации за споменатия филм. Ако беше получил номинация за редакторска работа (както мнозина очакваха), Куарон би счупил рекорда на Уорън Бийти (\"Heaven Can Wait\", \"Reds\"), Алън Менкин (\"Красавицата и звяра\") и братята Коен (\"Няма място за старите кучета\").\r\nАко трябва да говорим за нетрадиционен победител сред номинираните, то това е стрийминг гигантът Нетфликс – разпространител на \"Рома\" и уестърн пародията на братята Коен, \"Баладата на Бъстър Скръгс\". Последният също получи три номинации, включително за най-добра песен (\"When A Cowboy Trades His Spurs For Wings\").\r\nЕто и поредната изненада в тазгодишните „Оскар“ номинации: в групата за чуждоезични филми не може да бъде откроен ясен фаворит, освен, може би „Рома“ - и дори той би могъл да бъде изместен от \"Студена война\" - друга възхитила критиката и великолепно заснета черно-бяла елегия.\r\nДа, вече спечели най-голямата награда от Гилдията на продуцентите на Америка и това обикновено затвърждава статута на водещ участник сред другите най-добри кандидати за филмови победители. Но колкото и добро настроение да създава чувстващата се прекрасно в компанията един на друг двойка, тя се явява панацея за аудиторията, чиито нерви са изопнати от днешното расово напрежение. Подобна история за противоречива онеправданост като пресъздадената във филма за покойния Дон Шърли – чернокож пианист, претворен от номинирания за поддържаща роля Махершала Али – оригинален потомък на фамилия Шърли, би могла с положителност да бъде издухана от надпреварата за отличието.      Сега за въпросният хостинг проблем...\r\nЕто едно скромно предложение: Какво ще кажете за Кумаил Нанджиани и Трейси Елис Рос? Нанджиани – една от звездите в продукцията на HBO \"Силиконовата долина\" и съсценарист на \"The Big Sick\" и Рос - нашумяла като Боу в \"Black-ish\" по ABC, обявиха номинациите рано вторник сутринта на 22 януари с хумор и финес, отдавайки дължимата на всяко име и филм (като между другото заковаха с точно произношение) почит и толерантност.\r\nИ на какъвто и тест да ги подложите, за да проверите дали отговарят на термина \"разнообразие\", бих казал, че „Оскарите“ имат печеливша двойка в тяхно лице. Имат ли ги, за „Оскар“ церемонията проблемът е решен. Автор: Джийн Сеймур за CNN  Превод: БГНЕС ", "date": "2019.01.24", "title": "Номинациите за \"Оскар 2019\": Триумф на различното"}
{"url": "https://www.actualno.com/goodnews/bylgarska-pisatelka-vleze-v-uchebnik-po-literatura-v-sasht-news_718059.html", "text": "  Българска писателка влезе в учебните програми в САЩ. Разказът на намери място в учебник по литература за прогимназиите за осми клас в САЩ от началото на 2019 г.     Разказът на Здравка намира място до произведения на световноизвестни автори като Рей Бредбъри, Айзък Азимов, Едгар Алън По и Хауърд Лъвкрафт. В учебника \"Кръв от къртица\" е със заглавие \"Blood\" (\"Кръв\").\r\nНа английски език разказът на Здравка Евтимова е със заглавие \"Blood\" (\"Кръв\"), a oсвен него има още единадесет къси разказа по реда на публикацията им в разделите на учебника: 1. \"Халюцинация\", Айзък Азимов    2. \"Ще има тихи дъждове\", Рей Бредбъри  3. \"Издайническото сърце\", Едгар Алън По  4. \"Лапата на маймуната\", У.У. Джейкъбс      5. \"Кръв\", Здравка Евтимова  6. \"Аутсайдерът\", Хауърд Лъвкрафт  7. \"Моята любима бавачка\", Джийн Дейвис Окимото  8. \"Златно стъкло\", Алма Луз Валануева  9. \"Тайнството на героизма\", Стивън Крейн    10. \"Маргарити\", Юджиниа Колиър  11. \"Пеещите жени\", Ребека Макей Здравка Евтимова е родена през 1959 г. в Перник. Завършила е английска филология във Великотърновския университет \"Св. св. Кирил и Методий\". Специализира художествен превод в Сейнт Луис, САЩ. Нейни разкази са публикувани в над 32 държави. Носител е на множество национални и международни награди.", "date": "2019.01.24", "title": "Българска писателка влезе в учебник по литература в САЩ"}
{"url": "https://www.actualno.com/analysis/stoltenberg-otpravi-preduprejdenie-kym-rusija-news_718057.html", "text": "  НАТО никога няма да приеме споделянето на сфери на влияние, в които големите държави могат да решат съдбата на по-малките.     Това заяви генералният секретар на НАТО Йенс Столтенберг по време на срещата си с президента на Грузия Саломе Зурабишвили, който беше негов гост в централата на Алианса, предаде БГНЕС.   \"Това е фундаментален принцип и ние никога няма да приемем, че големите държави могат да се опитат да установят свои собствени сфери на влияние, както прави Русия - сфери, в които те имат право да решават какво могат да правят съседите им и какво не\", увери Столтенберг.\r\nТой добави, че продължава съвместната подготовка за членството на Грузия в Алианса и че партньорството с Тбилиси се задълбочава.  \"Грузия има право да се присъедини към НАТО и правото да решава кога да направи това принадлежи на Грузия и 29-те партньори. Никой друг няма право да се опитва да повлияе или да спре този процес, защото Грузия има право да избере своя път”, заяви генералният секретар на НАТО.\r\nСтолтенберг приветства напредъка на страната в реформите и модернизирането на отбранителния сектор, включително ангажимента й за изразходване на 2% от брутния вътрешен продукт.   Той отбеляза, че НАТО напълно подкрепя териториалната цялост на Грузия в международно признатите й граници - с Абхазия и Южна Осетия и призова Русия да изтегли войските си от тези региони.    ", "date": "2019.01.24", "title": "Столтенберг отправи предупреждение към Русия"}
{"url": "https://www.actualno.com/pleven/d-r-valentin-cankov-uslojnenija-ot-gripa-mogat-da-se-poluchat-oshte-v-nachaloto-ne-chakajte-da-stane-kysno-news_718013.html", "text": "   До края на тази седмица или в началото на следващата се очаква заболеваемостта от грип в Плевен да стигне . Разпространението на вируса в града е ескалирало в понеделник и вторник. За два дни регистрираните случаи са стигнали 147 на 10 000 души население. За да се обяви в Плевен грипна епидемия, те трябва да са около 300 случая на 10 000 души на седмица, съобщи д-р Валентин Цанков, директор на Дирекция „Надзор на заразните болести” в плевенската Регионална здравна инспекция. Ето какво още каза той пред :      Това времето между 24 и 48 часа, а симптомите са добре известни. Заболяването започва много рязко – с висока температура, главоболие, отпадналост, болки по мускулите, по ставите, възпалено гърло, кашлица, хрема и запушен нос. Предвестниците са – тежест в главата, дискомфорт, зачервяване на очите и кихане. Характерни признаци за грипно заболяване са още чувство на умора и физическа слабост - те остават около две седмици след като болният е оздравял. Подтиповете на грипния вирус са три – А, В и С. Първите два са „виновни” за епидемиите, хоспитализирането и смъртните случаи. Подтип С причинява оплаквания със средна тежест, малко по-изразени от тези на настинката.\r\nГрипът крие риск от усложнения, а симптомите се дублират с тези на други заболявания. Затова се налага консултация с лекар и внимателно проследяване на състоянието на болния. Порочна практика е заболелите да търсят помощ от лекар едва, когато се почувстват много зле и вече за развили усложнения като пневмония, например. Мерки трябва да се вземат още при първата изява на симптомите на грип.   На организма веднага трябва да се даде необходимата почивка, за да може той да се справи по-бързо с инфекцията. Изключително важно е да се приемат максимално количество течности – вода, билкови чайове, компоти, сокове и др. Непременно трябва да се потърси лекар, защото усложнения може да се получат още в самото начало на заболяването. Например, ако дишането се учести, започнат да се отделят оцветени храчки, болки в гръдния кош при дълбоко поемане на въздух, болки в ушите, температура над 39 градуса, усещане на замаяност. Още при първите изяви на тези симптоми трябва да се потърси лекарска помощ, особено ако човек има бъбречно или сърдечно съдово заболяване или пък диабет.\r\nЛечението е симптоматично. При издаване на рецептата лекарят се съобразява с общото здравословно състояние на пациента и историята на заболяването. Медикаментите най-често са парацетамоли, такива, които стимулират отхрачването, и капки за нос. Антивирусните лекарства са ефикасни в самото начало на заболяването. Те трябва да се вземат в първите няколко часа след като почувствате симптомите на грипа. В такъв случай, ако се вземат антивирусните препарати, които се предлагат в аптечната мрежа, в рамките на един-два дена се стопира развитието на грипния вирус в организма.        В първите три дена след заразяването заболелият от грип може да предаде вируса на околните. След това организмът му изгражда антитела и човекът повече не е разпространител на грипния вирус. Вирусът е най-активен в самото начало на заболяването. Наистина има такава опасност. Съветът ми е в такива случаи да се използват маски на лицето, за да не се разпространи грипният вирус при кихане и кашляне.    Не гарантират. Те стопират разпръскването на слюнка чрез кихане и кашляне, но трябва да се сменят на 2-3 часа, защото вирусът остава по маската.    Грипните вируси са едни от най-адаптивните и мутират. Те се разпространяват по въздушно-капков път – разпръскват се със слюнка при кашляне, кихане и говорене. За защитена зона човек да не погълне тоя вирус се счита 2-3 метра около кашлящия или кихащия. Но при определени условия предаването на вируса може да стане и от 7-8 метра. Самите болни от грип трябва да вземат предпазни мерки – дори като използват обикновени кърпички или пък марли.\r\nПопаднали по този начин във външната среда, грипните вируси остават жизнеспособни няколко часа. Така заразяването с тях може да стане и при използването на общи предмети, като например дръжки на врати, бутони на асансьори, прибори и др. Ако все пак реши, трябва да взема антипиретици. Те могат да се съчетаят с рецепти на билкова основа от народната медицина, които помагат за отхрачване на дихателната система. Да се пият чайове, но не горещи, а с температурата на тялото.", "date": "2019.01.24", "title": "Д-р Валентин Цанков: Усложнения от грипа могат да се получат още в началото, не чакайте да стане късно!"}
{"url": "https://www.actualno.com/politics/trend-predi-evrovota-razlikata-mejdu-gerb-i-bsp-e-samo-12-news_718011.html", "text": "  Три партии са със сигурно представителство в Европейския парламент, а 30% от българите все още не са решили за кого ще гласуват на предстоящите избори през май тази година. Това се посочва в социологическо проучване на изследователския център „Тренд“ във връзка с приближаващите избори за .     \"Партийните предпочитания на българите спрямо изборите за Европейски парламент нямат структурни различия с електоралния въпрос, който залагаме за парламентарни избори. Разликата между първите две партии остава минимална (1,2%) в полза на ГЕРБ\", отбелязват социолозите.   За сметка на това се увеличава дистанцията между ДПС и \"Обединени патриоти\", която през януари вече е почти двойна в полза на движението. От центъра правят уточнението, че в предварително зададените опции са заложили общо явяване на Обединени патриоти (ВМРО, „Атака“, НФСБ). При евентуална друга конфигурация, това неминуемо би оказало влияние върху изборния им потенциал. \"Демократична България\" и „Воля“ запазват относително сходни нива, както през последните няколко месеца. Основна разлика в данните между въпроса за европейски избори и този за парламентарни регистрираме в готовността да се гласува. Ако през последните три месеца на 2018 г. в електоралните въпроси за евентуални парламентарни избори деклариращите, че няма да гласуват, бяха между 35% и 37%, то на въпроса за европейските избори тези стойности се покачват до 45%.\r\nДанните са логични предвид факта, че традиционно са с по-ниска избирателна активност от парламентарните. Въпреки това, трябва да се има предвид, че декларираната активност е по-висока от реалното гласоподаване в деня на вота.  39% от всички анкетирани заявяват, че твърдо са решили за коя партия/коалиция ще гласуват на изборите за Европейски парламент, докато 30% все още не са решили кого да подкрепят. Данните ясно говорят, че в оставащите пет месеца до евровота има потенциал за динамика в . В разбивките по партийни предпочитания привържениците на ГЕРБ и БСП изгледат сходно мобилизирани.\r\nВ традиционните индикатори, които залагат всеки месец в индекса „24 Тренд“ за оптимизъм/песимизъм, както и оценка за работата на основните институции, не се забелязва съществена динамика, посочват в заключение експертите.   ", "date": "2019.01.24", "title": "\"Тренд\": Преди евровота разликата между ГЕРБ и БСП е само 1,2%"}
{"url": "https://www.actualno.com/europe/sydyt-prizna-viktor-janukovich-za-vinoven-v-dyrjavna-izmjana-news_718015.html", "text": "  Оболонският окръжен съд на Киев призна бившия президент на Украйна Виктор Янукович за виновен по делото за държавна измяна.     \"Независимо от непризнаването на своята вина по обвиненията, съдът, след като изслуша показанията на свидетелите, разгледа доказателствата на експерти, както и документи и веществени доказателства и след като прецени аргументите на защитата и прокуратурата, сметна, че обвиняемият е виновен за престъпления ... доказани с принадлежащите и допустими доказателства\", заяви съдията.   Съдът започна разглеждането на случая на държавна измяна в края на юни 2017 г. Това е едно от редицата наказателни дела, които новите украински власти заведоха срещу бившия държавен глава след преврата през 2014 г., припомня БГНЕС.\r\nПрокуратурата възнамеряваше да поиска доживотна присъда за Янукович, но по-късно промени искането на 15 години затвор. Самият Янукович категорично отрича вината си.  ", "date": "2019.01.24", "title": "Съдът призна Виктор Янукович за виновен в държавна измяна"}
{"url": "https://www.actualno.com/blagoevgrad/kmetyt-na-bansko-smjata-che-ima-ukrivane-na-turisticheski-danyk-v-grada-news_718058.html", "text": "   , стана ясно по време на заседание на Консултативния съвет по туризъм към местната администрация.     По думите на кмета на Банско Георги Икономов приходите са по-малки, отколкото през 2017 година. . Кметът каза и какво възнамерява да направи, за да промени тази практика.   \"За да осигурим по-справедливо внасяне на туристическия данък, в рамките на една седмица ще анализираме всички хотели, брой легла, заетост спрямо предходни години и т.н. За анализа ще ни помогнат представители на местния туристически бранш. Ще се направи списък на най-фрапиращите случаи на несъответствия, като започнем от най-големите хотели и апартаментни комплекси. Предвиждам среща с представители на НАП, на която да обсъдим по-ефективни методи за проверки на неизрядни места за настаняване. Държавата губи от една укрита нощувка десет пъти повече в сравнение с общината. Затова усилията трябва да бъдат общи и координирани\", заяви Икономов.\r\nКоментирано бе също голяма част от средствата, предвидени за участие в  туристически борси, да се използват за дигитална реклама. Общото мнение  е, че тя е далеч по-ефективна от остарелите вече рекламни книжки и  брошури.  Кметът на града призова местния туристически бранш своевременно да излиза с позиции срещу всички опити на \"Зелените\" да оплюват Банско. Защото, според Икономов, големият губещ от тези атаки са именно те - местните хотелиери и ресторантьори.", "date": "2019.01.24", "title": "Кметът на Банско смята, че има укриване на туристически данък в града"}
{"url": "https://www.actualno.com/society/proverjavat-pazim-li-starite-gori-po-signal-na-prirodozashtitnici-news_718016.html", "text": "  Проверки за състоянието на старите гори започнаха във всичките шест държавни предприятия, отговорни за управлението на държавните горски територии в България. Те бяха инициирани със заповед на Министерството на земеделието, храните и горите след сигнал, подаден от природозащитната организация WWF. Документалните и теренни проверки ще продължат до края на януари и ще се извършват паралелно от държавните предприятия и регионалните дирекции по горите.     Сигналът на WWF е в резултат от анализ, осъществен чрез уникалната публично достъпна GIS платформа за горите. „В нея се съдържа много и детайлна информация за горите в България. Разполагаме с данни за площта, средната възраст на гората, основния дървесен вид, позволителното за сеч, ако има такова, и т.н. за всеки един горски подотдел. Това, както и техническите функционалности на GIS платформата ни позволиха да проведем камерален анализ, с който установихме, че в някои от обявените за опазване стари гори са проведени сечи, което е недопустимо”, коментира експертът по природозащитно законодателство на WWF България Добромир Добринов. „Подобен анализ може да направи всеки, стига да има достъп до интернет и желание. Надяваме се, все повече хора и институции да оценят предимствата и възможностите, които дава платформата и да я ползват активно.”   Проверката на WWF установи, че нарушения са извършвани на териториите на всичките държавни предприятия. Най-често става въпрос за провеждане на различни сечи, въпреки датиращата от ноември 2016 г. заповед на министъра на земеделието и храните, в резултат на която такава дейност вече е забранена в старите гори. Друг разпространен тип нарушения е свързан с промяната на номерацията на съответните отдели и подотдели. По този начин се избягва забранителния режим и се затруднява контрола, както и усилията на гражданското общество да алармира отговорните за опазването на горите органи.\r\nСтарите гори са последните кътчета дива природа, които са слабо повлияни от човека. Те пазят уникални примери за естествените процеси в природата и все още съхраняват генетичното и биологично разнообразие, характерно за девствените гори, съществували някога в цяла България.  Стари гори у нас има предимно в строго защитени територии и в стопански участъци, където достъпът все още е ограничен поради липсата на горски пътища или поради стръмния релеф. Днес те заемат площ не повече от 150 000 хектара, или около 4% от всички гори в страната. Основна заплаха за тях е извършването на сечи за дърводобив, които променят драстично характеристиките им и водят до загуба на местообитания за  техните обитатели. Някои от тях, като белогърбият кълвач, пернатоногата кукумявка, бръмбърът алпийска розалия, широкоухият прилеп не могат да оцелеят в стопанисвани гори.\r\nНаред с опазването на биоразнообразието, старите гори осигуряват и други екосистемни услуги, които имат ключово значение в условията на климатични промени, като например водоохранните и водозащитни функции, съхраняването на въглерода и т. н.   За да се гарантира опазването на старите гори в страната ни WWF препоръчва нарушенията в тях да се санкционират значително по-строго спрямо сходни нарушения в другите горски територии.    ", "date": "2019.01.24", "title": " Проверяват пазим ли старите гори по сигнал на природозащитници"}
{"url": "https://www.actualno.com/society/veche-16-oblasti-sa-v-gripna-epidemija-news_718014.html", "text": "  Грипна епидемия е обявена в повече от половин България.     От днес към областите, където грипът поразява все повече хора, са Видин и Кърджали.   Учебните занятия в училищата на територията на област Видин се преустановяват за периода от 24 януари – 28 януари, включително. В Кърджали са преустановени учебните занятия до 30 януари, включително.\r\nДо второ нареждане се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации, предаде БГНЕС.  Поради задържаща се висока заболеваемост от грип и остри респираторни заболявания РЗИ-Смолян е връчило предписание за продължаване на грипната ваканция в училищата на територията на областта до 25 януари, включително.\r\nПред епидемия са в Плевен, Русе и Кюстендил. Очаква се епидемия да бъде обявена и в София град.   ", "date": "2019.01.24", "title": "Вече 16 области са в грипна епидемия"}
{"url": "https://www.actualno.com/crime/npo-iska-ot-adfi-da-proveri-zashto-dogovoryt-za-tol-sistemata-ne-e-po-evtin-news_718027.html", "text": "  Сигнал до Агенцията за държавна финансова инспекция (АДФИ) относно възможни корупционни практики заради изграждането на тол системата подаде неправителствената организация Антикорупционен фонд (АКФ).     Причината за сигнала е отпадане на някои от дейностите по изграждане на системата, което обаче не е довело до намаляване на стойността на договора с изпълнителя \"Капш\". Според официална информация, договорът е за 180 млн. лева.   От договора обаче отпадат три дейности. - изграждане на оптични връзки до най-натоварените гранични контролно-пропускателни пунктове. - изграждане на 7 вместо първоначално предвидените 30 мобилни офиси за събиране на глоби. - дооборудване на 195 броя портални рамки вместо първоначално предвидените 320. Тези промени са подписани с към основния договор.\r\nСпоред АПИ първа точка няма нужда да се изпълнява, защото от Държавна агенция „Електронно управление“ (ДАЕУ) казали, че изградената вече комуникационна инфраструктура е достатъчна. На въпрос на АКФ към ДАЕУ дали действително становището им е такова, от ДАЕУ отричат. А АПИ обяснява, че имало и доклади на независими оценители по темата, но те не са публично оповестени.  Друг проблем е, че анексът към договора е сключен на основание чл. 116, ал. 1, т.3 от Закона за обществените поръчки. Според тази разпоредба договорите за обществени поръчки могат да се изменят само при едновременното наличие на две предпоставки:\r\n1. Измененията се дължат на обстоятелства, които са били непредвидими от възложителя при полагане на дължимата грижа   2. Измененията не водят до промяна на предмета на договора.    Дали тази разпоредба е спазена ще трябва да установи АДФИ. Като причини за изменението на договора АПИ посочва необходимостта от превенция от различни неблагоприятни метеорологични влияния и защита срещу вандализъм. В анекса се говори и за дейности, които ще осигурят по-качествена електронна система: \"разширена софтуерна функционалност\"; \"осигуряване на достъпност на потребителите до услугите на електронната система\"; сензори, \"осигуряващи по-висока технологичност, надеждност и качество\". Няма обаче никакви аргументи в подкрепа на твърдението, че описаните изменения на договора са резултат от обстоятелства, които не са могли да бъдат предвидени от възложителя на поръчката - АПИ.", "date": "2019.01.24", "title": "НПО иска от АДФИ да провери защо договорът за тол системата не е по-евтин"}
{"url": "https://www.actualno.com/cinema/ne-me-dokosvaj-trygva-po-kinata-ot-1-fevruari-news_718018.html", "text": "  „Не ме докосвай“ (Touch Me Not) на румънската режисьорка Адина Пинтилие бе една от големите изненади на миналогодишното Берлинале и спечели голямата награда „Златна мечка“. Филмът вече имаше своето разпространение в почти цяла Европа, а съвсем наскоро американската му премиера се състоя в забележителния Museum of Modern Art при огромен интерес от специалисти и публика.     The Hollywood Reporter пише: „Безмилостна и завладяваща творба. Проникновен поглед към човешката сексуалност, поразяващ със своята интелигентност, самоувереност и оригиналност”. А IndieWire допълва: „Радикално човечен, смел трактат за странната (и често белязана от отчуждение) връзка, която човешките същества имат със собствените си тела“.\r\nСамата Адина Пинтилие споделя: „На 20 години си мислех, че знам всичко за любовта, за това как трябва да изглежда една здравословна интимна връзка, за това как функционира желанието. Сега, 20 години по-късно, след всичките опити и премеждия, които съм имала, всичките ми тогавашни представи постепенно изгубиха своята категоричност и с течение на времето станаха все по-сложни и обезпокояващо противоречиви. Като отражение на това мое лично пътуване, \"Не ме докосвай\" е художествено изследване на човешкия копнеж и (не)способността ни да докосваме и да бъдем докосвани, да установяваме контакт“.\r\nФилмът се вглежда в това как можем да открием интимност по най-неочаквани начини и как да обичаме другия, без да изгубим себе си. Режисьорката и нейните герои предприемат дръзко пътуване към интимността. На границата между реалност и фикция, филмът следва емоционалното пътуване на Лаура, Томас и Кристиан с дълбоко съчувствен поглед към интимния им живот. Жадуващи интимност и същевременно дълбоко уплашени от нея, те се опитват да преодолеят старите модели на поведение, защитните механизми и табута, да срежат пъпната връв и най-накрая да се почувстват свободни.  „Не ме докосвай“ е копродукция на Румъния, Германия, Чехия, България и Франция. Българското участие във филма е на продуцента Мартичка Божилова („Агитпроп“), с музиката на Иво Паунов, при звука в името на Веселин Зографов и специалистите по кастинга Магделена Илиева и Иван Колев. Консултант по монтажа е операторът и режисьор Георги Богданов. Участват и двама български актьори – Ирмена Чичикова и Георги Налджиев.\r\nНяколко са потвърдени специалните прожекции:\r\nСОФИЯ     29 януари, 20:00, Кино „Одеон“ (предпремиера и среща с българския екип)  02 февруари, 17:00, Дом на киното (среща с българския екип и режисьора Адина Пинтилие)  02 февруари, 20:00, Културен център „Г8“ (среща с българския екип и режисьора Адина Пинтилие)  03 февруари, 18:00, Кино „Одеон“    ПЛОВДИВ   03 февруари, 17:00, Лъки Дом на киното (среща с българския екип и режисьора Адина Пинтилие)  05 февруари, 19:00, Лъки Дом на киното (среща с българския екип) ВАРНА 31 януари, 18:30, ФКЦ Варна, Зала 5 (среща и представяне с Елица Матеева)     03 февруари, 18:30, ФКЦв  Варна, Зала 5 (среща и представяне с Елица Матеева) БЛАГОЕВГРАД 30 януари, 19:00, CINEMAX (среща с българския екип и преподаватели и студенти от АУБГ) Филмът ще бъде излъчван с български и английски субтитри.\r\nНа 2 февруари от 17:00 ч. в Дома на киното в София ще се състои и с екипа на продукцията.", "date": "2019.01.24", "title": "\"Не ме докосвай\" тръгва по кината от 1 февруари "}
{"url": "https://www.actualno.com/society/horata-s-uvrejdanija-veche-shte-smenjat-shofiorskite-si-knijki-prez-10-godini-news_718035.html", "text": "  Парламентът прие на второ четене промени в Закона за българските лични документи.     Депутатите решиха срокът на валидност на свидетелствата за управление на МПС на хората с увреждания да бъде удължен от 5 на 10 години.   В доклада на парламентарната вътрешна комисия се посочва, че в България има около 170 хиляди водачи на превозни средства с различна степен на увреждане.\r\nПреценката дали здравословното им състояние съответства на нормативните изисквания за физическа годност на водач на МПС се осъществява от специализирана транспортна лекарска комисия.  Комисията определя дали водачът с увреждане е способен да управлява МПС.\r\nИздадените до влизането в сила на закона удостоверения за управление на МПС са валидни до срока, посочен в тях.   ", "date": "2019.01.24", "title": "Хората с увреждания вече ще сменят шофьорските си книжки през 10 години"}
{"url": "https://www.actualno.com/burgas/nov-onkologichen-centyt-shte-se-stroi-v-burgas-news_718008.html", "text": "  На първото заседание на бургаския общински съвет, ще постави искането си за построяване на .     Съветниците ще трябва да решат дали да дадат съгласието си за отпускане на кредит. Докладната записка е внесена от проф. д-р Христо Стоянов Бозов, който е управител на „Комплексен онкологичен център – Бургас” ЕООД.\r\nЗдравното заведение се нуждае от още пространство, в което да се помещава отделението по нуклеарна медицина и брахитерапия. С парите ще се закупи , оборудване за еднофотонна емисионна компютърна томография и  оборудване за брахитерапевтично лечение.\r\nИнвестицията е на стойност .Част от парите ще бъдат набавени от Комплексния онкологичен център.     Според разчетите, около 2 850 850 лева ще струва строителството на новото отделение. Останалите средства от кредита ще бъдат използвани за необходимата апаратура и оборудване.\r\nИзплащането на заема също ще бъде обект на обсъждане на сесията. Първото за тази година заседание на общинския съвет ще се проведе на 29 януари.\r\nБургас е сред градовете, които са на челолно място в статистиката по туморни заболявания. Само за областта, всяка година над 2500 души се регистрират в онко центъра.    ", "date": "2019.01.24", "title": "Нов онкологичен центът ще се строи в Бургас"}
{"url": "https://www.actualno.com/health/hranite-koito-shte-ni-pomognat-da-se-vyzstanovim-sled-grip-news_718040.html", "text": "  В момента много голяма част от хората са с грип, а той доста лесно се предава от един човек на друг.  За съжаление можете да сте полуболни доста дълго време, за това ще трябва да се погрижите за организма си.     Като за начало избягвайте близък контакт с кихащи, кашлящи колеги и приятели. Ако вече сте преминали през грипа, в момента организма ви е слаб и много лесно ще се заразите и цялата история ще се повтори. Трябва да помогнете на организма си да се справи.    Опитайте се да изместите всички задачи, свързани със стрес за следващата седмица например. Спете повече, правете неща, които ви забавляват, почивайте си и се отдайте на релакс. Можете да се раздвижите някъде, особено когато времето навън е слънчево и приятно, това ще засили кръвообращението ви. Увреденият от грипа организъм се нуждае от чист и свеж въздух. Също така по този начин ще доставите витамин Д на тялото си, който е много важен за имунната система. Той е полезен за имунитета и също така е естествен антиоксидант. Направете си топла вана и релаксирайте дълго време, наслаждавайки се на приятните аромати и горещата вода. Добавете различни масла и аромати, за да е още по-приятно. Същия ефект ще има и сауната. Погрижете се да изхвърлите вирусите и токсините от себе си.        Наоколо има много боледуващи, за това трябва да миете ръцете си често. По този начин ще премахвате бактериите от тях. Също така не споделяйте храната и водата си с вече болни, защото вероятността да се заразите пак е огромна. Грижете се двойно повече за хигиената си. след като сте боледували от грип. Можете да се доверите на българското кисело мляко, което е доказано най-полезният хранителен продукт след грип. За разлика от него обаче, останалите млечни продукти не са подходящи точно в този момент, защото образуват слуз в организма, за това се опитайте да ги избягвате максимално. И нека не забравяме чесъна, който също е много полезен против грип и настинки. също са много подходящи, те ще засилят имунната ви система. Ако обичате пикантно, то сега е най-правилния момент да започнете да го добавяте все по-често. Зеленият и билковият чай ще дадат на тялото ви антиоксидантите, които са нужни след боледуване. Ако не обичате чай, можете да го замените с чаша прясно изцеден фреш, който ще ви даде много витамини. , за да доставите на организма си всички нужни хранителни вещества. Има обаче и такива, които задължително трябва да избягвате, ако наскоро сте боледували. Като например сладките тестени изделия, които предизвикват гниене в червата и образуване на токсини, а това само ще забави оздравителния процес. Опитайте се да не се храните с пакетирани и готови храни, защото химията, която съдържат няма да повлияе добре на здравето ви и със сигурност няма да ви помогне.   ", "date": "2019.01.24", "title": "Храните, които ще ни помогнат да се възстановим след грип"}
{"url": "https://www.actualno.com/burgas/jivopisen-zaliv-stava-porednijat-betonen-ad-po-ujnoto-chernomorie-video-news_718031.html", "text": "  Заливът между къмпинг \"Арапя\" и Царево е по . Там се вече разкопава, а бясната сеч вече е унищожила много дървета и те могат да се видят повалени на земята. Освен това, в местността „Дядо-Ильова бахча”, се полагат подземни кабели за различни комуникации. Някои от основите на новите вили вече са излети. Те са част от бъдещо ваканционно селище, на което възложител е „Арапя Билд\" ЕООД, регистрирана на бул. ”Хр.Ботев” 93 в Бургас. Тежката техника е на „Северни води” АД, фирма, също регистрирана в града.     На запитване от сайта \"Флагман\" е получена следната информация от директорът на РИОСВ-Бургас инж. Тонка Атанасова: „Спазена е цялата процедура за извършване на промяна в ПУП-а. Това не е защитена територия или зона по Натура 2000. Има становище от Агенцията по горите, че земята не е гора, а е урбанизирана територия от 2007 г. Издадено е решение-преценка от страна на РИОСВ. Няма нарушение на екологичните норми”.  Източник на видеото:   ", "date": "2019.01.24", "title": "Живописен залив става поредният бетонен ад по Южното Черноморие (ВИДЕО)"}
{"url": "https://www.actualno.com/actualno/bojko-e-nevinen-news_718043.html", "text": "  Кое е нещото, което дразни най-много що се отнася до българските политици, а и до българите като цяло? Може би всеки има отговор за себе си, но за мен категорично това е постоянното оправдаване с някой друг. Нещо се е оплескало – ама помните ли как беше при едикой си.     Безспорно това е пътят към провала и апатията заради провала. Път, знаците по който са полустините.\r\nНапример – в Димитровград, обслужващ автомобилния сектор. Супер новина – похвално, чужди инвестиции, нови работни места. Фанфарите щяха да са по-звучни обаче, ако в същото време три завода (на компанията ALC), произвеждащи тапицерии за BMW и Mini Cooper не затвориха! 3:1! Ако добавим и решението да затвори , резултатът става съвсем плачевен – дори за футболен мач, че нали нашият премиер обича да рита ... Но той не е виновен, не е отговорен за инвестиционната среда – нали там има някакво правителство, май и парламент.   Пък и икономиката се развива – ето, до Созопол строят пореден ваканционен комплекс, \"Алепу\". И при това супериновативно – комплексът го правят, че ! По телевизията го казаха поредните строители на Нова България, ей! Това ако не е планиране, ако не е мисъл, предвидливост, здраве му кажи. Бойко е невинен – тази община е на ДПС. Той преди 10 години обеща да ги гони, но те ли бягат бързо, той ли гони бавно – абе, как да е.  Има и малко проблеми с разни работи като ромската интеграция, битовите кражби, ММА спортовете с лекари. Бойко не е виновен - \"Обединени патриоти\" отговарят за тези работи! Затова Каракачанов пише стратегия, не Бойко. Така и трябва – отговорност да се носи! А през това време магазинерите ползват телевизионен ефир да се борят с крадци, като ги предупреждават с бой. Сигурно съдия Линч се е изказал по въпроса, но откровено казано вече ми е омръзнало да цитирам исторически личности и философи – защото дебела глава от дума не е разбира!\r\nНещо се е оплескало – сегашните са корумпираните, по наше време ... пак бяхме корумпирани, ама ние, не те, сега сме в опозиция. Това е трагедията на България, известна под името \"КОЙ\"!  Ивайло Ачев     ", "date": "2019.01.24", "title": "Бойко е невинен!"}
{"url": "https://www.actualno.com/books/bogovete-ne-pishat-news_717847.html", "text": "  \"Боговете не пишат\" е книга, изградена от божествено слово, където думите са забравили да умрат. Това е стилът на Величка Настрадинова. С трагична изящност тя поднася една симфония от девет смайващи истории за силата и слабостта на любовта, за злото и доброто, за смисъла или безсмислието на отмъщението, за силата на душата и силата на духа. За залеза на боговете и слънцестоенето на простосмъртните.     Това са тъжни, весели, жестоки разкази за географията и историята на човешките страсти. Истории, споени от една наша съвременна реалност, поднесена като своеобразен антракт между действията на голямата пиеса. Като междувремие на големите смисли.   И всичко това е разказано толкова увлекателно, че става ясно защо боговете не могат да пишат.\r\n                                                                                        Красимир Димовски  Величка Настрадинова е родена през 1936 година в Пловдив. Завършва държавната консерватория в София със специалност „Виолончело“. Дълги години е преподавател по камерна музика в Пловдивското средно музикално училище и артист-оркестрант в Пловдивската филхармония. \r\nВеличка Настрадинова е автор на над 20 книги, сред които са издадените от „Хермес“ - „Градът на жеравите“, „Кой крепи света“, „25 приказки и половина“ и „33 приказки и половина“.   За творчеството си е печелила много отличия, сред които е \"Гравитон\" - първата българска награда за фантастика. Носител е и на наградата на СБП за най-добра детска книга за 2010 г. за „33 приказки и половина“ и награда „Пловдив“ за сборника с разкази „Градът на жеравите“ през 2012 г.    През 2016 г. ѝ е присъдена Националната награда за детска литература „Константин Константинов“ за цялостно творчество.", "date": "2019.01.24", "title": "Боговете не пишат"}
{"url": "https://www.actualno.com/society/bchk-osydi-napadenieto-nad-medici-news_718025.html", "text": "  Българският Червен кръст осъжда недопустимите посегателства и агресията срещу медицинското съсловие, посветило се на най-хуманната професия. Организацията апелира към всички граждани и институции в България с призива „Не на насилието“ над медици.     \"Нека защитим достойнството на хората, които следват неотклонно заветите на Хипократовата клетва и денонощно изпълняват високоотговорната си мисия да спасяват човешки живот\", призовават от БЧК в писмо до медиите.   В знак на съпричастност към проблема и дълбоко уважение към работещите в областта на здравеопазването БЧК приветства и се присъединява към усилията и инициативите на Министерство на здравеопазването - в борбата с предотвратяване на грубото отношение към медицински лица да се включат и правораздавателните институции на България.\r\n\"Подкрепяме и позицията на Българския лекарски съюз срещу осъдителното физическо и вербално насилие над лекарското съсловие, което трябва да се прекрати.\", се казва още в писмото.  \"Уверени сме, че призивът ни ще бъде подкрепен от широката общественост и от други организации и институции и всички заедно ще дадем отпор на грубото отношение към медицински лица, за да защитим човешкото достойнство и професионализма\", казват още от БЧК.", "date": "2019.01.24", "title": "БЧК осъди нападението над медици"}
{"url": "https://www.actualno.com/politics/anton-kutev-zashto-prokuraturata-ne-se-zanimava-s-barekov-i-peevski-news_718000.html", "text": "  \"Обвиненията срещу Елена Йончева са политически удар, защото тя си позволи да направи доста резки ходове, включително си позволи да осъди Борисов. И в цялата история с КТБ намериха кой изпра парите. Значи Пеевски, който узакони 800 млн., като личен приятел на тогавашния шеф на банката, не е перач на пари, а е\". Това каза в ефира на bTV Антон Кутев от БСП.     \"Не зная как спят тези прокурори, то стана мръсна дума \"прокурор\" в момента. Ако се тръгне по същия начин - защо прокуратурата не се занимава с Бареков и Пеевски?\", попита още Кутев и допълни, че към времето, когато Йончева е получавала тези пари, е една от банките, в която цялата власт си е държала парите.   \"Офшорните фирми може да са морално укорими, но те не са забранени. Ако всеки, който ползва офшорка, пере пари, то половината бизнес свят трябва да влезе в затвора\", каза още Кутев. Той отбеляза, че от \"човек с един опел се превърна в собственик на милиони за три години и не видя нищо. Разбирам, че жените перат повече от другите...\", \r\n\"Когато Борисов се изказва, той лъже по два пъти. Не се притеснявам от думите си. Нека заведе дело срещу мен. думите му за синята лампа означават - внимавайте, че ще има арестувани. Сигурно ги е предупредил и да не крадат, но това предупреждение трябваше да бъде направено преди 10 години. За тези десет години имаше в неговия кръг Паши, Султани, Суджуци, какви ли не и никой не им каза да не крадат\", каза още депутатът от БСП.  \"Бойко Борисов е нарцис и не може да преживее, че президентът Румен Радев има по-висок рейтинг и доверие от него. Ние не сме срещу F-16, а срещу потъпкването на закоността и правилата\", отбеляза Кутев. Според него БСП не е в реанимацията и няма нищо драматично във вътрешнопартиен план.\r\n\"Корнелия Нинова няма алтернатива и това го знаят много добре, дори и от вътрешната опозиция в партията. Някои социологически агенции даже показват данни, че БСП вече води на ГЕРБ. Едва ли опозицията ще атакува на Конгреса, защото знае, че няма да успее. На Конгреса няма да се разглежда темата за водач на листата за евроизборите\", коментира още депутатът.   ", "date": "2019.01.24", "title": "Антон Кутев: Защо прокуратурата не се занимава с Бареков и Пеевски?"}
{"url": "https://www.actualno.com/healthy/na-pyrvo-chetene-bolnica-lozenec-preminava-kym-su-news_718030.html", "text": "  Парламентът прие на първо четене промени в Закона за лечебните заведения. „За“ гласуваха 110 народни представители, трима бяха „против“, а 53 се въздържаха.     Депутатите решиха да се създаде възможност правителството да взема решения по отношение статута на болница „Лозенец“. Отмяната на разпоредба ще създаде правна възможност с акт на Министерския съвет болница „Лозенец“ да бъде преобразувана. Министър Кирил Ананиев обяви, че между двете четения ще се внесат текстове, с които болницата ще се преобразува в университетска болница към СУ „Св. Климент Охридски“. Лечебното заведение ще бъде регистрирано като търговско дружество. С решение на правителството на Софийския университет \"Св. Климент Охридски\" ще се предоставят правата на едноличен собственик на капитала, съобщи \"Фокус\".    Припомняме, че първоначалната идея на правителството беше болница „Лозенец“ да се преобразува в Национална многопрофилна детска болница. В последствие беше решено детското лечебно заведение да бъде изградено на базата на започнатото преди години строителство на територията на УМБАЛ „Александровска“. Колко точно ще струва строителството на новата детска болница ще бъде ясно след препроектирането на сградата. Част от необходимото оборудване и медицинска апаратура за новата детска болница ще дойде от детските отделения и клиники в университетските болници в София. Премиерът Бойко Борисов увери, че ще бъде осигурено необходимото финансиране за новата национална детска болница. Правителството ще отпусне 23 млн. лева за погасяване на дълговете на болница „Лозенец“. ", "date": "2019.01.24", "title": "На първо четене: Болница \"Лозенец\" преминава към СУ"}
{"url": "https://www.actualno.com/crime/magaziner-zapovjadajte-da-kradete-moje-i-boj-da-jadete-video-news_717989.html", "text": "  Заповядайте да крадете, може и бой да ядете. С тези думи управител на магазин в центъра на София - Янко Маринов, коментира един вечен за България проблем – крадци, задигнали вещи и стоки на стойност под минималната работна заплата, не влизат в затвора и се разминават само с регистрация в полицията, която де факто не води до нищо.     Всъщност, съгласно практиката, установена след решение преди години на ВКС, такива кражби са \"маловажни\" и се наказват само с глоба от 100 до 300 лева. Би трябвало обаче да има по-тежко наказание, ако в период от 10 месеца има повторение на такова деяние. Последният случай на кражба е заснет на видео и то е публикувано във Facebook. Пред Нова телевизия магазинерът разказва, че въпросният крадец го е хванал лично той, като е заключил магазина си, но в един момент други клиенти са поискали да излязат, вратата била отворена и крадецът избягал. Той бил известен на полицията, казвал се Николай Колев.  Пострадалият бизнесмен е категоричен, че трябва да има промяна на законите и възможност за полицаите на терен да вършат по-ефективна работа, която да създава респект. Според него загубите за бранша от такива деяния са в размер на милиони годишно. Нямам право на саморазправа, добави човекът, но за финал де факто предупреди всеки желаещ да краде – ще го направя известен по социалните мрежи.", "date": "2019.01.24", "title": "Магазинер: Заповядайте да крадете, може и бой да ядете (ВИДЕО)"}
{"url": "https://www.actualno.com/europe/v-chelnite-pozicii-sme-sred-balkanskite-strani-po-zaselnici-v-germanija-news_717968.html", "text": "  Доклад на германската Федерална служба за миграцията и бежанците (БАМФ) относно заселване и изселване в Германия през 2016 и 2017 г. показва, че голям брой балкански граждани са решили да се заселят в тази страна.     По отношение на заселниците в Германия през 2016 и 2017 г. Румъния е начело с 432 852 заселници, следвана от Полша с 316 275 и България със 158 761 и Италия със 128 968 заселници.   Само от Хърватия, Босна и Херцеговина и Сърбия, които имат най-висока миграция в региона, 211 791 души са се заселили в Германия за двете въпросни години, предаде БГНЕС.\r\nСтатистиката, публикувана от германското Министерство на вътрешните работи показва, че в същото време 130 694 граждани от тези три страни са напуснали Германия, така че броят на новопостъпилите чужденци се е увеличил с 81 097 души.  От Сърбия през 2016 и 2017 г. са пристигнали 51 143 души, а 52 565 са се изселили.\r\nПрез 2016 г. 24 010 граждани на Босна и Херцеговина са пристигнали в Германия с 16 335 изселени и 26 112 през 2017 г. със заминали 12 088 босненски граждани.   Що се отнася до Хърватия, през 2016 и 2017 г. в Германия са се установили 110 526 хървати. Хърватия е на пето място по брой изселени граждани в Германия.    През 2017 г. около 19,3 милиона граждани в Германия са с мигрантски произход, което означава, че всеки четвърти жител на страната или е произхождащ от чужбина или един от неговите родители е с чуждо гражданство, преди да се премести в страната.", "date": "2019.01.24", "title": "В челните позиции сме сред балканските страни по заселници в Германия"}
{"url": "https://www.actualno.com/society/uchenici-sydjat-direktor-zaradi-falshivi-medicinski-belejki-news_717969.html", "text": "  Двама ученици от професионалната гимназия за чужди езици \"В. Левски\" в Бургас, известна като Руската, съдят директора Весела Иванова за това, че са преместени неправомерно в самостоятелна форма на обучение заради представяне на фалшиви медицински бележки. Това потвърдиха от учебното заведение, пише в. , след като преди два дни мина първото дело, заведено от ученик в административния съд в морския град. То е насочено за второ разглеждане на 18 февруари т.г., съобщи директорът.     За случая разказа още през ноември м.г. сайтът gramofona.com. Един от класните ръководители в училището се усъмнил, че представените от 4-ма негови ученици от 12-и клас медицински бележки са фалшиви. На тях имало разминаване в датите - били издадени близо седмица преди тийнейджърите да се разболеят, освен това имало разминаване в амбулаторните номера. На всички бележки пишело, че преглеждащ лекар е д-р Анна Стаматова - педиатър, която обаче не е издавала подобни документи, които били и с коренно различен от оригиналния печат. Версията на младежите е, че не са знаели, че бележките са фалшиви. От ръководството на гимназията обаче твърдят, че проверки на полицията в Бургас са потвърдили, че е извършено нарушение.   От училището веднага уведомили родителите на децата, социалните служби, регионалния инспекторат по образование и полицията. Направили и спешна проверка на всички получени медицински бележки, от която станало ясно, че още трима единадесетокласници са представили неистински документи, пак от същия лекар. Едно от децата признало, че ученик от друго бургаско училище му продал въпросната бележка, за да извини отсъствията си.\r\nНа педагогически съвет в гимназията е взето единодушното решение четиримата дванадесетокласници да бъдат санкционирани, като наказанието им е да преминат в самостоятелна форма на обучение (по закон абитуриентите не могат да бъдат премествани в друго училище и да сменят профила си на обучение). При самостоятелна форма на обучение се налагат допълнителни изпити, за да може да се вземе диплома за завършено средно образование. Две от децата обаче пуснали жалби до административният съд.  Вчера зам.-директорът на гимназията Галена Маврева разказа пред \"Сега\", че са предприели всички необходими действия, които се изискват от закона и които са в записани в правилника на школото - с учениците са проведени разговори в присъствието на психолог, имало е срещи с родителите им, всички са били поканени на педагогическия съвет, на който са разисквани санкциите за тях, за да бъдат запознати с последствията от действията си. \"Учениците все още не са преместени, те са в дневна форма\", коментира Маврева. По думите й гимназията за първи път налага подобна санкция, целта й обаче е да покаже, че подобна практика не може да се толерира. \"След като учениците вече могат да заведат жалба в съда персонално (навършили са 18 г. - б.р.), те трябва да могат да носят и отговорност за действията си по фалшифициране на бележките\", обясни тя.", "date": "2019.01.24", "title": "Ученици съдят директор заради фалшиви медицински бележки"}
{"url": "https://www.actualno.com/tennis/osaka-nadvi-plishkova-i-se-klasira-za-vtori-poreden-final-v-golemija-shlem-news_718023.html", "text": "  Японката Наоми Осака се доближи на една победа от втора поредна титла от Големия шлем, след като надви Каролина Плишкова от Чехия с 6-2, 4-6, 6-4 и се класира за финала на Откритото първенство на Австралия.     В двубой изпълнен с агресивна игра и атрактивни печеливши удари шампионката от US Open успя да се наложи в три сета над намиращата се в страхотна форма Плишкова, която вчера спаси четири мачбола, преди да отстрани Серина Уилямс.   Осака започна по-уверено срещата и проби дв апъти съперничката си, без да ѝ даде нито една възможност за пробив, за да вземе първия сет с 6-2.\r\nВтората част бе равностойна, но Плишкова бе по-решителна във важните моменти и успя да вкара мача в решаващ трети сет.  В него се стигна до една-единствена възможност за пробив, която се откри пред Осака и японката се възползва от нея, за да стигне до крайния успех след час и 53 минути игра.\r\n21-годишната Осака завърши двубоя с цели 15 аса и 56 печеливши удара, срещу само 30 непредизвикани грешки. Плишкова от своя страна реализира 20 уинъра и допусна 21 грешки.   Във финала на турнира в събота Осака ще се изправи срещу друга чехкиня - Петра Квитова, която по-рано днес победи Даниел Колинс в два сета.    ", "date": "2019.01.24", "title": "Осака надви Плишкова и се класира за втори пореден финал в Големия шлем"}
{"url": "https://www.actualno.com/crime/tir-se-vrjaza-v-kyshta-v-tyrnovskoto-selo-samovodene-snimki-news_717987.html", "text": "  ТИР се вряза в къща в търновското село Самоводене. Инцидентът е станал около полунощ. Камионът е с турска регистрация, съобщи Нова телевизия.     Шофьорът на тежкотоварния автомобил загубил управление и самокатастрофира на пътя Русе–Велико Търново, който минава през селото. Не се съобщава за жертви и пострадали, но дълго време пътя остана затворен.   Все още останки от автомобила са по трасето.\r\nВижте кадри от мястото на инцидента   ", "date": "2019.01.24", "title": "ТИР се вряза в къща в търновското село Самоводене (СНИМКИ)"}
{"url": "https://www.actualno.com/america/maduro-skysa-otnoshenijata-sys-sasht-vashington-ne-go-priznava-za-legitimen-prezident-news_717979.html", "text": "  Президентът на Венецуела Николас Мадуро обяви, че прекратява дипломатическите отношения със САЩ, след като Доналд Тръмп призна лидера на опозицията Хуан Гуайдо за временен държавен глава на страната, предаде БГНЕС.     \"Реших да прекратя дипломатическите и политическите отношения с империалистическото правителство на САЩ\", заяви Мадуро пред стотици свои ликуващи привърженици във венецуелската столица Каракас, съобщава AFP.   \"Махайте се! Напуснете Венецуела! Тук имаме гордост, по дяволите!\", заяви Мадуро и даде на американските дипломати срок от 72 часа да напуснат страната.\r\nНе закъсня и отговорът на САЩ - американският държавен секретар Майк Помпео обяви, че Вашингтон не признава Мадуро за президент на Венецуела - за такъв Щатите признават обявилия се за държавен глава Хуан Гуайдо, който беше признат за временен президент на Венецуела още от Канада, Аржентина, Бразилия, Гватемала, Колумбия, Коста Рика, Парагвай, Перу, Чили, Еквадор и Организацията на американските държави. Вашингтон ще вземе адекватни мерки срещу онези, които застрашават сигурността на американската дипломатическа мисия в Каракас и персонала ѝ, предупреди Помпео.  Засега като конкретна мярка срещу американската дипломатическа мисия се предвижда спиране на подаването на ток и газ за посолството на САЩ в Каракас - или поне такава заплаха отправи ръководителят на Националното учредително събрание на Венецуела Диосдадо Кабело.\r\nИначе стана ясно, че най-малко 13 души са загинали при безредиците във Венецуела, след като председателят на Хуан Гуайдо се обяви за временно изпълняващ длъжността президент на страната. Веднага след новината в много градове на Венецуела започнаха митинги в негова подкрепа. Те прераснаха в безредици и сблъсъци с полицията. Повечето от жертвите са загинали от огнестрелни рани, съобщи AFP, като се позова на организацията \"Венецуелска обсерватория за социални конфликти\". Според интернет изданието El Pitazo, жертвите са най-малко 16. Те са загинали при протестите в щатите Амасонас, Баринас, Боливар, Португеса и Тачира, както и в столицата Каракас.\r\nЗа последните 3 дни на протести срещу Николас Мадуро са арестувани 152 души.        Засега венецуелската армия не признава Гуайдо за президент на страната - поне според пост в Twitter на венецуелския министър на отбраната. А Европейският съюз призовава за незабавно започване на политически процес във Венецуела, който ще доведе до свободни избори. Това се казва в изявление на Върховният представител на ЕС по външните работи Федерика Могерини, публикувано на сайта на Съвета на ЕС.\r\n\"ЕС настоятелно призовава за незабавно започване на политически процес, който ще доведе до свободни и заслужаващи доверие избори, в съответствие с конституционния ред. Гласът на венецуелския народ не може да бъде пренебрегнат. Гражданските права, свободи и безопасността на всички членове на Националното събрание, включително и на президента Хуан Гуидо, трябва да бъдат спазвани и уважавани. Насилието и прекомерната употреба на сила от страна на органите на реда са напълно неприемливи и със сигурност няма да разрешат кризата. ЕС и държавите-членки са готови да подкрепят възстановяването на демокрацията и върховенството на закона във Венецуела чрез мирен процес в съответствие с конституцията на страната\", се казва в изявлението от името на 28-тте държави-членки на ЕС.\r\nОт руска страна засега има коментар от говорителя на руското МВнР Мария Захарова, но във Facebook. Тя коментира, че случилото се във Венецуела показва как \"прогресивното западно общество\" всъщност се отнася към международното право и суверенитета на някоя държава. Припомняме, че във Венецуела два стратегически бомбардировача, способни да носят ядрено оръжие.    ", "date": "2019.01.24", "title": "Мадуро скъса отношенията със САЩ, Вашингтон не го признава за легитимен президент"}
{"url": "https://www.actualno.com/society/novini-ili-novini-kartinata-na-pechata-za-24-januari-news_717960.html", "text": "  Без да се усетим някак и тази седмица напредна почти до почивните дни. А новините – е, скандални, какви да са. Много вода има да изтече преди добрите новини да вземат превес над лошите – ако изобщо някога стане.      Факт – двама ученици от Руската гимназия в Бургас съдят директора Весела Иванова, защото ги преместила да учат самостоятелно заради представени фалшиви медицински бележки. При самостоятелна форма на обучение трябва да вземеш допълнителни изпити, за да завършиш средното си образование.   Грипната обстановка в България се превърна в популярна тема предвид и усилията на медиите да има някаква истерия. Обаче Румъния пак ни изпревари – там всички училища са затворени заради грипа – на 25 януари. А в България не навсякъде има обявена грипна епидемия, за радост на някои родители и повсеместна тъга на всички ученици. Тук централна тема е новият Закон за собствеността, поземлените отношения и опазването на земеделските земи. Той е публикуван на обществено обсъждане, а Националната биоасоциация е убедена, че де факто ще върне заменките – защото не ограничава уедряването на земи на един собственик, макар парцелите да са в различни землища. Против са още зърнопроизводителите и Асоциацията на земеделските производители в България.     Какво друго, освен кримка – статистика, че средно дневно в България биват ограбвани трима пенсионери. И нито дума защо се стигна дотук – защото такава ни е полицията, такава ни стои и държавата, управлявана от един човек от 2009 година, с кратко прекъсване от година и малко. Това е, стабилност!", "date": "2019.01.24", "title": "Новини или Novini - картината на печата за 24 януари"}
{"url": "https://www.actualno.com/chronicles/v-ispanija-e-zabraneno-masonstvoto-news_717791.html", "text": "  Думата масонство е образувана от думата масон и наставката -ство. Масон идва от английската mason (bricklayer) и френската maçon, които означават „зидар“ или „човек, който реди тухли/камъни или изготвя тухли/камъни като изделия“.     На средноанглийски е изписвана като masoun и machun, а в този си вид идва то англо-норманския език, където е machun и masson. От своя страна, норманите вземат думата от стародолнофранкския корен *mattio, от първогерманския *maitô, от глагола *maitaną със значения „режа, сека, одялвам“. Сходни са и старовисоконемската meizan, източнофризийската matje и старонорвежката meita.   Всички тези германски думи имат за начало индоевропейския корен *mai-d със значения на „изменям, преправям“.\r\nПрез 1988 г. Дейвид Стивънсън издава книга, в която доказа с документи, че произходът на масонството не трябва да се търси в Лондон (Англия) в началото на XVIII век, а в няколко града на Шотландия – Ейчисънс Хейвън, Единбург и Хедингтън през 1599 г.[4] Тогава група местни зидари създават първата ложа с обреди и тайни посвещения, при което се смесва средновековната митология с идеи от Ренесанса, кабалата, алхимията и астрологията. Годината 1599 вероятно не е избрана случайно, защото скоро след нея започва ново столетие, може би възприемано като начало на есхатологична епоха. Отличителна особеност, по които се познават първите масони, са слънчевите часовници, поставени на фасадите на къщите им. В Шотландия, където слънцето е рядък гост, тези часовници нямат практическо, а чисто алегорично приложение. Окултни символи са изобразени и върху запазените надгробни плочи на масоните. След потушаването на революцията на Кромуел и възстановяването на монархията през 1660 г. крал Чарлз II назначава Уилям Морей за главен надзирател на строежите, или архитект, в Шотландия. Стивънсън е на мнение, че Морей е новаторът, който създава ритуалите на първите масони и обосновава идеите и вярванията, които те въплъщават.  На монографията на Стивънсън се противопостави професорът от Калифорнийския университет в Лос Анджелис Маргарет Джейкъб. Тя твърди, че шотландските масони, които Стивънсън има предвид, всъщност са професионални строители с типични за времето си еклектични религиозни интереси, а не посветени членове на таен окултен орден. Според нея масонството възниква в Англия през XVII век.\r\nПовечето учени приемат за официална рождена дата на масонството 24 юни 1717 г., когато в лондонската кръчма „Гъската и скарата“, вследствие на обединяване на четири ложи, е основана Великата ложа на Англия. Според един документ от 1725 г. ложите, обединени от Великата ложа, вече стават 64, от които 50 работят в очертанията на Лондон.   През 1721 г. е издаден кралски устав, който осъжда някои скандални клубове и дружества. Великата ложа на Англия, която си дава сметка, че е заподозряна, бърза да убеди властите, че не ги заплашва с нищо. За да документира всяко свое действие, тя започва да води официални протоколи от заседанието си на 25 ноември 1723 г., когато Велик магистър става крайният привърженик на Хановерската кралска династия граф Далкийт. Същата година се появява прословутата „Конституция“, написана от Джеймс Андерсън. Същата се превръща в настолна книга за английските, а впоследствие и за всички масони. От нея са взети някои от основните правила на конституциите на сега съществуващите свободнозидарски общности по цял свят.    ", "date": "2019.01.24", "title": "В Испания е забранено масонството"}
{"url": "https://www.actualno.com/society/po-generirane-na-bokluk-sme-pod-srednoto-nivo-v-es-news_717978.html", "text": "  416 килограма е изхвърлил средно всеки българин през 2017 година. Това показват данни на Евростат, цитирани от в. \" \".     Това означава увеличение на боклука с 12 килограма на годишна база т.е. спрямо 2016 година. Въпреки това, от Евростат всъщност отчитат по-малко изхвърлен боклук през 2017 година за последните 3 години, защото през 2014 година на всеки българин са се падали по 442 килограма изхвърлен боклук.   Очаквано, българите изхвърлят по-малко боклук, отколкото е средното количество в ЕС. Средно в Съюза се изхвърлят по 487 килограма боклук.\r\nБългария заема девета позиция за най-малко произведени боклуци от 25 страни в Евросъюза. Най-малко отпадък за миналата година е генериран в Румъния - 272 килограма средно на човек. Следват Полша (315 килограма) и Чехия (344 килограма). Най-голямо количество отпадъци на човек е имало в Дания - 781 килограма, следвана от Кипър и Германия.  ", "date": "2019.01.24", "title": "По генериране на боклук сме под средното ниво в ЕС"}
{"url": "https://www.actualno.com/plovdiv/vyv-vojvodinovo-pak-ima-nedovolstvo-bavelo-se-butane-na-nezakonni-kyshti-news_717980.html", "text": "  Напрежението в пловдивското село отново се покачи, след като бутането на къщи и постройки в ромската махала засега беше спряно.     Причината за спирането е, че повечето констативни протоколи за събаряне на обектите се обжалват. Това означава, че багерите не могат да влязат в махалата преди да се произнесе съдът, обясни кметът на селото Димитър Тасев пред БНТ.   Тасев е на мнение, че жалбите са неоснователни, защото в тях не са представени редовни документи за собственост, но съдът трябва да каже окончателно. След направените проверки е установено, че 13 от постройките в ромската махала подлежат на събаряне.\r\nЗаради ситуацията, жителите на Войводиново се заканиха, че ще подновят протестите си, като ще пренесат недоволството си и пред Съдебната палата в Пловдив. Те започнаха и нова подписка, този път в подкрепа на кметовете на селото и община Марица (Димитър Иванов).  ", "date": "2019.01.24", "title": "Във Войводиново пак има недоволство, бавело се бутане на незаконни къщи"}
{"url": "https://www.actualno.com/showbusiness/alek-bolduin-be-globen-zaradi-umruchen-boj-news_717988.html", "text": "  Алек Болдуин пледира виновен по обвинение, че е нанесъл в побой на друг мъж след спор за паркомясто в Ню Йорк. 60-годишният актьор се появи в съда, след като беше обвинен, че е ударил с юмруци 49-годишен мъж на 2 ноември 2018 г., след като двамата се скарали кой да спре колата си на свободно място в Манхатън.     Болдуин ще плати 120 долара глоба и ще посещава курсове за овладяване на гнева до края на март, когато отново трябва да се яви в съда, предаде БГНЕС.   Адвокатът на актьора настоя, че на видеозаписи от охранителни камери се вижда, че клиентът му не е удрял с юмрук другия мъж и затова е невинен.\r\nПрез 2014 година Алек Болдуин отново имаше проблеми със закона, след като полицаи го заловиха да кара велосипеда си в насрещното движение, а при направената му забележка той започнал да обижда служителите на реда.  ", "date": "2019.01.24", "title": "Алек Болдуин бе глобен заради юмручен бой"}
{"url": "https://www.actualno.com/society/prognoza-za-vremeto-24-januari-chetvyrtyk-news_717963.html", "text": "  Днес под влияние на средиземноморски циклон, метеорологичната обстановка ще се усложни. Валежите ще обхванат цялата страна и ще се усилят. В Северозападна България и по високите полета на Западна ще превалява мокър сняг, а в останалата част от страната – дъжд. През деня валежите ще продължат, значителни ще са на места в югозападната половина от страната. Ще духа умерен вятър от изток-югоизток, който след обяд ще се ориентира от североизток и в североизточните райони ще проникне студен въздух. Там дъждът ще премине в сняг и са възможни поледици. Преобладаващите минимални температури ще бъдат между 0° и 5°, по Черноморието и югоизточните райони до 7°-8°, а максималните – от 0°-3° в западните райони до 10°-11° на места в Източна България. Привечер в Югозападна България валежите временно ще спрат и облачността за кратко ще се разкъса. Това съобщи за Агенция „Фокус\" дежурният синоптик Красимир Стоев от Националния институт по метеорология и хидрология (НИМХ). Атмосферното налягане е и ще се задържи значително по-ниско от средното за януари.     Над Черноморието ще е облачно с валежи от дъжд. Ще духа умерен и временно силен вятър от изток-югоизток, който привечер ще се ориентира от североизток. Максимални температури на въздуха: 9°-10°. Температурата на морската вода е 6°. Вълнението на морето ще бъде 3 бала.   Над планините ще е облачно с валежи, предимно от сняг. Ще духа силен вятър от южната четвърт и по планинските проходи ще има виелици и ще се образуват навявания. Максимална температура на височина 1200 метра около 2°, на 2000 метра – около минус 1°.\r\nСлед временно спиране на валежите през нощта срещу петък, още сутринта от югозапад отново ще завали: в по-голямата част от Западна - сняг, в Централна и Източна България, както и в крайните югозападни райони - дъжд. Значителни по количество ще са валежите в Рило-Родопската област, в отделни райони надхвърлящи 50 л/кв.м. Вятърът ще бъде от изток-североизток. Температурите ще са в широки граници: минималните - от около минус 5° в котловините на Западна България до 3°-4° - на места в Източна, а дневните в по-голямата част от Северна България ще остават по-ниски – между минус 1° и 4°, в Южна и по Черноморието - предимно между 7° и 12°. В събота от запад валежите ще отслабват и до вечерта ще спрат, най-късно в югоизточните райони. Вятърът временно ще се обърне от северозапад и с него ще се понижат температурите в цялата страна. В неделя вероятността за валежи е малка. Облачността временно ще се разкъса и сутрешните температури ще са по-ниски, дневните слабо ще се повишат.  ", "date": "2019.01.24", "title": "Прогноза за времето - 24 януари (четвъртък)"}
{"url": "https://www.actualno.com/sofia/v-jk-krasna-poljana-ii-se-nalaga-spirane-na-vodopodavaneto-news_717789.html", "text": "  \"Софийска вода” временно ще прекъсне водоснабдяването в някои части на столицата на 24 януари. Това съобщиха от пресцентъра на дружеството.     Във връзка с извършване на строително-монтажни работи на ул. „Патриарх Герман“ в с. Герман се налага спиране на водоподаването от 09:00 до 21:00 часа на клиентите на „Софийска вода”, живеещи в района на: с. Лозен: карето между ул. „Кайгана“, ул. „Св.Св.Кирил и Методий“, ул. „Еделвайс“, ул. „Бузлуджа“ и ул. „Съединение“; Карето между ул. „Съединение“, ул. „Дъб“, ул. „Къси дол“, ул. „Акация“; Карето между ул. „Преслав“, ул. „Съединение“, ул. „Варовита“, ул. „Крушите“. Карето между ул. \"Съединение“, ул. „Васил Левски“, ул. „Васил Левски“, ул. „Могила“, ул. „Теменуга“; по ул. „Съединение“ от ул. „Лозен“ № 97 до АМ Тракия, местност „Чикерица“, ул. „Околовръстен път“ № 360; с. Герман, вилна зона „Врана Герман“ - ул. „Ливадите“ и ул. „Чардаклийска кория“. Вилна зона „Лозето“- западно от ул. „Самоковско шосе“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: с. Герман - ул. „Съединение“ ъгъла с ул. „Извор“; ул. „Съединение“ ъгъла с ул. „Ненко Германски“; с. Герман - ул. „Патриарх Герман“ ъгъла с ул. „Младежка“ .   Във връзка с реконструкция на уличен водопровод на ул. „Летоструй“ в кв. „Васил Левски“ се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Летоструй“, ул. „Витиня“, ул. „Рилска обител“, ул. 546. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бесарабия“ ъгъла с ул. „Летоструй“.\r\nВъв връзка с подмяна на пожарни хидранти на ул. „Цар Калоян“, ул. „Алабин“ в Център се налага спиране на водоподаването от 09:00 до 21:00 часа на клиентите на „Софийска вода”, живеещи в района на: бул. „Витоша“, ул. „Алабин“, ул. „Княз Александър I“, бул. „Цар Освободител“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Позитано“ ъгъла с ул. „Цар Калоян“.  Във връзка с изграждане на сградно водопроводно отклонение на ул. „Фредерик Жолио Кюри“ в жк. „Изгрев“ се налага спиране на водоподаването от 09:30 до 16:30 часа на клиентите на „Софийска вода”, живеещи в района на: ул. „Димчо Дебелянов“ от ул. „Антон П. Чехов“ до ул. „Димитър Гичев“, ул. „Чарлз Дарвин“ №14А, №14Б, ул. „Атанас Далчев“ №10 и №15-19, №8. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димчо Дебелянов“ ъгъла с ул. „Чарлз Дарвин“.\r\nВъв връзка с изключване на уличен водопровод до бл. 213 в жк. „Красна поляна“ II се налага спиране на водоподаването от 10:00 до 17:00 часа на клиентите на „Софийска вода”, живеещи в: бл. 212, бл. 213, бл. 214, бл. 215. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: до бл. 213.   Във връзка с подмяна на сградно водопроводно отклонение на ул. „Троянов път“ в с. Казичене се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Троянов път“ от ул. „Липите“ до края на улицата. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Троянов път“ пред №40.    Във връзка с подмяна на сградно водопроводно отклонение на ул. „Станислав Доспевски“ в кв. „Васил Левски“ се налага спиране на водоподаването от 10:00 до 16:30 часа на клиентите на „Софийска вода”, живеещи в района на: ул. „Станислав Доспевски“ от ул. „Княгиня Тамара“ до ул. „Велбъжд“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Станислав Доспевски“ №39.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   ", "date": "2019.01.24", "title": "В ж.к. \"Красна поляна\" II се налага спиране на водоподаването"}
{"url": "https://www.actualno.com/america/jertvi-sled-bankov-obir-v-sasht-news_717981.html", "text": "  Най-малко петима души са убити при обира на банка в американския щат Флорида, съобщи полицията. Инцидентът стана в банка в град Себринг, предаде БГНЕС.     Полицията е успяла да задържи нападателя, който взел заложници във фоайето на банката, а след това открил стрелба при настояването на служителите на реда да се предаде. Спецчастите са щурмували банката, при което нападателят по първоначална информация е започнал да стреля по заложниците. До момента няма точна информация за броя на ранените.   Първоначалната версия за случилото се е грабеж.\r\nНападателят е 21-годишен мъж, жител на град Себринг. Той е арестуван и отведен в полицията.  ", "date": "2019.01.24", "title": "Жертви след банков обир в САЩ"}
{"url": "https://www.actualno.com/europe/vseki-treti-uchenik-e-jertva-na-tormoz-v-uchilishte-news_717985.html", "text": "  Всеки трети ученик по света е жертва на психологическо или физическото насилие поне един път месечно, се казва в доклад на UNESCO по проблема с насилието в училищата, изготвен въз основа на данни от 144 държави в света     Почти една трета от учениците - 32% - стават жертва на издевателство от страна на съучениците си в училище поне веднъж месечно.   Според доклада \"във всички региони, с изключение на Европа и Северна Америка, физическият тормоз е най-често срещаният, а сексуалният е вторият най-често срещан вид тормоз\".\r\nВ Европа и Северна Америка психологическият тормоз е най-често срещаният, а кибертормозът (тормозът чрез социалните мрежи и използването на интернет като цяло) засяга поне един на всеки десет ученика, съобщи БГНЕС.  В доклада се посочва, че повече от една трета от учениците (36%) участват в сбивания, а почти всеки трети (32,4%) е претърпял физическа атака поне веднъж през 2018 година.\r\n\"Информацията за сексуалното насилие, извършено от връстници, е ограничена, но данните от Африка на юг от Сахара показват, че извършителят е съученик, а не учител, особено що се отнася за момчетата\", се казва в доклада.   В текста се добавя, че \"в световен мащаб физическото насилие, извършвано от учителите, е рядкост, но в някои страни децата съобщават, че това се случва често.    UNESCO припомня, че \"телесното наказание, което е форма на физическо насилие, все още е разрешено в училищата в 68 страни и често се използва в много от тези страни\".", "date": "2019.01.24", "title": "Всеки трети ученик е жертва на тормоз в училище"}
{"url": "https://www.actualno.com/america/zabraniha-na-trymp-da-govori-za-systojanieto-na-sasht-v-kongresa-toj-shte-tyrsi-alternativa-news_717982.html", "text": "  Президентът на САЩ Доналд Тръмп обеща да намери алтернативен вариант за обръщение към нацията за ситуацията в страната и за приоритетите в дейността на администрацията си, съобщи самият той пред журналисти в Белия дом. Това стана след като говорителят на Камарата на представителите на Конгреса (от Демократическата партия) Нанси Пелоси отказа на Тръмп разрешение да влезе в законодателния орган за ежегодното си обръщение \" \", предаде БГНЕС. Речта трябваше да бъде произнесена на 29 януари.     \"Ще намерим нещо като алтернатива. Но ще говорим по-късно. С решението си да отмени изявлението ми, Нанси Пелоси даде да се разбере, че не иска да чува истината“, заяви Тръмп. Той каза, че действията на Конгреса са \"огромно черно петно в историята на тази прекрасна страна\".   Доналд Тръмп направи това изявление, след като председателят на Камарата на представителите Нанси Пелоси обяви, че няма да позволи на президента Тръмп да произнесе традиционната си реч \"За състоянието на Съюза\", докато федералното правителство остава без .\r\nПо правило, президентът на САЩ използва ежегодното си послание, за да изложи своето виждане за ситуацията в държавата, да маркира приоритетите на външната и вътрешната политика.  На 22 декември, 2018 година федералното правителство на САЩ спря работа заради липса на бюджетни средства. Републиканците и Демократите в Конгреса не успяха да се договорят за параметрите му, тъй като президентът Тръмп иска в него да бъдат включени 5.7 милиарда долара за строеж на стена по границата с Мексико.", "date": "2019.01.24", "title": "Забраниха на Тръмп да говори за състоянието на САЩ в Конгреса, той ще търси алтернатива"}
{"url": "https://www.actualno.com/celebrate/sv-prepodobna-djakonisa-ksenija-rimljanka-news_717803.html", "text": "  Преподобна Ксения Римлянка се родила в Рим като дъщеря на знаменит сенатор и носила името Евсевия, което отговаряло на нейното религиозно настроение, защото Евсевия значи благочестива. Когато станала девойка, родителите й я сгодили за един велможа и сенатор. Иначе обаче мислила благочестивата Евсевия. Тя отдавна била решила да посвети целия си ангелоподобен живот на Иисус Христос.     Времето на сватбата наближавало. Никой и не подозирал бурята в чистата душа на Евсевия, чиито мисли били устремени само към изпълнението на нейния свещен обет за целомъдрие. Усърдно се молила и най сетне взела едно смело решение: да напусне тайно родителския дом и да изчезне завинаги от суетния свят на римската аристокрация. Тежко било за нейното нежно сърце да причини такава скръб на благородния баща, на милата майка. Но по-скъпи от всичко за нея били словата на Спасителя: \"Който остави... баща или майка... заради Моето Име, ще получи стократно и ще наследи живот вечен\" (Мат. 19:29). Възторжено съчувствие и всеотдайна преданост тя срещнала от двете си служителки, с които прекарала цялото си детство. По поръка на своята господарка двете девойки раздали на бедните всичко, което скрито могла да отдели Евсевия от личното си притежание. Преоблечени в мъжки дрехи, снабдени с малко злато за най-дребните си разноски, те се промъкнали в потайна нощна доба през случайно отключените порти на бащиния дом и успели да се качат на един кораб за далечна Александрия. Оттам доплували до остров Коа, който се намирал на 54 километра южно от Халикарнас, в малоазийска Кария.   На малкото островче Евсевия наела една бедна къщица и помолила своите спътнички за две неща: да я считат за равна на себе си и да я наричат само Ксения, което значи странница. Скрита зад това име, тя искала да заличи всички следи от своя произход и фамилия, за да не я открият родителите й. Верните и единомислени девойки изпълнявали безпрекословно желанията на своята предишна господарка и ревностно подражавали на нейния суров отшелнически живот.\r\nСамо едно липсвало на тези предани Христови невести: те имали нужда от духовно ръководство и от защита на тяхната душевна чистота. Скоро Бог им изпратил подходящ отец.  Веднъж Евсевия срещнала на острова един старец с почтен вид, който бил облечен в монашески дрехи. Тя го помолила да приеме за свои духовни дъщери нея и другарките й.\r\n- Аз мисля, че ти си епископ Божий.\r\n- Кои сте вие?       - Ние сме от далечна страна и търсим само едно - спасение на душите си.\r\n- Самият аз съм странник тук, идвам от светата земя. Аз не съм епископ, а игумен на манастира \"Св. ап. Андрей\" в Карийския гр. Милас.\r\nСтарецът Павел се съгласил да поеме ръководството на римските подвижнички, ако дойдат в неговия град, гдето те купили дом и устроили малка църквица наблизо до катедралата, като избрали за неин покровител св. архидякон Стефан. Игуменът усърдно се грижил за малката девическа община и постригал в монашество Ксения и нейните другарки, към които се присъединили и други ревнителки на монашеското целомъдрие.\r\nНаскоро Павел заместил починалия миласки епископ Кирил. Новият епископ посетил малката обител и посветил Ксения за дякониса, въпреки нейното нежелание.\r\nВъзвишен бил животът на дякониса Ксения. Тя приемала храна през ден, през два, а понякога и през неделя. Помнейки псаломските слова: \"Ям пепел като хляб, питието си със сълзи размесвам\" (Пс. 101:10), преподобната посипвала хляба, с който единствено се хранела, с пепел от кадилницата и го овлажнявала със сълзите си. Освен общата храмова молитва, тя скришом се молела в килийката си с вдигнати към небето ръце. Облеклото й било най-бедно. Колкото била строга към себе си, толкова тя била грижлива, снизходителна, милосърдна и нежна към своите сестри.      Когато епископ Павел бил в с. Левкин и заедно с целия си клир чествал паметта на св. Ефрем Миласки пред неговите мощи, дошъл краят на преподобната Ксения Римлянка. Бележити са прощалните й думи към разплаканите сестри:\r\n- Сестри, вие проявихте много любов към мене. Продължете и нататък вашата любов, молете се за мене, аз умирам. Помолете и нашия отец Павел да се моли за мене, той толкова много се е грижил за душата ми. Апостол Петър казва: \"Господ не се бави да изпълни обещанието Си, както някои смятат това за бавене; но дълго време ни търпи, понеже не желае да погинат някои, а всички да се обърнат към покаяние. И ще дойде денят Господен, както крадец идва нощем\" (2 Петр. 3:9-10). И затова не бива да се леним, а трябва да бодърстваме. Бъдете бодри, сестри, бъдете готови да срещнете Господа с елея на добрите дела и с гореща любов!\r\nОтпратила сестрите, тя останала сама в храма и по пладне я намерили починала. Епископ Павел положил тялото й в посочения от нея гроб при стечение на голямо множество народ. След една година починала и едната от нейните другарки, която помолила останалата да разкаже, коя е била светата покойница.\r\nТака светът узнал и Църквата съхранила житието на преподобната Ксения Римлянка, отминала в блажената вечност през втората половина на V век на 24 януари. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.01.24", "title": "Св. преподобна дякониса Ксения Римлянка"}
{"url": "https://www.actualno.com/cite/tova-koeto-za-pryv-pyt-vidjah-e-ukrepvane-na-svlachishte-chrez-stroej-na-vakancionno-selishte-news_717990.html", "text": "  Тези думи изрече водещият на сутрешния блок на Нова телевизия Виктор Николаев във връзка с поредното застрояване по Черноморието ни - на място, в близост до снимките на култовия филм \"Оркестър без име\".     Нито държава, нито община могат да направят укрепване на това свлачище. То е много трудно, изисква се интелигентен подход. Това заяви представител на фирма \"ГВС Инженеринг\", представен като г-н Котларов. На въпрос на Нова телевизия дали строежът на ваканционното селище \"Алепу\" не се прави с мотив да се укрепи свлачището, застрашаващо близкия път, точният, макар и колеблив отговор беше следният – за да се укрепи пътят, се плаща с разрешение за строеж на ваканционно селище.   Котата на корниз на сградите в селището ще е 10 метра, т.е. 2-3 етажа. Имаше и обещание, че пътят щял да бъде трасиран.", "date": "2019.01.24", "title": "Това, което за пръв път видях, е укрепване на свлачище чрез строеж на ваканционно селище "}
{"url": "https://www.actualno.com/crime/prognoza-kazusyt-elena-joncheva-shte-donese-1-2-mesta-poveche-na-bsp-v-ep-news_717991.html", "text": "  Много прилича на разправа, защото Елена Йончева е най-активният опозиционер в парламента – не с думи, а с документи. Знаете за оградата с Турция, за \" \", за качеството на магистралите ни. Това заяви бившият кандидат за кмет на София Михаил Мирчев, чийто син Стоян е депутат от БСП.     Откъде идват парите – от банката КТБ. Към 2019 година твърдим, че всичко в тази банка е престъпно. Кой създаде тази банка? Ако не се лъжа, Цветан Василев три или четири пъти получава приза за банкер на годината, Цветан Цветанов го награди като \"Мистър Икономика\", изброи Мирчев как е невъзможно Йончева да е знаела дали парите от КТБ са от престъпна дейност. Това е тезата на БСП, има обаче някои смущаващи неща. Защо г-жа Йончева сключва договор с офшорка, защо не се влиза директно в КТБ с рекламен договор – нали и без това работеше в ТВ7, попита журналистът Стефан Ташев. Странно е в обща фирма ти да дадеш 5000 лева, а другият – 300 000 евро. Всеки журналист може само да мечтае за такова нещо, добави той, а Мирчев го обясни с „механизма на външния продуцент”. Нека се види платени ли са данъци за тези пари, заяви Ташев пред Нова телевизия. Тези пари са за телевизионно студио, за командировки, за разходи за телевизионна работа, обясни Мирчев.  Мога ли да пера пари, за които не е ясно дали са откраднати? Няма още отговор, категоричен беше Мирчев. Според него прокуратурата прави най-хубавия подарък на БСП за евроизборите. Заради това БСП ще има още едно или дори две места в Европарламента, смята Мирчев.\r\nПрипомняме, че срещу Йончева е, че като управител на фирма \"Офроуд\" тя е помогнала 333 000 евро от КТБ да се преобразуват в лично имущество т.е. това е длъжностно присвояване. \"Офроуд\" е учредена съвместно от друга фирма на Йончева – \"Авторска телевизия”, заедно с офшорката \"Далий Трейдинг Лимитид\". Според прокуратурата, в решенията на управителните органи на двете търговски дружества е посочен размерът на капитала на \"Офроуд\" – 10 000 лева и начинът на разпределение на дружествените дялове – по равно, по 5 000 лева за всяка от компаниите \"Авторска телевизия\" и \"Далий Трейдинг Лимитид\". \"Далий Трейдинг Лимитид\" се е задължила срещу записаните 50 дружествени дяла от капитала на \"Офроуд\" ООД да извърши парична вноска в размер 5 000 лева. Поела е и задължение да направи и парична вноска в размер на 310 000 /триста и десет хиляди/ лева, които да бъдат отнесени във фонд \"Резервен\". На основание чл. 134 и сл. от Търговския закон, \"Далий Трейдинг Лимитид\" се е задължило след учредяване на \"Офроуд\" ООД в Търговския регистър на РБългария да направи и допълнителна парична вноска в \"Офроуд\" ООД в размер на 250 000 евро или тяхната левова равностойност в срок от 1 година, при годишна лихва 5 %.", "date": "2019.01.24", "title": "Прогноза: Казусът \"Елена Йончева\" ще донесе 1-2 места повече на БСП в ЕП"}
{"url": "https://www.actualno.com/business/kristalina-georgieva-bylgarija-trjabva-da-podobri-investicionnija-klimat-news_717993.html", "text": "  2019 година няма да е толкова добра, колкото 2018 година. Растежът продължава да е стабилен, но ще е по-нисък. Това заяви изпълняващият длъжността (СБ) Кристалина Георгиева.     Според нея България е добре – дългът ни е нисък, на практика нямаме бюджетен дефицит. . В това отношение на челно място Георгиева постави инвестицията в човешкия капитал.   За България прогнозата е по-неблагоприятна с 0,5-0,6% от БВП спрямо юнската прогноза. Половин година по-късно СБ очаква ръстът през 2018 година да е бил 3,3%, а не 3,8%, което означава, че за 6 месеца според анализаторите българската икономика е изгубила над една осма от темпото на растеж. Понижени са и очакванията за настоящата и следващите две години. През 2019 г. забавянето ще продължи до ниво от 3,1%, догодина ще е 3%, а през 2021 г. ще слезе на 2,8%. За сравнение - през 2016 г. икономиката е нараснала с 3,9% според данните на СБ. Имаме затягане на коланите, а това не е добре за растежа. Лихвите се качват, това създава тенденции за лоши неща на по-малките пазари. Когато големите икономики кихнат, малките хващат пневмония – нашата надежда е, че еврозоната, САЩ и Китай ще се постараят да намалят несигурността, добави Георгиева пред Нова телевизия. А за Brexit тя вярва, че нещата няма да останат така.  СБ намали прогнозата си за растеж на световния БВП до 2,9% за тази година и до 2,8% за 2020 година, което е малко под предишното предвиждане, но предупреди, че рисковете пред икономиките се увеличават и призова политиците да се подготвят за буря - специално заради Brexit на пазарите, обвързани с Великобритания и ЕС.", "date": "2019.01.24", "title": "Кристалина Георгиева: България трябва да подобри инвестиционния климат"}
{"url": "https://www.actualno.com/america/desetki-katastrofi-i-incidenti-v-sasht-ne-se-razsledvat-zaradi-bitkata-za-federalnija-budjet-news_717983.html", "text": "  87 инцидента не са разследвани заради спирането на работата на федералното правителство в САЩ, обяви Националната агенция по безопасност на транспорта на САЩ в свой бюлетин, предаде БГНЕС.     Инцидентите включват авиационни, автомобилни, морски и железопътни произшествия, сочат данните на агенцията. В много от инцидентите има и жертви.   Агенцията има общо 397 служители към 16 януари, а 365 от тях не са получили заплати. 6 служители са били призовани да съдействат при международни авиационни произшествия.\r\nНационалната агенция по безопасност на транспорта в САЩ е само една от няколкото правителствени организации, чиято работа е блокирана от продължаващата , вследствие на най-дългата в историята на САЩ блокада на федералното правителство. Причината за липсата на пари е несъгласието между Доналд Тръмп и демократите за финансиране на стената по границата с Мексико - Тръмп иска 5,7 млрд. долара, с което категорично не са съгласни демократите, които контролират Камарата на представителите на Конгреса.  ", "date": "2019.01.24", "title": "Десетки катастрофи и инциденти в САЩ не се разследват заради битката за федералния бюджет"}
{"url": "https://www.actualno.com/crime/vlak-blysna-dete-kraj-sofija-momicheto-e-bez-opasnost-za-jivota-news_717997.html", "text": "  Инцидент край гара Кумарица. Влак е блъснал дете на 13-години, което е пресичало.     Информацията беше потвърдена за Нова телевизия от МВР.  Все още не се знае каква точно е причината за случилото се.    .\r\nВъзможно е и детето да е било до релсите, но въздушната струя да го е повлякла.  ", "date": "2019.01.24", "title": "Влак блъсна дете край София, момичето е без опасност за живота"}
{"url": "https://www.actualno.com/tennis/kvitova-preodolja-i-kolins-i-e-na-pyrvija-si-final-v-melbyrn-news_717998.html", "text": "  Чехкинята Петра Квитова се класира за финала на Australian Open за първи път в кариерата си, след като победи Даниел Колинс от САЩ със 7-6(2), 6-0 в първия полуфинал от женската схема.     35-та в света Колинс бе сензацията на турнира до момента, като тя нямаше нито една победа в турнири от Големия шлем, преди да дойде в Мелбърн, като последователно победи Юлия Гьоргес, Сачия Викъри, Каролин Гарсия, Анжелик Кербер и Анастасия Павлюченкова, за да стигне полуфиналите.   Днес обаче тя бе спряна от страхотно представящата се Квитова, за която това е първи финал в Шлема от пет години насам.\r\nКолинс първа стигна до пробив, за да поведе с 3-2 в първия сет, но чехкинята го върна веднага, след което се стигна до тайбрек, в който опитът на Квитова и помогна, за да стигне до 7-2.  Във втората част двукратната шампионка на Уимбълдън напълно контролираше събитията и не даде нито един гейм на съперничката си, за да затвори мача след час и 34 минути игра.\r\n„Това означава толкова много за мен. Работя толкова здраво, именно за да достигам финали в Шлема и другите големи турнири.   Най-накрая успях да стигна до финала тук и ще му се насладя. Каквото и да стане, вече съм много щастлива“, коментира Квитова след двубоя, който се игра под закрит покрив на „Род Лейвър Арина“, заради опасните жеги в Мелбърн.    Във финала на надпреварата Квитова ще срещне чехкинята Каролина Плишкова или Наоми Осака от Япония.", "date": "2019.01.24", "title": "Квитова преодоля и Колинс и е на първия си финал в Мелбърн"}
{"url": "https://www.actualno.com/cosmos/meteorit-udari-lunata-tochno-kogato-tja-beshe-kyrvava-video-news_717984.html", "text": "  Метеорит е ударил Луната по време на явлението \" \", което се случи сутринта българско време на 21 януари. Това е първото подобно събитие наблюдавано някога по време на , пише БГНЕС.     Метеоритът е бил около 2 килограма. Той е ударил лунната повърхност в самото начало на затъмнението. Първоначално е бил забелязан от потребители на социалните мрежи, които не били сигурни дали не си въобразяват или е дефект на оборудването, с което наблюдават затъмнението. След постове в социалните мрежи, водещи астрономи бързо се събрали за да изследват случая, след което потвърдиха за рядкото небесно събитие.  Хосе Мария Мадиедо, астроном от университета \"Уелва\" в Испания, потвърди, че наистина става въпрос за падане на метеорит на Луната, след като и осемте телескопа на университета са засекли удара.  ", "date": "2019.01.24", "title": "Метеорит удари Луната точно когато тя беше \"кървава\" (ВИДЕО)"}
{"url": "https://www.actualno.com/burgas/za-da-njama-svlachishte-na-emblematichen-plaj-strojat-vakancionno-selishte-news_717992.html", "text": "  Нито държава, нито община могат да направят укрепване на това свлачище. То е много трудно, изисква се интелигентен подход. Това заяви представител на фирма „ГВС Инженеринг”, представен като г-н Котларов относно поредното изливане на бетон на черноморски плаж – в случая до Шофьорския плаж, където е заснет култовият филм \"Оркестър без име\".     На въпрос на Нова телевизия дали строежът на ваканционното селище \"Алепу\" не се прави с мотив да се укрепи свлачището, застрашаващо близкия път, точният, макар и колеблив отговор беше следният – за да се укрепи пътят, се плаща с разрешение за строеж на ваканционно селище.   Котата на корниз на сградите в селището ще е 10 метра, т.е. 2-3 етажа. Имаше и обещание, че пътят щял да бъде трасиран.\r\nСпоред арх. Веселин Колев от \"Главболгарстрой\", съгласно устройствения план на община Созопол това е разрешена зона за застрояване по завишени показатели.  В студиото на bTV Павел Попандов - един от актьорите, участващи във филма \"Оркестър без име\", разказа, че на това място са снимани около 5-6 филма.\r\n\"Нямам думи, нямам думи. Поразен съм от това, което се случва.\"\r\nСпоред него няма да има разбутване от страх да не се загуби количеството избиратели: \"Няма да им светне синята лампа... Възможно ли е в този примитивен стремеж да забогатееш да посегнеш на всичко?\"       По думите му всичко се замазва от \"многото разочарования, които преживяхме през тези години. С надеждата, че ще има демокрация и ред един по един тези хора, в които повярвахме се компрометираха и ти се оказваш излъган и си казваш: \"Докога?\" Разочарованието води до недоверие и се задейства едни примитивен инстинкт за самосъхранение.\" По данни на регистрите, акционерното дружество „Алепу Вилидж“ е създадено през януари 2005 г. Собствениците на дялове в него са имали Община Созопол с 34% от общия капитал и \"Черноморска лизингова компания\" с 66% от общия капитал. В устава на дружеството е описано, че предметът на дейността му е „изграждане и експлоатация на хотелски комплекс с двуетажно вилнообразно строителство и съответната инфраструктура, хотелиерство и ресторантьорство“. \"Черноморска лизингова компания\" е внесла близо 600 000 лв., а Община Созопол прави апортна вноска на 4 недвижими земеделски имота – частна общинска собственост, предаде БНР.\r\nОбщата им площ е малко над 29 декара. Общата им стойност тогава е оценена на малко над 1 200 000 лв., което надхвърля повече от двойно вноската на другия акционер. Според документа, \"Черноморска лизингова компания\", е задължена да привлече необходимите инвестиции по строителството и пускането в експлоатация на туристическия обект, съгласно одобрения от Община Созопол проект.\r\nАпортирането на имотите за включване в дружеството е гласувано през ноември 2006 г. от Общинския съвет на Созопол. При дебатите в залата е посочено, че всичко това ще е в полза на общината, тя само печели. Към днешна дата, настоящият кмет, Панайот Рейзи посочи пред БНР - Бургас, че Община Созопол няма участие в акционерното дружество, а теренът е частен. Кога обаче общината се е изтеглила не става ясно - както и къде е отишла ползата. Но строежът кипи, брегът се укрепва, законите са спазени, което е важно, защото ние сме правова държава.      Примерът със е аналогичен. Екоинспекцията се произнася още през март 2018 година, че в поземлен имот до плажа могат да бъдат изградени ресторант, бар, магазини, обслужваща улица и паркинг. Земята е земеделска, а инвеститор е акционерното дружество \"Градина\". Подобни планове е имало отдавна, издавана е и ОВОС, но тя е изтекла. Сега обаче всичко от законова гледна точка било наред.\r\nСправка в Търговския регистър показва, че още от създаването на \"Градина\" АД, в съвета на директорите е известният бизнесмен Людмил Стойков – собственик на ваканционното селище \"Дюни\", замесен в аферата преди повече от 10 години и, общо – взето, с дълго бизнес – минало. Мандатът на настоящия съвет на директорите е изтекъл м.г., но няма публикувани данни за настоящия. Корпоративния имейл на \"Градина\" обаче е в домейна на \"Дюни\". Дружеството е учредено през 2003 г., а акционер в него с 25%, е Община Созопол. Тя участва с апортна вноска от близо 40 дка земя, другият акционер – \"Дюни\", с изпълнителен директор тогава именно Людмил Стойков, се ангажира да изгради ваканционното селище в имота, близо 40 дка – срещу 25% дялово участие. Строителството се бави с годините, заради смяната на местните власти, а и заради имотни спорове с друг собственик - АКБ \"Форес\", на Николай Банев.\r\nВ учредителен акт от събрание, проведено през 2011 г. обаче се казва, че \"в последствие акционерът Община Созопол е прехвърлил акциите си на Дюни АД\". Другото дружество ги прехвърля на нов акционер – Анета Соколова. А капиталът се намалява от 5 милиона – на 50 000 лв. Земята става изцяло частна. Близо 40 дка, а настоящите ресторант, бар и т.н. са на площ около 5.5 дка.", "date": "2019.01.24", "title": "За да няма свлачище на емблематичен плаж, строят ваканционно селище"}
{"url": "https://www.actualno.com/asenovgrad/s-chisto-nov-skener-shte-bydat-preglejdani-pacientite-na-mbal-asenovgrad-news_717986.html", "text": "  Чисто нов влиза в експлоатация за нуждите на МБАЛ-Асеновград. Това ще се случи до края на месец март тази година. Компютърният томограф предоставя възможността за цялостно сканиране тялото на пациент. Апаратът е 16-слайдов и е от най-ново поколение, щадящ организма на преглеждания човек. Чрез него ще могат да се правят множеството рентгенови изображения от различни ъгли и по този начин ще се създава триизмерен образ при компютърната обработка на състоянието на болния.     Скенерът бе закупен, след проведена обществена поръчка, като договорът за доставка, монтаж и обслужване предстои да се сключи до няколко дни. Скенерът ще бъде взет на изплащане, като срокът за това, е пет години. Към момента, със средствата, осигурени от общинската хазна, ще бъде извършено първоначалното плащане. Предстоящите финансови задължения няма да натоварят допълнително бюджета на болницата, категоричен е управителят й - доктор Иван Червенков.   Той посочи, че е важно лечебното заведение да разполага с такъв апарат, тъй като по този начин ще могат да се поставят прецизни диагнози на болните. Освен това, в МБАЛ-Асеновград се обслужват пациенти не само от града, а и от общините Лъки и Садово, което означава, че чрез новия томограф ще бъде обхванат по-голям кръг от хора. На този етап асеновградското лечебно заведение преглежда пациенти с 4-срезов скенер, който бе закупен втора употреба, но в продължение на годините експлоатация, старият апарат започна да дава дефекти.", "date": "2019.01.24", "title": "С чисто нов скенер ще бъдат преглеждани пациентите на МБАЛ-Асеновград"}
{"url": "https://www.actualno.com/business/izkluchitelen-ryst-na-pretenciite-i-plashtanijata-na-shteti-po-grajdanska-otgovornost-news_717977.html", "text": "  Почти 1 млрд. лева - толкова са поискали притежатели на \"Гражданска отговорност\" от застрахователните компании в България през 2018 година, което означава 50% увеличение на претенциите. Това сочи на Комисията за финансов надзор (КФН) към 31 декември, 2018 година.     През миналата година са платени малко под 900 млн. лева претенции, а това е с около 850 млн. лева повече, отколкото през 2017 година. Всъщност за последните 10 години годишно няма повече от 100 млн. лева, изплатени по щети, покривани от \"Гражданска отговорност\", с изключение на миналата година.   Според в. \" \" големият скок за миналата година се дължи на тълкувателното решение на ВКС, съгласно което повече хора могат да претендират за обезщетение при смърт на пътя.\r\nДанните на финансовия регулатор показват още, че предявените претенции през 2018 година превишават приходите от премията по задължителната полица през 2017 година. Тогава застрахователните компании са отчели 660 млн. лв., изплатените обезщетения са 407 млн. лв.  В началото на декември бяха обнародвани промени в Кодекса за застраховането, с които се възлага на Гаранционния фонд да изготви проектометодология за определяне на размера на обезщетенията за имуществени и неимуществени вреди при смърт или телесно увреждане. Срокът за това е 6 месеца, а след това Комисията за финансов надзор, здравното и социалното министерство трябва да приемат съвместна наредба за утвърждаването ѝ.\r\nПо закон, вече има на обезщетение при смърт на пътя за лица, които не са от тесния роднински кръг. Такива могат да са дори братя и сестри, както и баби и дядовци.", "date": "2019.01.24", "title": "Изключителен ръст на претенциите и плащанията на щети по \"Гражданска отговорност\""}
{"url": "https://www.actualno.com/europe/arestuvaha-bivshija-pyrvi-ministyr-na-shotlandija-za-seksualen-tormoz-news_718067.html", "text": "  Полицията в Шотландия арестува бившия първи министър Алекс Салмънд за сексуален тормоз, предаде Спутник.     Новината идва само няколко седмици след като Алекс Салмънд спечели правната битка срещу шотландското правителство за предполагаем сексуален тормоз.   Шотландската полиция потвърди, че бившият първи министър на Шотландия Алекс Салмънд е бил арестуван и обвинен след разследване за сексуален тормоз.\r\nНовината идва по-малко от месец след като бившият първи министър спечели решаваща правна битка срещу децентрализираното правителство в Шотландия.  На 8 януари съдът в шотландската столица Единбург постанови, че министрите на шотландското правителство трябва да заплатят направените разходи.\r\nСпоред шотландското правителство срещу Салмънд официално са подадени две жалби, но самоличността на ищците остава поверителна. Поне един от предполагаемите случаи на тормоз се е случил още през декември 2013 г., съобщиха медиите.   Салмънд, който категорично отрече всякакви обвинения за сексуален тормоз, се оттегли от шотландската Национална партия през август, за да запази единството на партията и да притъпи критиката на опозицията.    ", "date": "2019.01.24", "title": "Арестуваха бившия първи министър на Шотландия за сексуален тормоз "}
{"url": "https://www.actualno.com/society/trjabva-li-neno-dimov-da-podade-ostavka-news_718068.html", "text": "  Ски легендата Марк Жирардели не е собственик на \"Юлен\" по документи. Това твърди съпредседателят на \"Зелените\" Борислав Сандов в интервю за Българското национално радио (БНР).     Сандов казва, че има документи, показващи, че собственик на офшорната компания \"Т.А.К. Сървисиз\" вече е Августа Пападополу, като преди това собственик е бил Георгиус Георгиу. Това вече от сайта за разследваща журналистика \"Биволъ\", но с изричното уточнение, че документите в Търговския регистър на Кипър показват промяна през 2017 година и последваща не е намерена от журналистите.\r\nПред БНР Сандов каза и, че в официалното съобщение за срещата на държавно ниво, в която , че е собственик на \"Юлен\", пишело, че го е направил с документ. Той говори с оглед на това, че довечера от \"За да остане природа в България\" организират протест пред Министерския съвет, с който ще искат Нено Димов.\r\n\"Бурята не е преставала в това министерство, аз не се сещам за нито едно полезно действие на този министър и  това министерство от последните две години. Напротив, всеки един случай, с който то се захване, води до щети  и за българската природа, и за България, и за българската икономика. Има наказателни процедури, знаете за тежкия проблем с качеството на атмосферния въздух, с който министерството не може да се справи, дългогодишните проблеми, свързани с Пирин, от които вече не просто не може да се измъкне. Министърът си позволи като арбитраж да организира срещи на министрите с евентуален концесионер, казвайки, че е декларирал, пред него е  показал документи, това беше съобщението на самото министерство, а онзи ден разбрахме от министъра на туризма г-жа Ангелкова, че само устно е декларирал Жирардели пред тримата министри\", обясни Сандов защо Димов трябва да подаде оставка.  Лидерът на \"Зелените\" припомни и позицията на главния прокурор Сотир Цацаров, че има бездействие на държавата заради концесионния договор за ски зоната в Банско и нарушение в него - използване на по-голяма площ от предвидената за концесия.\r\n\"Трябваше вече повече от половин година това министерство да е принудило концесионера да се върне в онези 99,5 хектара, които са му позволени по концесия, а все още се чува за някакви преговори, които се водят концесионера, с който и да се преговаря от името на концесионера. Но въпросът е, че министерството в никакъв случай не защитава обществения интерес, в никакъв случай не работи по закона, българския закон и не мисля, че с промяна на закона ще се реши някакъв въпрос, когато имаме тежък случай на некомпетентност и обвързаност явно с интереси, които са отвъд обществените или по-скоро против обществените интереси, каквито защитава г-н Нено Димов\", заяви Сандов.\r\nТой е убеден, че ако се тръгне на промяна в закона, както се закани , може да има нова наказателна процедура от страна на ЕС, а в по-тежък вариант в бъдеще - дори спиране на пари по оперативни програми.    ", "date": "2019.01.24", "title": "Трябва ли Нено Димов да подаде оставка?"}
{"url": "https://www.actualno.com/starazagora/obshtina-kazanlyk-udyljava-veloalejata-mejdu-kryn-i-shipka-news_718028.html", "text": "  Правителството частна държавна собственост в град Крън на община Казанлък със свое решение от 23 януари. Имотът ще се използва за изграждането на . Тя ще е продължение на съществуващата и ще обслужва туристическите обекти в „Долината на тракийските царе“. С прехвърлянето на имота, общината ще може да изгради още 328,8 метра от велоалеята, която е с обща дължина .     Тя е включена в проекта „ “, който ще се реализира по Оперативна програма „Региони в растеж. По проекта ще се изгради комплекс „Светът на траките“, а велосипедната алея ще позволява той да бъде посещаван и с екологични превозни средства.\r\nНа площ от 200-230 квадратни метра в комплекса ще се изгради макет на Севтополис, столицата на древното царство на одрисите. В ще има сгради и улици, пресъздаващи атмосферата на древния тракийски град, който е потопен под водите на язовир „Копринка“. Предвижда се изграждането на сграда с шатра и тронна зала, магазин за сувенири, почивна зона с хотел и ресторант. В комплекса е включена и тракийската гробница „Оструша“, за която проектират консервация, реставрация и социализация. По проект в пространството на „Светът на траките“ ще има алеи за разходка, пейки, паркинг, кафета, санитарно-битови помещения, зона за отдих, велопаркинги и велостанция.", "date": "2019.01.24", "title": "Община Казанлък удължава велоалеята между Крън и Шипка"}
{"url": "https://www.actualno.com/vraza/vrachani-si-spomniha-s-pochit-za-jertvite-ot-bombardirovkata-nad-grada-prez-1944-g-news_718062.html", "text": "  Днес се навършват 75 години от на Враца по време на Втората световна война. По този повод в храм „Свето Възнесение“  беше отслужено богослужение. По време на панахидата бяха прочетени имената на 124-мата врачани, станали жертва на американските бомбардировачи.     По-късно пред паметника – мемориал на загиналите през Втората световна война и  жертвите от въздушните бомбардировки над града бяха поднесени цветя. Хари Георгиев, старши експерт „Културни мероприятия“ разказа за историческите събития на този ден. На 24 януари 1944 г., преди 75 години, 300 бомбардировачи от 15-та въздушна армия на САЩ планират да нанесат удар над София, но поради гъстата мъгла пускат бомбите над Враца, Кунино, Беглеж и други населени места в Северна България.  Сред  загиналите са цели фамилии Ангелови, Балиеви ,Добралевски, Дянкови, Карабашеви. Общо жертвите от въздушното нападение наброяват 124-ма човека.  1 667 врачани остават без дом. Сред разрушените сгради е и емблематичната сграда на читалище \"Развитие\". Историята сочи, че  в този ден над страната са пуснати около 800 бомби и са разрушени 234 сгради.  На  възпоменателното тържество  цветя поднесоха  кметът Калин Каменов, заместник областният управител Робертино Маринов, заместник-кметът Петя Долапчиева, директорът на Дома на науката и техниката Евелина Васкова,присъстваха  много граждани и общественици.", "date": "2019.01.24", "title": "Врачани си спомниха с почит за жертвите от бомбардировката над града през 1944 г."}
{"url": "https://www.actualno.com/healthy/v-nachaloto-na-fevruari-mz-shte-kaje-kolko-zle-e-situacijata-s-telk-ovete-news_718070.html", "text": "  След около седмица и половина - на 4 февруари, ще бъде представен анализ на порочните практики при издаването на решения за намалена работоспособност (по Наредбата за медицинската експертиза). Това каза здравният министър Кирил Ананиев след среща с инициативата \"Системата ни убива\", на която присъстваха още премиерът Бойко Борисов, социалният министър Бисер Петков и вътрешният Младен Маринов, както и ръководителят на Специализираната прокуратура Иван Гешев.     Ананиев уточни, че освен показно какви нарушения има, ще бъдат представени и мерки за борба с порочните практики.   Здравният министър запозна присъстващите с напредъка по изпълнението на проекта за изграждане на Националната здравна информационна система и с текущото провеждане на обществени поръчки за изработване и внедряване на компонентите от същата, като Ананиев посочи, че с въвеждането на системата ще заработят редица контролни механизми, които ще възпрепятстват порочните практики. Именно стартирането на електронната здравна система чрез въвеждане на електронна здравна карта, електронна рецепта и електронно направление е едно от основните искания на представителите на гражданската инициатива \"Системата ни убива\".\r\nНа срещата социалният министър разказа за текущата дейност по надграждането на информационната система на Агенцията за хората с увреждания, която е в тестова среда от 7 януари. От 7 февруари се очаква системата да заработи в пълната си функционалност и лицата с увреждания ще имат достъп до данните, които се съдържат за тях в регистрите на отделните институции – на НОИ, АСП, НЗОК, НЕЛК и други.  ", "date": "2019.01.24", "title": "В началото на февруари МЗ ще каже колко зле е ситуацията с ТЕЛК-овете"}
{"url": "https://www.actualno.com/tennis/bezkompromisen-nadal-pregazi-i-cicipas-po-pytja-kym-peti-final-v-avstralija-news_718071.html", "text": "  Вторият в света Рафаел Надал разби изненадата на турнира в Австралия Стефанос Циципас с 6-2, 6-4, 6-0 в първия полуфинал от мъжката схема на шампионата и се класира за финала в Мелбърн за пети път в кариерата си.     Рафа е печелил турнира веднъж до момента - през 2009 година. Също така има три загубени финала - през 2012, 2014 и 2017 година.   20-годишният грък демонстрира страхотен тенис от началото на турнира, като на осминафиналите победи шесткратния шампион Роджър Федерер в четири сета, но днес нямаше абсолютно никакви шансове срещу безпощадната игра на Надал.\r\nИспанецът бе свръх агресивен от самото начало и тотално доминираше на корта, за да стигне до чист успех след час и 46 минути игра.  Рафа проби съперника си общо шест пъти, като от своя страна не му даде нито една възможност за пробив в целия двубой преди последния гейм на мача.\r\nШампионът от 2009-та година бе много прецизен в играта си, като реализира 28 печеливши удара срещу 14 непредизвикани грешки и спечели 82 процента от излизанията си на мрежата, за да запише трета победа от три мача срещу Циципас.   По този начин Надал продължава напред без загубен сет от началото на турнира и в неделя ще се бори за втора титла от Австралия в кариерата си.    На финала той ще се изправи срещу лидера в световната ранглиста Новак Джокович или французина Люка Пуй, които утре ще определят втория финалист в турнира.\r\nОт своя страна Циципас ще запише рекордно класиране в кариерата си от понеделник, когато ще бъде номер 12 в света.", "date": "2019.01.24", "title": "Безкомпромисен Надал прегази и Циципас по пътя към пети финал в Австралия"}
{"url": "https://www.actualno.com/asia/malajzija-si-ima-nov-kral-snimki-news_718044.html", "text": "  Султанът на щата Паханг Тенгку Абдула е избран за нов върховен владетел - крал - на Малайзия. Тайното гласуване на Съвета на владетелите, което включва наследствените султани на девет от 13-те щата, се проведе в двореца Истана Негара, официалната кралска резиденция в Куала Лумпур. Това съобщи изданието Стрейтс Таймс.       Както се очакваше, новият държавен глава ще положи клетва до края на месеца.\r\n59-годишният Тенгку Абдула едва наскоро стана щатен султан, като досега в течение на две години изпълняваше само временно задълженията като владетел на Паханг поради влошеното здраве на баща си.   ", "date": "2019.01.24", "title": "Малайзия си има нов крал (СНИМКИ)"}
{"url": "https://www.actualno.com/viewpoint/globalizacija-na-politicheskata-poljarizacija-news_718045.html", "text": "   Глобализацията на политическата поляризация е тенденция, която се наблюдава сред повечето развити общества. Това пише испанският вестник в свой анализ, цитиран от .      Правителството на световната суперсила САЩ е в застой, докато правителството на бивша суперсила - - стои парализирано след страдание от самоналожени рани. Ангела Меркел, която доскоро беше най-влиятелният европейски лидер, върви към пенсиониране. Френският ѝ колега е изправен пред изненадващото социално въстание на . Междувременно испанският премиер дори не беше избран на длъжност благодарение на парламентарното мнозинство на собствената си партия, а вместо това дойде на власт с помощта на испанското законодателство. В Израел, единствената демокрация в Близкия изток, премиерът е обвинен в корупция, измами и други обвинения. През следващите месеци Бенямин Нетаняху може да бъде или преизбран или изпратен в затвора.   Всички тези страни изглежда страдат от тип „ ” - част от обществото води война с останалата част от социалното тяло. Основната причина за болестта е поляризацията на обществото и, в крайна сметка, политиката. Ясно е също, че болестта се разпространява и е много заразна. Това не означава, че поляризацията не е съществувала и преди, а само че става все по-остра и може да се окаже смъртоносна, както се вижда от всички тези крайни примери на правителствена дисфункция. Затварянето на важни части от американското правителство е само последното и най-ярките последствия от разпространението на болестта. Наистина, по всяка вероятност този тип правителствена парализа и хаос може скоро да се превърне в норма.\r\nПреди успяваха да постигнат споразумения с опонентите си или да организират коалиции, които им позволяваха да вземат решения и ефективно да управляват. Сега политическите съперници често мутират в непримирими врагове, което прави невъзможни споразуменията, компромисите или коалициите. Поляризацията е пандемия, която стана глобална и в момента се проявява в повечето от световните демокрации  На какво дължим тази фрагментация на толкова много общества на различни групи, които са напълно нетолерантни едни към други? Увеличаването на икономическото неравенство, нарастващата икономическа несигурност и чувството за социална несправедливост са несъмнено някои от причините за политическата поляризация. Популярността на социалните мрежи и кризата на журналистиката и традиционните медии също помагат за насърчаването му. Социалните мрежи като Twitter и Instagram позволяват само кратки съобщения. Такава краткост привилегирова екстремизма, тъй като колкото по-кратко е посланието, толкова по-радикално трябва да бъде то. Всичко е или много бяло или много черно. И, разбира се, това благоприятства сектантството и прави по-трудно постигането на споразумения.\r\nНо има още. Поляризацията не е причинена само от войнствените публикации в социалните мрежи и недоволството от неравенството. Повишаването на антиполитиката - или пълното отхвърляне на политиката и традиционните политици - е друг важен катализатор за поляризация. Политическите партии сега са изправени пред множество нови конкуренти („движения“, „колективи“, „приливи и отливи”, „фракции”, НПО), чийто дневен ред се основава на отхвърлянето на миналото и които търгуват с реториката на непримиримост. По ирония на съдбата, за да запазят последователите си и да бъде конкурентоспособни сред избирателите, традиционните политически партии също трябва да приемат позиции, оформени от антиполитика.   Освен това много от тези нови играчи набират последователите, които са привлечени от идеята за принадлежност към политически организации, съставени от хора, с които споделят определена идентичност. Тази идентичност може да бъде религиозна, етническа, регионална, езикова, сексуална, поколенческа, селска, градска и т.н. Предполага се, че идентичността, която обединява привържениците на политическата група, генерира подобни интереси и предпочитания. Тъй като идентичността обикновено е по-постоянна и по-малко гъвкава от „нормалните” политически позиции, този тип политическа група е по-трудно да прави отстъпки по въпроси, които засягат идентичността на нейните членове. Това естествено ги прави негъвкави и, както знаем, твърдостта и поляризацията са склонни да вървят заедно.     няма да бъде облекчена много скоро. Голяма част от причините за нейната проява са мощни и неудържими. И сега тя е глобализирана.\r\nНадеждата е, че по същия начин, по който поляризацията поражда парализа в правителствата или в токсична политическа среда, тя може да доведе до промени и пробиви в страни с корумпирани, посредствени и неефективни политически системи. Подобно на холестерола който може да бъде добър и лош, има случаи, в които политическата поляризация може да има положителни ефекти, завършва анализът на авторитетното издание.", "date": "2019.01.24", "title": "Глобализация на политическата поляризация"}
{"url": "https://www.actualno.com/europe/es-sydi-velikobritanija-zaradi-danychni-oblekchenija-geramnija-syshto-go-otnasja-news_718111.html", "text": "  Европейската комисия изправя Великобритания пред Висшия съд на блока заради нарушения на правилата за данъчни облекчения в търговията със стоки, само два месеца преди деня на Brexit.     Комисията, изпълнителната власт на ЕС, обясни действията си с довода, че Великобритания неправомерно е разширила освобождаването от данък добавена стойност за стоки, които първоначално не са били обхванати от старите правила отпреди десетилетия, съобщава AFP.   Решението идва на фона на нарастващите съмнения относно това дали премиерът Тереза Мей може да спечели подкрепата за сделката по Brexit, договорена с ЕС и да избегне излизане на Великобритания от блока без споразумение на 29 март.\r\nПо силата на договора за оттегляне, който бе сключен в Брюксел, но все още не е ратифициран от Обединеното кралство или от парламентите на ЕС, Великобритания ще трябва да спазва решенията на Съда на Европейските общности по делата, започнали докато е била член или по време на предстоящия преходен период.  Мариан Тисен, еврокомисарят по заетостта и социалните въпроси, заяви на пресконференция в Брюксел, че Брекзит няма отношение към решението на комисията.\r\n\"Ние се отнасяме към нарушението по начина, по който го правим за всяка държава-членка. Ние не правим разлика между една или друга държава-членка. Обединеното кралство все още е член на Съюза\", каза Тисен.   Германия също е изправена пред процес, но заради неспазването на правилата на ЕС за възстановяване на ДДС; за предприятия в други държави-членки.    По-конкретно, Германия отказва в някои случаи да възстанови ДДС, без да иска допълнителна информация от заявителя за възстановяване, когато счита, че предоставената информация относно естеството на стоките и услугите е недостатъчна за вземане на решение по заявлението.\r\nТази практика води до ситуации, при които възстановяването на ДДС се отказва на кандидати, които отговарят на съществените изисквания, и нарушава правото на възстановяване на ДДС, установено съгласно правилата на ЕС.\r\nРешението за препращане на въпроса до Съда следва неспособността на Германия да приведе законодателството си в съответствие с правото на ЕС след мотивирано становище на Комисията.", "date": "2019.01.24", "title": "ЕС съди Великобритания заради данъчни облекчения, Герамния също го отнася"}
{"url": "https://www.actualno.com/society/ek-predupredi-bylgarija-za-narushenija-v-5-kluchovi-oblasti-news_718102.html", "text": "  Всеки месец с пакет от решения във връзка с нарушения от страна на държавите членки, Европейската комисия предприема правни действия срещу държавите членки, които не изпълняват своите задължения, произтичащи от правото на ЕС. Тези решения обхващат различни сектори и области на политиката на ЕС и имат за цел да осигурят правилното прилагане на правото на ЕС в интерес на гражданите и предприятията.     Решенията по процедури за нарушения спрямо България са в областите \"Земеделие и развитие на селските райони\"; \"Конкуренция\"; \"Енергетика\"; \"Околна среда\"; \"Вътрешен пазар, ромишленост, предприемачество и МСП\"; \"Правосъдие, потребители и равнопоставеност между половете\".    Комисията изпрати на България мотивирано становище във връзка с нейния Закон за марките и географските означения от 1 септември 1999 г. От 2008 г. насам България поддържа национален регистър на географските означения за селскостопански продукти и храни. Комисията смята, че националната закрила на географските означения не е съвместима с правото на ЕС относно схемите за качество на селскостопанските продукти и храни (Регламент (ЕС) № 1151/2012). България е трябвало да сложи край на тази национална система за регистрация от датата на присъединяване към ЕС през 2007 г. и е можела да защитава съществуващите национални географски означения само за срок от 12 месеца след датата на присъединяване, ако през този ограничен период е било подадено заявление на ниво ЕС. България разполага с два месеца, за да отговори на доводите, изложени от Комисията. В противен случай Комисията може да реши да сезира Съда на ЕС.   Европейската комисия реши да прекрати производствата за установяване на нарушение, образувани срещу България, тъй като вече е транспонирала в националното си законодателство Директивата относно исковете за обезщетение за вреди при нарушаване на антитръстовите правила (Директива 2014/104/ЕС).        Европейската комисия изпрати официално уведомително писмо до България за правилно транспониране на Директивата относно енергийната ефективност (Директива 2012/27/ЕС) в националните законодателства. С директивата от 2012 г. се установява обща рамка от мерки за насърчаване на енергийната ефективност в ЕС, за да се постигне целта на Съюза за 2020 г. за подобряване на енергийната ефективност с 20% и да се създадат условия за допълнителни подобрения на енергийната ефективност след тази дата. Съгласно директивата всички държави от ЕС са длъжни да използват енергията по-ефикасно на всички етапи от енергийната верига — от производството до крайното потребление. Ако в рамките на 2 месеца властите не предприемат действия, Комисията може да изпрати мотивирано становище. Европейската комисия призовава България да спазва своите задължения съгласно правилата на ЕС относно опазването на естествените местообитания и защитените видове, включени в мрежата „Натура 2000“ (Директивата за местообитанията, Директива 92/43/ЕИО на Съвета). Държавите членки трябва да определят териториите, включени в списъка ЕС на териториите от значение за Общността, като специални защитени зони (СЗЗ). Те също така трябва да установят необходимите мерки за опазване с цел поддържане или възстановяване на защитените видове и местообитания в благоприятно състояние. Тези действия трябва да бъдат осъществени в срок от шест години от включването на тези територии в списъка на ЕС като територии от значение за Общността (ТЗО). България е определила само 9 от 230 територии от значение за Общността за специални защитени зони в рамките на изисквания срок и като цяло и трайно не е определила специфични за териториите подробни цели и мерки за опазване за всяка от тях. Комисията изпрати официални уведомителни писма до 15 държави членки, сред които и България, относно съответствието на тяхното национално законодателство с правилата на ЕС в областта на обществените поръчки и концесиите. Новите правила (Директива 2014/24/ЕС, Директива 2014/25/ЕС и Директива 2014/23/ЕС) трябваше да бъдат транспонирани от държавите членки в националното право до 18 април 2016 г.      Европейската комисия също прие решения по процедури за установяване на неизпълнение на задължения срещу 27 държави членки, за да гарантира правилното прилагане на правилата на ЕС относно услугите и професионалните квалификации. Гражданите и предприятията могат да се ползват от многобройните предимства на единния пазар само ако съвместно договорените правила действително се прилагат по места.\r\nДнес Комисията предприема действия, за да гарантира спазването на правилата на ЕС в областта на услугите. Някои препятствия все още пречат на сектора на услугите да достигне своя пълен потенциал в полза на потребителите, търсещите работа и фирмите и да създава икономически растеж в цяла Европа. Комисията реши да изпрати мотивирано становище до България за това, че не е изпълнила Директивата относно правоприлагането в областта на защитата на данните (Директива (ЕС) 2016/680). Комисията изпрати и допълнително мотивирано становище до България поради това, че не е транспонирала напълно 4-тата Директива относно борбата с изпирането на пари (Директива (ЕС) 2015/849).\r\nОсвен това Комисията настоятелно приканва България да преразгледа своите правила как търговците могат да събират вземания от потребителите, така че тези правила да бъдат в съответствие с правото на ЕС относно неравноправните клаузи в потребителските договори (Директивата за неравноправните клаузи в потребителските договори, Директива 93/13/ЕИО), за да се осигури подходяща защита на потребителите в подобни случаи. Директивата защитава потребителите срещу неравноправни клаузи в договори с търговци, включително доставчици на финансови услуги. Правилата на ЕС гарантират също така, че тези неравноправни клаузи не са обвързващи за потребителите и те разполагат с ефективни средства за правна защита срещу тях при разумни условия. Съгласно съдебната практика на Съда на Европейския съюз това означава, че националните съдилища са задължени да преценят неравноправния характер на договорните условия ex officio, тоест дори ако потребителят не повдигне въпроса. До момента в България заповедите за изпълнение и заповедите за незабавно изпълнение обаче се издават без съществени проверки от съдилищата. Потребителите могат да ги оспорват само при много строги условия. По-конкретно, някои кредитори, като например банки, могат да получат заповеди за незабавно изпълнение почти автоматично, като потребителите разполагат с много ограничени възможности, за да предотвратят или да оспорят изпълнението, базиращо се на несправедливи договорни условия. Ако България не изпрати удовлетворителен отговор в рамките на следващите два месеца, Комисията може да издаде мотивирано становище по този въпрос.   Комисията също призовава България да предприеме действия, за да гарантира, че правилата на ЕС за лишаване от свобода (Рамково решение 2008/909/ПВР на Съвета) се изпълняват правилно в националното законодателство. С тези правила се гарантира взаимното признаване на съдебни решения по наказателни дела, с които се налагат присъди за лишаване от свобода.", "date": "2019.01.24", "title": "EK предупреди България за нарушения в 5 ключови области"}
{"url": "https://www.actualno.com/society/pochinaloto-bebe-v-pleven-ne-e-bilo-bolno-ot-grip-news_718074.html", "text": "  Бебе на една година почина вчера в Плевенската болница след мълниеносно протекла вирусна инфекция. „Става въпрос за мълниеносна инфекция. Нашите резултати са окончателни, не сме изолирали грип”, каза говорителят на лечебното заведение Момчил Цветков, предаде bTV.     Детето е откарано в лечебното заведение около 1:30 ч. вчера през нощта в изключително тежко състояние и с дихателна недостатъчност – състояние, почти несъвместимо с живота.\r\nЛекари са се борил за живота му около 15 ч., но не е успели да го спасят.", "date": "2019.01.24", "title": "Починалото бебе в Плевен не е било болно от грип"}
{"url": "https://www.actualno.com/ruse/paramedici-ot-ruse-uspeshno-zavyrshiha-kvalifikacionen-kurs-v-umbal-kanev-news_718132.html", "text": "  Център за професионално обучение (ЦПО) към УМБАЛ „Канев“ АД в Русе връчи за професионална квалификация на първи випуск на обучени парамедици. Техният профил е „Транспортиране на пострадали и болни хора, оказване на първа помощ и асистиране в спешни отделения“.     Курсът продължи 13 месеца с теоретични и практически обучения с преподаватели  с дългогодишен опит и работещи в Университетска болница „Канев“ . Обучаваните бяха десет и на финала положиха два изпита по теория и практика. Професионалните свидетелства са съобразени с родното законодателство. Болницата ще организира нов курс по хуманната специалност, поради нарастващия интерес. Парамедикът оказва спешна помощ, която е необходима за първоначална оценка при поддържане на основните жизнени функции и осигуряване на транспорт до лечебното заведение.   Инж. Иван Иванов, директор административни дейности на УМБАЛ „Канев“, връчи дипломите по време на Съвета по здравни грижи на болницата, в присъствието на старшите медицински сестри, водили практическите занятия в курса.", "date": "2019.01.24", "title": "Парамедици от Русе успешно завършиха квалификационен курс в УМБАЛ „Канев“ "}
{"url": "https://www.actualno.com/varna/oshte-tri-zabelejitelnosti-vyv-varna-shte-popadnat-v-100-te-nacionalni-turisticheski-obekta-news_718064.html", "text": "  Варненските общински съветници приеха предложение, с което три атракции на Варна - \", ще станат част от списъка на 100-те национални туристически обекта. Досега областта беше представена само от Регионалния исторически музей и Музея на мозайките в Девня. Според съветниците, новите три забележителности ще привлекат още повече туристи през 2019 година. Община Варна има идея да направи и кратки филми с виртуална реалност за Аладжа манастир и Римските терми, какъвто беше направен за Археологическия музей.     Аладжа манастир, който е разположен на 17 км от Варна, по пътя за к.к. Златни пясъци, е най-известният средновековен скален манастир по Българското Черноморие, обитаван от монаси-отшелници през XIII – XIV век. Тази забележителност се посещава от хиляди туристи от страна и чужбина всяка година. Освен индивидиални посещения, тук се предлага и аудиовизуален спектакъл \"Легенди от Аладжа манастир\".   Варненските Римските терми са археологически останки на някогашните обществени бани на древния град Одесос. Те са разположени в близост до Морска гара. Това място е много ценно за Варна, тъй като тук се откриват едни от най-добре запазените архитектурни останки от античността и в същото време са най-големите бани на Балканския полуостров.\r\nОще една гордост за морската ни столица е и парк-музей „Владислав Варненчик“. Мавзолеят е посветен на битката край Варна на 10.ХI.1444 г., изграден в центъра на някогашното бойно поле. През 1924 г. е създаден паркът като лобно място. През 1935 г. е открит мавзолей на Владислав ІІІ Ягело, под ведомството на Министерство на войната.  ", "date": "2019.01.24", "title": "Oще три забележителности във Варна ще попаднат в 100-те национални туристически обекта"}
{"url": "https://www.actualno.com/crime/ostaviha-v-aresta-recidivista-napadnal-jena-za-35-leva-news_718150.html", "text": "   , съобщава bTV.     40-годишният Кольо Рашков, който има много присъди за кражби, не отрече, че на 21 януари вечерта е проникнал в къщата на Иванка Койчева. По думите му обаче не я пребил, а само я бутнал.   Рашков, който е сътрудничил на разследването, поиска домашен арест, за да се грижи за децата си – мъжът живее на семейни начала с жена в Гурково. В залата стана ясно още, че пие и „от време на време” работи.\r\nСпоред съда има достатъчно данни, че Рашков е извършителят и има риск да се укрие.  Грозят го от 5 до 15 години затвор.", "date": "2019.01.24", "title": "Оставиха в ареста рецидивиста, нападнал жена за 35 лева"}
{"url": "https://www.actualno.com/society/uchastyci-ot-pytja-vidin-botevgrad-shte-zapochnat-da-se-izgrajdat-v-kraja-na-godinata-news_718146.html", "text": "  В края на годината се надяваме да  стартира строителството на участъци от пътя Видин – Ботевград. Това каза  след работна среща във Видин министърът на регионалното развитие и  благоустройството Петя Аврамова. Пред местната власт в областта бе  представен напредъкът по проекта за изграждане на магистрала от Видин до  Враца и скоростен път от Враца до Ботевград. В най-голяма готовност са  участъците от Мездра до Ботевград и от Видин до Ружинци, стана ясно от  думите на и.д. началника на Агенция „Пътна инфраструктура“ Дончо  Атанасов, съобщи пресцентърът на МРРБ. Пътят от Видин до Враца ще  бъде с магистрален габарит, а от Мездра до Ботевград ще е скоростен  четирилентов път. Там самият релеф и трудните условия предполагат  изграждането на такъв. От гледна точка на технологично изпълнение  строителството в този участък е най-тежко, защото има виадукти и тунели,  което изисква доста времеви ресурс, обясни инж. Атанасов.Той обърна  внимание, че промените в Закона за устройство на територията дават  възможност реалното строителство да се ускори с поне 6-7 месеца. В отговор на въпрос  регионалният министър коментира, че все още няма решение по казуса на за  освобождаване от плащане на при преминаване по . Обявено е, че всички общини, които искат част от  републиканската пътна мрежа да бъде освободена от винетна такса, трябва  да подадат това искане в АПИ, след решение на общинските съвети, като те  се ангажират да поддържат тази част от мрежата. Знаете, че АПИ  разполага със средствата, които взема от винетни такси, за да ремонтира,  рехабилитира, поддържа и строи пътища. Така че общините, ако искат АПИ  да се лиши от този приход, трябва да поемат ангажимент със собствени  средства да поддържат пътищата, каза още министър Аврамова.     ", "date": "2019.01.24", "title": "Участъци от пътя Видин - Ботевград ще започнат да се изграждат в края на годината"}
{"url": "https://www.actualno.com/asia/sauditska-arabija-atakuva-aviobaza-v-stolicata-na-jemen-news_718079.html", "text": "  Изтребители на коалицията, ръководена от Саудитска Арабия, нанесоха няколко удара по авиобазата „Ад-Дайлами“, разположена в столицата на Йемен,     Тя е контролирана от хусите, гласи съобщение на Скай Нюз - Арабия.   Целта на нападението е била военна база на хусите в района на летището. За жертви и пострадали в операцията не се съобщава.\r\nОт август 2014 г. В Йемен продължава да се води непрекъсната война. Тя премина към най-активната си фаза с нахлуването през март 2015 г. на коалиция, водена от Рияд.  Намесата на Саудитска Арабия и ОАЕ в подкрепа на сунитската власт в Йемен е насочена срещу подкрепяните от Иран хуси шиити.\r\nПо данни на Световната здравна организация, от избухването на войната досега в Йемен са били убити 10 000 души. Над 60 000 са ранените, а най-малко 2 милиона са били прокудени.   Около 20 милиона души в Йемен пък изпитват сериозни затруднения да се снабдяват с най-необходимите хранителни продукти, разкриват последните данни на ООН.    ", "date": "2019.01.24", "title": "Саудитска Арабия атакува авиобаза в столицата на Йемен"}
{"url": "https://www.actualno.com/society/vyv-vojvodinovo-prekratjavat-protestite-vremenno-news_718173.html", "text": "        Причината – има обжалвани решения за събаряне на къщите в ромската махала. Трябва да се произнесе съдът и докато това не се случи, протестите спират, предава bTV.   Хората  ще продължат да настояват събарянето на незаконните къщи в ромската махала да продължи. Акцията започна след конфликта на пътя между жители на махалата и командос.\r\nХората във са категорични, че няма да допуснат ромите да се върнат в махалата. Ако това се случи, недоволството им ще продължи. Предупредиха, че ще реагират изключително остро.  ", "date": "2019.01.24", "title": "Във Войводиново прекратяват протестите временно"}
{"url": "https://www.actualno.com/blagoevgrad/kmetyt-na-bansko-manipulaciite-na-zelenite-prodyljavat-da-spirat-razvitieto-na-bylgarskite-kurorti-news_718142.html", "text": "  Какво още искате, “зелени” господа?     Този въпрос постави кметът на Община Банско Георги Икономов , във връзка с публикуваната информация за внесен от екоорганизации в Министерски съвет (МС) доклад за изработване на нова визия за опазване на природното богатство.   \"Вчера стана ясно, че са внесли в Министерски съвет доклад, с който призовават да се разработи визия за опазване на природното богатство. Нима не знаят, че с хоризонт до 2030 година, приета от Министерски съвет през 2014 г.? Нима не знаят, че има изработени планове за развитие на нашия регион на общинско, областно и регионално ниво в изпълнение на Закона за регионалното развитие? Ако не знаят, да прочетат!\r\nИли просто хвърлят в пространството , с която да продължат да държат в режим на „изчакване” развитието на планинските региони в България? И в тези стратегии е казано всичко!  Стратегии имаме предостатъчно! Имаме и съдебни дела, протести, безспирно говорено без чуваемост, имаме изгубени години….СТИГА! Това наистина е преломен момент, в който ще стане ясно . Не е нужно да откриваме топлата вода. Имаме примера на редица близки и по-далечни планински държави. Нека стартираме процеса на здрава основа с адекватни закони!\r\nЗа да не остава място за спорове! За да не остава място за „зелен” популизъм!“, пише кметът на Банско.       ", "date": "2019.01.24", "title": "Кметът на Банско: Манипулациите на \"зелените\" продължават да спират развитието на българските курорти"}
{"url": "https://www.actualno.com/society/novinite-naj-vajnoto-za-denja-24-januari-news_718143.html", "text": "  Редакционният екип на ви представя най-важните новини за изминалия ден, 24 януари.      Три партии са със сигурно представителство в Европейския парламент, а 30% от българите все още не са решили за кого ще гласуват на предстоящите избори през май тази година. Това се посочва в социологическо проучване на изследователския център „Тренд“ във връзка с приближаващите избори за Европейски парламент.   \"Не бяхме поканени на днешната среща с премиера Бойко Борисов, научихме от медиите.\" Това каза за Actualno.com Мая Стоицева от Национална гражданска инициатива \"Системата ни убива ВСИЧКИ\". По думите ѝ на срещата са били Вера Илиева заедно с още три майки, които претендират, че представляват организацията. Всеки месец с пакет от решения във връзка с нарушения от страна на държавите членки, Европейската комисия предприема правни действия срещу държавите членки, които не изпълняват своите задължения, произтичащи от правото на ЕС. Тези решения обхващат различни сектори и области на политиката на ЕС и имат за цел да осигурят правилното прилагане на правото на ЕС в интерес на гражданите и предприятията.     Филмът \"Дамасцена\" на режисьора Тодор Анастасов е на път да се превърне в един от най-големите скандали в историята на българското кино. Ски легендата Марк Жирардели не е собственик на \"Юлен\" по документи. Това твърди съпредседателят на \"Зелените\" Борислав Сандов в интервю за Българското национално радио (БНР).    Сред симпатизантите и на ГЕРБ, и на БСП преобладава становището, че развитието на ски-туризма и планинските общини е важно за България и трябва да намери своето разрешение. Това сочат данните от изследване на Агенция \"Сова Харис\" Близо 30% от бизнес лидерите смятат, че световният икономически растеж ще намалее през следващите 12 месеца. Това е рекордно песимистичен резултат − почти 6 пъти по-висок от миналогодишните 5%. Такива са резултатите от 22-рото глобално проучване на PricewaterhouseCoopers (PwC) сред бизнес лидерите. Сигнал до Агенцията за държавна финансова инспекция (АДФИ) относно възможни корупционни практики заради изграждането на тол системата подаде неправителствената организация Антикорупционен фонд (АКФ). Въпросът с българско гражданство е твърде сериозен, за да го подминем с лека ръка. Това е имиджов проблем за България. Европейските институции сериозно ни атакуват, оказа се, че има твърде много хора, които са криминално проявени и са получили гражданство. Това обясни Йордан Цонев, председател на временната анкетна комисия в НС за проверка на даването на гражданство. Българска писателка влезе в учебните програми в САЩ. Разказът на Здравка Евтимова \"Кръв от къртица\" намери място в учебник по литература за прогимназиите за осми клас в САЩ от началото на 2019 г.", "date": "2019.01.24", "title": "Новините: Най-важното за деня, 24 януари"}
{"url": "https://www.actualno.com/curious/ese-si-eb-majkata-news_718182.html", "text": "   „Напиши есе, спечели къща!“ Едва ли редакторите в сайта на bTV Новините са подозирали каква мощна реакция ще предизвикат с една най-обикновена новина за конкурс за есе. Защото под поста им във Facebook с въпросната новина масово хората започнаха да пишат... думата ЕСЕ. Защо ли? Защото критичното им мислене е сведено до нула. Даже може би вече е паднало и под нулата.     За да си помислиш, че можеш да спечелиш имение, само с написването на думата ЕСЕ под някакъв пост в социалните мрежи, явно редовно търкаш талончета и без да се усетиш си протъркал и мозъчните си гънки.\r\nПожелаваме успех на всички участници и нека най-доброто ЕСЕ победи!\r\nАко искате и вие да играете за имение за 1.7 милиона канадски долара, вижте как се пише   ", "date": "2019.01.24", "title": "ЕСЕ си еб* майката"}
{"url": "https://www.actualno.com/sofia/rabotna-grupa-kym-ombudsmana-se-zaema-s-loshija-vyzduh-na-sofija-news_718179.html", "text": "  Нова работна група  по стария проблем за лошия въздух на София ще се задейства към институцията на омбудсмана. В състава й ще влизат представители на компетентните институции, граждани и неправителствени организации, които се очаква да работят координирано, за да се постигне по-скоро резултат. Това бе решено по настояване на  граждани в няколко часов дебат за замърсяването на въздуха на София, домакинстван от омбудсмана Мая Манолова. Следващата среща на екипа, търсещ разрешение на проблема, е насрочена за 25 февруари.      \"Войната по пътищата убива всяка година около 800 души и това е сериозен проблем с който са ангажирани много институции, а заради замърсяването на въздуха с фини прахови частици умират, годишно 8000 души, т.е. 10 пъти повече\", алармира омбудсманът Мая Манолова при откриването на обществения дебат. Тя  уточни, че заради замърсения въздух в столицата , позовавайки се на генералния адвокат на Европейския съд. Тя цитира изнесеното от него, че всяка година в света умират по З млн. души  заради замърсяването на въздуха, в Европа 479 000, а в България 8 634. По други данни числото е още по-голямо – 15 000 смъртни случая, добави Манолова, цитирайки изчисления на Европейската сметна палата, според които в резултат на замърсяването на въздуха с фини прахови частици животът в добро здраве на българите е съкратен с две години. „Това трябва да е сигналната лампа, която да ни накара всички институции да активизираме своите действията за решаване на този проблем“, категорична е Мая Манолова. Тя обърна внимание, че и данните от последните дни показват много тревожна ситуация – в 10 града на България е имало сериозно замърсяване, най-вече в София като в някои от районите нормите са надскочени над  10 пъти.     Омбудсманът изрази надежда представителите на МОСВ да информират  обществото  за предприетите мерки след осъдителното решение на съда на ЕС от 2017 г. и започването на наказателна процедура срещу България за системното нарушаване на европейските изисквания за чистота на въздуха. Ако се стигне до следващо осъдително решение, в резултат на неизпълнение на  дадените ни препоръки, ще има крупни финансови санкции, припомни Манолова, настоявайки за повече публичност по темата, още повече, че МОСВ би трябвало този месец  да са представили доклад за направеното, но институцията на омбудсмана . Той съобщи, че мониторингът на въздуха е показвал подобрение, на което представителите на гражданските организации не повярваха.  Именно от тях държавните институции получиха най-много упреци: “Обществените обсъждания се провеждат формално“, „Държавните ведомства не желаят да работят с външни експерти“, „Институциите проспаха проблема със замърсения въздух“.\r\nПо думите на Десислава Малинова от район „Красна поляна“ основен проблем на съкварталците ѝ е . „Това, в което живеем, е геноцид. Нашите деца са подложени на геноцид. Ние умираме заради това, че държавата не желае да признае проблема“, добави тя и подчерта, че .     Като източници на замърсяването жителката на „Красна поляна“ посочи , горенето на отпадъци и транспорта. „Ние дишаме тлеещи кабели, дограма, дрехи“, каза тя и съобщи, че граждани . Според  нея  трябва да се поставят повече станции за отчитане на замърсяването и на социално слабите да се дават ваучери за ток, за да не се отопляват чрез горене на битови отпадъци, а държавата да криминализира горенето на боклуци. „Дишаме цялата Менделеева таблица“, оплака се още тя и сравни „Красна поляна“ с газова камера. „Благодарение на бездействието на институциите ние загиваме“, добави тя и направи предложението да се организира работна група, която да анализира ситуацията и да излезе с решения, които, обаче да са работещи.  Лансираната напоследък идея за поставяне на филтри на комините не е решение, защото е насочена към следствието, а не към проблема, отбеляза още Малинова.   Друг разгневен гражданин - Ясен Цветанов, алармира, че след пускането на ще се увеличат фините прахови частици в района на  Топлофикация София до Централна гара с 19.8%. „Нелепо е твърдението на Столична община, че ще намалеят фините прахови частици“, категорично заяви той и посочи, че абсолютно всички емисии на азотни и серни и други окиси се увеличават, което е записано в доклада по ОВОС. „Ако започнем да горим 30 години напред отпадъците на София в София ще се появят камара елементи, които до този момент ги няма във въздуха, ще увеличим фините прахови частици“, предупреди той и също заключи, че софиянци са подложени на геноцид. \"ЕС категорично иска , подчерта той и предупреди, че София „върви в грешна посока – скъпо, неефективно, тровещо хората отопление“.\r\nИвайло Попов от сдружение „За земята“ постави като проблем неправилното транспониране на европейски изисквания, липсата на качествени данни, продължаващото изсичане на дървета, нерешения проблем с горенето на дърва и предложи „МОСВ да покани експерти и граждански организации, за да се направи читава наредба“. Омбудсманът веднага откликна и съобщи, че официално ще отправи препоръка  граждани и граждански организации да бъдат включени при разработването на наредбата за чистотата на атмосферния въздух.\r\nВ хода на дискусията изненадващо гражданските организации и активисти получиха покана от ,  както и да участват в предстоящия конкурс за служители на агенцията. „Трябват ни хора, които имат сърце, за да работят тази работа“, прикани експертите, участвали в дебата председателят на ДАМТН  Петър Горновски.   Разрешение на повдигнатите проблеми зам.-кметът на София Йоана Христова видя в програмата на Столична община до 2020 година и разви идеите на общината за ограничаване на замърсяването на въздуха от трафика, който превишавал  с 20% това от горенето за отопление. „Метрото го ползват над 350 000 души, което спестява 70 000 т. вредни емисии. Само третият лъч на метрото ще спести още 90 000 т. вредни емисии, които иначе бихме вдишвали. До края на годината 90% от автобусите в София ще са съвсем нови с най-високия евростандарт, очакват се и 13 нови трамвая, въвеждат се и елекатробуси, ще се доизграждат буферни паркинги“,  изреди Христова, но представителите на гражданите не останаха доволни. Не ги обнадеждиха и уверенията на зам-кмета, че Столична община ще закупи мобилна лаборатория, че ще има стимули за закупуване на електромобили, че ще се вземат  мерки за подмяна на печките и  мероприятия за демотивиране на хората да ползват за отопление дърва.", "date": "2019.01.24", "title": "Работна група към омбудсмана се заема с лошия въздух на София"}
{"url": "https://www.actualno.com/balkani/glasuvaneto-na-dogovora-ot-prespa-v-gyrcija-be-otlojeno-news_718141.html", "text": "   Това съобщава електронното издание на Kathimerini, цитирано от \"Фокус\".     Решението за отлагането на вота е взето след среща на председателя и заместник-председателите на парламента в Атина.   Въпреки силните реакции, които предизвика, Преспанското споразумение (или Договора от Преспа) почти сигурно ще бъде ратифицирано с подкрепата на най-малко 152-ма депутати от 300-местния законодателен орган.\r\nМеждувременно около 1500 полицаи са задействани в Атина преди демонстрациите срещу ратифицирането на споразумението.  ", "date": "2019.01.24", "title": "Гласуването на Договора от Преспа в Гърция бе отложено"}
{"url": "https://www.actualno.com/interview/d-r-milena-ivanova-ot-ruse-syvetva-kak-da-se-predpazim-i-lekuvame-ot-grip-news_718098.html", "text": "  Разпространението на грипната епидемия в България достигна връхната си точка в последните дни на месец януари 2019 г.     Грипът е силно заразно вирусно инфекциозно заболяване, при което причинителят преминава бързо от болен на здрав човек. Характеризира се с токсоинфекциозен и респираторен синдром. Често се наблюдават усложнения при различни органи и системи и склонност към епидемично и пандемично разпространение.   Кореспондентът на в Русе Юрий Илиев се срещна с д-р Милена Иванова – общопрактикуващ лекар с над 2500 пациенти. Тя бе любезна да отговори на въпроси, свързани с грипното заболяване.   Грипът атакува внезапно. Обичайно е вдигането на висока температура 38-39 градуса. Болният чувства обща отпадналост, оплаква се от силно главоболие, може да има болки в мускулите и ставите. Наблюдава се зачервяване около очните ябълки, придружено със сърбеж. В немалко случаи има болки в гърлото, запушен или течащ нос и суха кашлица. При тези симптоми трябва незабавно да се посети личния лекар, а не да се лекувате сами. При мобилността на населението и използването на всякакви транспортни средства, това е неизбежно. Трябва да се избягва струпването на хора в затворени пространства като: концертни зали, кина, дискотеки, градският транспорт и др. Работещите и учещите при констатирано заболяване да се лекуват вкъщи. Личната хигиена е на челно място. Носенето на стерилна маска на лицето е препоръчителна, но не осигурява 100% защита и трябва да се сменя ежедневно. Основният механизъм на предаване на болестта е въздушно-капков. Източник на инфекцията е болният човек, който е заразен един ден преди и по време на заболяването – около 5 дни от началото на болестта.        Причинител на заболяването са грипните вируси А, В и С, род „Инфлуенца вирус“. Тази година на „мода“ са щамът „Калифорния“ и т.нар. „свински“ грип. Антивирусните препарати, които ефективно помагат са „Тамифлу“ (оселтамивир) и „Реленца“ (занамивир). Трябва да се приемат до 48 часа от първите симптоми, поне 5 дни, но не трябва да се пият заедно с обезболяващи препарати. Вирусите постоянно мутират, но противогрипните ваксини значително намаляват риска от заболяване. Антибиотици се приемат само при бактериална инфекция. Тя се развива, ако вирусите блокират имунитета, което може да доведе до тежка пневмония. Приемайте цитрусови плодове, витамин С и цинк, които засилват имунната система. Пийте повече зелени и билкови чайове. Чесънът, джинджифилът и черната ряпа имат антивирусни свойства.  Пилешката супа и бульоните помагат при възпалено и подуто гърло.       Нормалната стайна температура трябва да е 21-22 градуса по Целзий. Температурата, при която се къпят новородените е 24 градуса. Всяко преминаване на тези граници изнежва организма и разликата с външните отрицателни температури води да заболявания. Каляването, естествено е важно. Зимните спортове и чистият въздух укрепват организма, но след изпотяване трябва дрехите да се сменят със сухи.", "date": "2019.01.24", "title": "Д-р Милена Иванова от Русе съветва как да се предпазим и лекуваме от грип"}
{"url": "https://www.actualno.com/vidin/krajno-nujdaeshti-se-ot-obshtina-vidin-poluchiha-hrana-po-iniciativa-na-uchenichka-i-s-pomoshtta-na-kmeta-news_718147.html", "text": "  По инициатива на ученичката от Профилираната природо-математическа гимназия „Екзарх Антим I” Антонина Лозанова и с личното съдействие на кмета на Община Видин Огнян Ценков, бяха осигурени , предназначени за жители в три видински села. Стойността на един пакет е 35 лева. Възрастните хора, които получиха помощите под формата на продукти от първа необходимост, са .      От името на Огнян Ценков заместник-кметът Венци Пасков, заедно с Антонина и кметския наместник Тотка Толийска, посети домовете на петима души в село Динковица и раздаде пакетите с помощи, които съдържат основни продукти като брашно, олио, захар, леща, фасул, ориз, макарони и др.  Антонина Лозанова е доброволец в кампанията „Бъди човек“, в рамките на която всяка година около Коледа и Великден тя организира събирането на средства за тази благородна кауза. Преди броени дни видинският кмет я покани на разговор, поздрави я за нейната инициативност и милосърдие и тогава дари лични средства, за да подпомогне кампанията и за да могат повече нуждаещи се хора от Община Видин да получат подкрепа.", "date": "2019.01.24", "title": "Крайно нуждаещи се от община Видин получиха храна по инициатива на ученичка и с помощта на кмета"}
