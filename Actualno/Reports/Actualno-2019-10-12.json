{"url": "https://www.actualno.com/society/chujdenci-protestiraha-za-promjana-i-chist-vyzduh-v-sofija-snimki-news_1384364.html", "text": "      Стотици представители и симпатизанти на Европейска партия \"Волт\" от над 20 страни протестираха из софийските улици с шествие от Университета за архитектура, строителство и геодезия до сградата на Столична община с искания за промяна и чист въздух.      Шествието, старателно ескортирано от полицията, водеха евродепутатът на Волт Деймиън  Бьозелагер и лидерът на Волт България Настимир Ананиев, носейки огромна трансперанта с номера на Волт за местните избори и мотото на протеста: „Европа диша, София издиша; Искам да дишам; Заедно за промяна“.  Европейците преминаха по ул. „Граф Игнатиев“, покрай Съдебната палата, Министерския съвет и президентството, продължиха по ул.“Раковски“ и пред сградата на Столична община като през цялото време по пътя припяваха исканията си на английски и раздаваха листовки на български език за подкрепа на гражданско движение „Заедно за промяна“ на местния вот, с което Волт се явява. Феликс Сирол от Мюнхен даваше тон по мегафона стих по стих и множеството припяваше и повтаряше след него: “Навсякъде, където отидем хората искат да знаят кои сме ние и откъде идваме. Ние сме от Европа – красива, красива Европа и ако не можете да ни чуете - да го изпеем още по-високо“. В напев звучаха и множеството преповтаряше и призивите: „Ние намираме решения за спиране на замърсяването“; „Смяна на системата, не смяна на климата“.   Минувачите се чудеха, някои питаха протестиращите в коя държава се намират. Повечето спираха, снимаха с телефоните си. Много от минувачите оставаха озадачени, неразбирайки английските песнички и се взираха старателно в плакатите, сред които имаше и на български – „Глътка чист въздух“; „Достоен живот“; „Заедно за промяна“; „Гласувайте за Волт с № 58“, „Бойко, иди си!“. „Виждаме в цяла Европа и в цял свят, че климатичните промени удрят абсолютно всички. Замърсяването на въздуха е част от тези климатични промени“, заяви евродепутатът на Волт Деймиън  Бьозелагер. „За нас е много важно да покажем, че всички европейци сме дошли тук да заявим за този местен проблем – мръсния въздух на София, че цяла Европа го припознава и трябва да работим и на местно ниво, за да може навсякъде в Европа да е добре“, заяви пред той.     Бьозелагер сподели още, че са провели подобно събитие в Букурещ, където направили огромен митинг срещу корупцията. „В Мюнхен също имахме подобно събитие, за да покажем, че бедността сред старите хора е огромен проблем в Германия и се присъединиха хора от цяла Европа, за да заявят, че трябва да се предприеме нещо срещу това и ние предлагаме конкретни решения“, добави той.    \"Искаме да се носи лична отговорност и да дишаме чист въздух\", заяви Настимир Ананиев и посочи, че 14 000 българи умират всяка година и затова мръсния въздух е огромен проблем. Не случайто протестът е под надслов \"Европа диша, София издиша\", подчерта той и изтъкна: \"Над 400 души от над 20 държави подкрепят този проект, който не е само софийски, а е европейски\". Ананиев каза още, че протестът е насочен срещу столична община, която е отговорна не само за мръсния въздух. \"Няма прозрачност, не знаем как гласуват общинските съветници, няма публичен онлайн регистър, няма публичност за работата на инспектората\", заизрежда той.    Сред протестиращите бяха и Александър Томов и негови съпартийци. Димитър Митев, главен секретар на Българска социалдемокрация евролевица коментира пред , че проблемът с чистотата на въздуха е значим и той опира до икономическото състояние на гражданите. \"Ако хората имаха по-добри финансови възможности, щяха да карат по-екологични автомобили, нямаше да горят твърди горива и отпадъци, за да се отопляват, така че икономическото развитие и повишаването на доходите е ключово. Качеството на въздуха е свързано с качеството на живот, което зависи от доходите\", подчерта той.    „Когато имаме свободно движение на хора в Европа при различни стандарти и различни данъчни системи (при нас подоходният данък е плосък, в другите държави е прогресивен) и се получават изкривявания и изпразване на държави като нашата в посока натам, където са високите доходи. За съжаление други държави като Румъния, Хърватска, Словакия се справят много по-добре от нас с тези тенденции, защото там доходите се вдигнаха значително през годините“, отбеляза Митев. Митев и колегите му донесоха черния плакат, призоваващ Борисов да се оттегли от управлението, на който е поставен и малък колаж с портретите на анимационния герой Барни Ръбъл, правосъдния министър Данаил Кирилов и кандидата за следващ главен прокурор Иван Гешев с надпис: „Барни Ръбъл Данаилов Кирилов и Иван Слуганамутри Гешев – срам и позор за правосъдието и обида за интелигентните хора!“ и поясни: „Промяната на държавата трябва да започне  от София. Смятаме, че имаме ли нов кмет на София, много скоро ще имаме и предсрочни парламентарни избори. Тази промяна е необходима. Бойко Борисов е вече 10 години на власт и се вижда, че този човек не се справя – не може да качи доходите, не може да качи пенсиите, не може да се справи с демографската катастрофа в страната“. Митев отбеляза още, че Коалицията „Заедно за промяна“ не издига свой кандидат , а подкрепя Мая Манолова, както поясни – „за да се свали управлението на тази поставена кукла на конци, тази безпомощна жена, която изпълнява чужди нареждания“, визирайки досегашния столичен кмет и кандидат на ГЕРБ Йорданка Фандъкова. ", "date": "2019.10.12", "title": "Чужденци протестираха за промяна и чист въздух в София (СНИМКИ)"}
{"url": "https://www.actualno.com/curious/dneven-horoskop-za-13-oktomvri-news_1384150.html", "text": "             Днес подбирайте компанията си. Рискувате да бъдете забъркани в неприятна ситуация с хора с не много чисто минало. Днес не бъдете горделиви, пък бъдете достатъчно категорични Поставете ясно исканията си. Няма какво да губите така или иначе, но не може да правите повече компромиси със желанията ви.   Денят ще ви донесе приятна изненада в семейството. Бъдете търпеливи, за да научите всички подробности и да им се насладите изцяло.     Това е ден за големи, но добре обмислени покупки. Не се хвърляйте да притежавате нещо без да имате реална и обоснована нужда от него. Денят ще бележи началото на нови успешен период в личните ви отношения. Борили сте се много и напълно заслужават щастието си, но не почивайте на стари лаври. Денят ще ви предложи изпитание, което ще преодолеете с лекота, благодарение на късмета ви. Замислете се какво бихте правили при други обстоятелства.   Денят ще ви предложи нелек избор. Заложете на действие, от което няма да се срамувате след време  и ще може да разкажете без притеснение. Тази неделя може да се завърне ваш страх. Анализирайте ситуацията и не се подавайте на стара тревожност. Напълно способни сте да продължите напред без нея. Тази неделя контактувайте с хора, които познавате отдавна и сте сигурни, че са искрени с вас, дори с риск да ви кажат неща, които не ви харесват. Имате нужда от тази откровеност.    Тази неделя подбирайте много внимателно думите си и не си позволявайте да своеволничите с изказвания, които могат да наранят някого. Тази неделя не отивайте прекалено далеч - нито в обещанията, нито в откровенията. Пазете личния си живот от любопитни. Тази неделя е ден, в който да си припомните важните неща. Не забравяйте научените уроци. Припомнете си правилата и обещанията, които сте дали. ", "date": "2019.10.12", "title": "Дневен хороскоп за 13 октомври"}
{"url": "https://www.actualno.com/asenovgrad/masov-noshten-pohod-po-pylnolunie-tazi-vecher-kraj-asenovgrad-news_1384284.html", "text": "      \"Нощен по пълнолуние\" по екопътека \"Кутра\" над Асеновград, организира Сдружение \"Устремени\" тази вечер. С годините инициативата се е превърнала в традиция. Походът ще се проведе за седми пореден път, като обичайно се организира всяко последно тримесечие на годината. Новото е, че инициативата този път ще се състои в друга посока. Досега винаги походът е преминавал по маршрут Асеновград - местност \"Параколово\" - манастир \"Света Петка\" - параклис \"Свети Илия\" (Гръцкия) - рид \"Анатема\" - Асеновград.       , казват инициаторите. Те обясняват, че за първи път датата на провеждане се пада в почивен ден, което предразполага и възможност за присъствие на повече хора и провеждане на нощен \"фотопикник\" в предпоследната точка по маршрута - параклис \"Свети Димитър\". Маршрутът е подходящ за деца, като общата му дължина е близо 6 километра, а денивелацията - +/- 230 метра. Степен на трудност - ниска/средна. Приблизителното общо време за преминаването му, включващо и почивките, е около 2 часа и 30 минути.    Макар, че по маршрута има две чешми и при параклиса също има едно, е препоръчително хората да носят в себе си около 1,5-2 литра вода, както и пакет суха храна или храна за скара. Инициативата е безплатна и отворена за участие от всички желаещи, като организаторите посочват, че не поемат ангажимент да търсят транспорт на включилите се. За хората, които имат желание да участват само в пикника при параклис \"Свети Димитър\" има алтернативен маршрут през кратка и равна пътека, която е с приблизителна дължина 700 метра. Тя започва от шосето след НПК Асенова крепост в посока село Лясково. От сдружението се ангажират да запалят огън в камината край кътовете за отдих с цел, който има желание да изпече месо или зеленчуци, да го направи веднага, след като пристигне на мястото. Сборният пункт и часът на тръгване са местността \"Метоха\", 19:00 часа днес (12.10.19 г.).   ", "date": "2019.10.12", "title": "Масов \"Нощен поход по пълнолуние\" тази вечер край Асеновград"}
{"url": "https://www.actualno.com/crime/kamion-sys-zyrno-katastrofira-i-se-zapali-kraj-kypinovci-news_1384282.html", "text": "      Камион катастрофира преди обяд по пътя Къпиновци – Лъвино в община Исперих, съобщиха от пресцентъра на ОДМВР-Разград. Натоварената със зърно машина се е преобърнала при спускане и се е запалила.      Според информацията, водачът на камиона, 35-годишен мъж от Добрич, е изваден от кабината и откаран за преглед в МБАЛ-Исперих. Пожарникари се борят с огъня и пътят е затворен. Освен част от товара, горят и 300 литра нафта.   Пътната отсечка ще остане затворена до потушаването на пожара и преместването на превозното средство. Въведен е обходен маршрут през селата Къпиновци - Средоселци - Печеница - Тодорово - Китанчево - Исперих. ", "date": "2019.10.12", "title": "Камион със зърно катастрофира и се запали край Къпиновци"}
{"url": "https://www.actualno.com/pernik/stanislav-vladimirov-poluchi-plaket-za-razvitieto-na-borbata-v-pernik-news_1384286.html", "text": "      Кандидатът за кмет на община Перник от \"БСП за България\" Станислав Владимиров бе гост на четвъртия международен турнир по борба за купа \"Иво Ангелов\", чийто организатор е именития пернишки спортист. Владимиров получи специален плакет за развитието на борбата в Перник.       „Преди време Иво Ангелов дойде при мен в парламента, защото търсеше съдействие за реализирането на идеите си. Тогава ми каза „дано не си поредният политик, който ще ме излъже“, спомни си Станислав Владимиров при откриването на турнира. Той добави, че само година по-късно зала „Дружба“ е била ремонтирана и тази инициатива вече дава резултати. \"Толкова млади хора искат да се занимават с борба, спорт, който е донесъл толкова много слава на нашия град. Затова ви пожелавам много победи, успехи и да вземат поне частица от духа на Иво Ангелов, който е донесъл и ще продължава да носи победи на Перник“, каза още Станислав Владимиров. ", "date": "2019.10.12", "title": "Станислав Владимиров получи плакет за развитието на борбата в Перник"}
{"url": "https://www.actualno.com/business/borisov-zastavame-zad-miniorite-i-energeticite-ot-marica-iztok-no-sled-10-godini-tova-gorivo-shte-e-skyp-luks-news_1384294.html", "text": "      Заставаме зад миньорите и енергетиците от мини \"Марица - изток\", но вредните емисии и цените им вече стават такива, че след 10-15 години ще е много скъп лукс това гориво. Това каза премиерът Бойко Борисов пред журналисти в Стара Загора, предаде репортер на Агенция „Фокус“.      Премиерът даде за пример Германия, където в момента протестират срещу газта. „Не срещу въглищата, срещу газта. И тя отделя вредни емисии“, посочи Борисов. Той обясни, че ако се стигне до критичен момент, ще се осъществи комуникация със служителите на мини „Марица-изток“.   „Виждате какво се случва с екологията по света. Огромният натиск е срещу вредните емисии. Ние сме в Европа. Човешкото здраве е на първо място и като се казва: „приемаме, че има вредни емисии“. Да, де, но приемаме, че и заболяванията са много. Кое е по-важното?“, запита министър-председателят. ", "date": "2019.10.12", "title": "Борисов: Заставаме зад миньорите и енергетиците от \"Марица - изток\", но след 10 години това гориво ще е скъп лукс"}
{"url": "https://www.actualno.com/asia/protivorechivi-danni-za-broja-na-jertvite-pri-turskata-voenna-operacija-v-sirija-news_1384302.html", "text": "      Турското министерство на отбраната съобщи, че досега при операцията „Мирна пролет“ в Северна Сирия са били убити 415 терористи. Подчертава се принадлежността им само към кюрдски групировки – ПКК и Отрядите за защита на населението, съобщава БНТ.      Същевременно ръководителят на Сирийската обсерватория за правата на човека, позовавайки се на местни източници, съобщава за 74 убити кюрди. Кюрдски източници съобщават и за най-малко 49 сирийски опозиционни бойци, убити при офанзивата. Постъпват данни за 20 загинали сирийски цивилни, потвърдена е смъртта и на поне 19 турски цивилни граждани.   Турският военен министър Хулуси Акар заяви, че обстрел срещу американски военни по време на операцията е изключен и е направена необходимата координация със Съединените щати. Вчера вечерта се появиха информации, че турската армия е обстреляла американски военен пост в Сирия. От военното министерство в Анкара уточниха, че са поразили кюрдска позиция, съзнателно създадена в близост до него.\r\nТурция започна операция „Извор на мира“ в Северна Сирия в сряда. Като цел те посочват обезпечаване на границите, премахне на терористите там и гарантиране на безопасното завръщане на сирийските бежанци и териториалната цялост на Сирия.   ", "date": "2019.10.12", "title": "Противоречиви данни за броя на жертвите при турската военна операция в Сирия"}
{"url": "https://www.actualno.com/pazardjik/kiril-dobrev-kmetovete-na-bsp-sa-garant-che-dobroto-shte-byde-nadgradeno-news_1384311.html", "text": "      “Кандидатите на БСП и тези, подкрепени от нас, са гарант, че направените добри неща в общините ще бъдат надградени, но в същото време ще прекъснат масовите практики на непрозрачно управление, на нагласени обществени поръчки и неясни политики”. Това заяви в Пазарджик заместник-председателят на БСП и председател на предизборния щаб Кирил Добрев, който проведе работна среща с местния щаб и кандидатите на левицата.      По думите му кандидатът за кмет Благо Солов, който е подкрепен от БСП, има качествата да промени общината към по-добро, с отношение към хората, не само към бизнеса. “Листата за общински съветници е съставена от доказали се в професионалните си сфери хора - юристи, икономисти, педагози, медицински специалисти и др. Те са носителят на тази социална политика, която искаме да реализираме по места”, каза още Добрев.\r\nТой коментира и големият проблем с честността на вота. Според него хората и публичността са най-големият гарант. Добрев призова присъстващите да не се страхуват да сигнализират за нередности, че демокрацията трябва да се отстоява и всеки трябва да има самочувствието, че негово изконно право е да упражни свободно правото си на глас.\r\n* Платена публикация в рамките на предизборната кампания за Местни избори 2019. Купуването и продаването на гласове е престъпление!   ", "date": "2019.10.12", "title": "Кирил Добрев: Кметовете на БСП са гарант, че доброто ще бъде надградено*"}
{"url": "https://www.actualno.com/society/zabranjavat-iznasjaneto-na-golemi-sumi-v-broj-zad-granica-pri-dylgove-kym-haznata-news_1384323.html", "text": "      Забрана за пренасяне на големи суми пари в брой през границите на Евросъюза към трети страни за всеки, който има задължения към хазната. Това предвиждат промени във Валутния закон, предложени от финансовото министерство, които са публикувани за обществено обсъждане.      С текстовете се цели изрично да се запише в закона правомощието на митничарите да не допускат пренасянето на парични средства в размер на 30 000 лв. или повече, или равностойността им в друга валута, през границата на страната за трета страна, в случаите когато е получена информация по служебен път, че лицето има публични задължения.   Вдигат се и санкциите при недеклариране на пари на границата. На деклариране подлежат суми в размер над 10 000 евро, благородни метали и скъпоценни камъни, съобщава dariknews.bg. При нарушение глобата е в размер на 1/5 от стойността на недекларираните пари или скъпоценности. Ако предметът на нарушението е укрит, пък глобата скача в размер на 1/4 от стойността на недекларираното.\r\nАктовете за установяването на нарушенията ще се съставят от митническите органи, а наказателните постановления ще се издават от директора на Агенция \"Митници\". Целта на закона е да се осъществи законосъобразен и ефективен валутен контрол, пише в мотивите на проекта на финансовото министерство. Също така идеята е да се въведат ефективни и възпиращи санкции, както и привеждането на националното законодателство към европейското в областта на контрола на пари в брой, които се внасят и изнасят от Европейския съюз.   ", "date": "2019.10.12", "title": "Забраняват изнасянето на големи суми в брой зад граница при дългове към хазната"}
{"url": "https://www.actualno.com/health/pushachi-na-elektronni-cigari-otnovo-v-bolnica-vypreki-lechenieto-news_1384316.html", "text": "      Няколко пациенти, преминали през курс на лечение заради употреба на електронни цигари, отново са били хоспитализирани, съобщиха американските здравни власти, цитирани от АФП. Медицинските служби продължават разследването на епидемията от белодробни заболявания, свързани с \"вейпинга\", отнела в САЩ живота на 26 души.      Над 1300 души са били диагностицирани с белодробни проблеми от месец март насам. Всички те са били лекувани в болница. По данни на Центъра за контрол и превенция на заболяванията в САЩ периодът за повторното настаняване след изписването варира от 5 до 55 дни.   На какво се дължи този здравен феномен все още не е известно. Предполага се, че някои от пациентите отново са посегнали към е-цигарите, но е възможно те да са развили повишена уязвимост откъм инфекции, след като са станали жертви на белодробно заболяване. ", "date": "2019.10.12", "title": "Пушачи на електронни цигари отново в болница, въпреки лечението"}
{"url": "https://www.actualno.com/healthy/zaradi-lipsa-na-donori-bylgarija-e-na-dynoto-na-es-po-transplantacii-news_1384326.html", "text": "      Броят на извършваните трансплантации у нас е многократно по-нисък от този в другите европейски страни, показват данни на здравното министерство. Регистрите на Изпълнителна агенция „Медицински надзор“ показват, че през последните години (2016-2019 г.) в България са направени: 108 трансплантации на бъбрек (80 от трупен донор и 28 от жив донор); 41 на черен дроб (36 от трупен донор и 5 от жив донор); 19 на сърце. Данните бяха изнесени от вестник \" \" по повод Международния ден на донорството, който се отбелязва днес.      По данни на агенцията през последните 12 години са извършени 177 броя алогенни трансплантации на стволови клетки. Към настоящия момент в страната се нуждаят от трансплантация: на бъбрек -1018 болни; на сърце - 47 болни; на черен дроб - 46 болни; на бял дроб - 18 болни.   Данните са от проекта на национална програма за насърчаване на донорството в следващите 4 години. В нея се отбелязват редица проблеми с донорството и трансплантациите у нас - недостиг на органи за трансплантация; недостиг на обучени специалисти; недоразвита и зле оборудвана материална база за вземане, съхраняване и присаждане на стволови клетки; липса на достатъчна информираност на българските граждани относно необходимостта от човешка солидарност и насърчаване на донорството и други.\r\nУ нас шест болници могат да извършват трансплантации - Университетска болница „Лозенец”, Александровска болница, „Св. Екатерина”, Военномедицинска академия (ВМА) и „Пирогов” – в София, и „Св. Марина” – във Варна. Клетъчни трансплантации се правят в СБАЛОХЗ в София, както и в Национален хематологичен център.   ", "date": "2019.10.12", "title": "Заради липса на донори: България е на дъното на ЕС по трансплантации"}
{"url": "https://www.actualno.com/balkani/nad-240-nelegalni-migranti-zaloviha-v-gyrcija-samo-za-den-news_1384334.html", "text": "      Нови над 240 мигранти са преминали от Турция в Гърция само за ден. В Атина има сериозни опасения от нова вълна бежанци заради турската офанзива в Сирия, пише .      Близо до пристанище Александруполис гръцката брегова охрана е заловила тази нощ 45 мигранти, отплавали от турския бряг, който се намира само на няколко километра. Вчера близо до егейските острови Лесбос, Лимнос и Хиос бреговата охрана на Гърция и на европейската гранична служба Фронтекс е заловила 196 мигранти и ги е откарала до центровете за регистрация на островите, където чакат над 32 000 души. Сред заловените има и четирима заподозрени за трафик на хора.   Гръцкият алтернативен министър на вътрешните работи Йоргос Кумуцакос заяви вчера в парламента, че турската офанзива в Сирия може да предизвика нова вълна от бежанци през следващите няколко седмици. През последния наплив на бежанци през 2015-2016 г. над 1 милион души преминаха през Гърция, като повечето от тях продължиха към Германия и страните от Северна и Западна Европа. ", "date": "2019.10.12", "title": "Над 240 нелегални мигранти заловиха в Гърция само за ден"}
{"url": "https://www.actualno.com/crime/dvama-vyzrastni-iznasiliha-13-godishno-momiche-v-razlog-news_1384328.html", "text": "      Двама 70-годишни старци са изнасилили 13-годишно момиче в ромската махала на Разлог снощи. Сигналът в полицията за насилието е подаден от бабата на момичето, която им разказала за инцидента с внучката й, съобщава Монитор.      От органите на реда в Разлог са предприели незабавни действия по случая и малко по-късно извършителите са задържани. Те са прекарали нощта в ареста, информирана е и прокуратурата. Съдебен лекар е прегледал момичето, очаква се неговата експертиза, която да потвърди изнасилването на детето.    ", "date": "2019.10.12", "title": "Двама възрастни изнасилиха 13-годишно момиче в Разлог"}
{"url": "https://www.actualno.com/asenovgrad/kar-audio-sbirka-kraj-asenovgrad-sybira-pari-za-bolno-momche-video-news_1384354.html", "text": "       Момчето е то Русе и е част от групата приятели, на които този вид \"спорт\" е хоби и в същото време - професия. Инициативата не е със състезателен характер и няма посочен вход за участие.      Безплатно всеки може да се включи, а който има възможност и желание - и да помогне за благородната кауза. За целта са поставени кутии за дарения. Идеята е освен да се съберат средства за Добромир, но и всеки желаещ да види какво може автомобилът му, без да се притеснява от конкуренцията. В събитието могат да се включат всички любители, независимо от колите им, марките компоненти или предпочитанията за музика. \"Нека оставим конфликтите настрана и да се видим без напрежението покрай състезанията и марките\", призовават организаторите.   Кар аудио сбирката се провежда за трета поредна година край Асеновград. Този уикенд тя се състои в местността \"Козановска чешма\" от 10:00 ч. сутринта до късния следобед. \"Аудио системите са различни за всяка . При поставянето им трябва да бъде съобразена големината на купето, с какъв ток разполага автомобилът, както и мястото, което ще заеме оборудването\", обясни за Христо Дерменджиев, занимаващ се професионално с поставянето на различни музикални уредби в коли години наред. От професионалния си опит е научил, че категорично басът не вреди на човешкия организъм, но честотата на звука би могла да нанесе поражения върху слуха. \"А опасно високата музика е с ниво на шума над 135 децибела, като всеки човек има различен праг на търпимост\", каза Христо. Над тази сила има опасност от разкъсвания на мембрани в ушите. Той уточни, че най-добре се получава и най-лесно се монтира музикална уредба в колите, които са хечбек и комби. По думите му, най-често срещаните примери, при които се получават грешки и съответно - повреди по автомобилите, след монтаж на аудио система, е неправилно инсталирани кабели. Това може да доведе до късо съединение и дори възпламеняване. При други случаи, някои от компонентите отказват да работят, а при трети - акумулаторът започва да се изтощава прекалено бързо. Христо разказа още, че монтирането на мощни аудио системи в колите изисква и специално подсилване на купето с шумо и вибро изолации.  \"Ползата от поставянето на подобен вид уредби за музика в автомобилите е самото удоволствие. А вредата е, че може да ти увреди слуха, ако не си подготвен\", каза друг от организаторите - Георги Стоев. И допълни, че \"силната музика в градски условия е дразнеща за околните и особено по високите етажи от жилищните сгради се получава сериозен резонанс, който не е приятен\". Той посочи, че точно затова асеновградчани, чиито коли са оборудвани със специални музикални системи, се събират извън града. По този начин дават пример на всички любители на силното слушане на музика, като призовават, че за всяко хоби си има определено място и не е нужно то да пречи на останалите, които не се интересуват от него. Георги обясни, че идеята е фестивалът край Асеновград да се популяризира и с времето да се превърне в традиционен. В края на разговора ни, Георги съобщи, че дават още един пример как да поддържаме местата, които посещаваме. Той заедно със свои приятели също любители на хобито сами са разчистили местността \"Козановска чешма\", при която са събрали около 10 чувала с отпадъци. След края на събитието също за собствена сметка организаторите ще откарат боклуците до обозначените за целта места.         ", "date": "2019.10.12", "title": "Кар аудио сбирка край Асеновград събира пари за болно момче (ВИДЕО)"}
{"url": "https://www.actualno.com/europe/hiljadi-na-protest-vyv-francija-sreshtu-turskata-operacija-news_1384344.html", "text": "      Поредица от протести срещу турската военна операция в Сирия се проведоха във Франция. Според организаторите от френския клон на Кюрдския демократичен съвет в тях са участвали най-малко 100 хиляди души, пише Агенция \"Фокус\".      Протестите са стартирали с митинг на кюрди, живеещи във Франция, който се проведе на площада на Правата на човека, срещу Айфеловата кула, на десния бряг на Сена. След него започна мащабна демонстрация и в противоположната част на Париж, на площад Република. Там по призив на френския клон на Кюрдския демократичен съвет се събраха над 20 хиляди души. Протестиращите са носели транспаранти с текст: „Защитавай Кюрдистан!“, „Свобода на кюрдския народ!“, „Долу колониализма, да живее свободата и справедливостта!“. От площада на Републиката протестиращите преминаха по някои парижки булеварди.   \"Тук сме, за да изразим гнева си. Защото в момента цивилни умират под бомбите на турската авиация\", каза Агит Полат, говорител на КДС-Ф. \"Призоваваме Франция да се намеси в ситуацията и да спре убийствата на хора, извършвани от турската армия и радикалните ислямистки групировки, които я подкрепят\", каза той.\r\nСпоред кюрдския представител и Франция, и Европейският съюз, и цялата международна общност трябва да приемат санкции срещу Турция. \"Те трябва да са от специфично естество, по-специално е наложително да се създаде зона, забранена за полети на самолети. Населението трябва да получи защита на ООН\", каза говорителят. Той призова още Франция да отзове посланика си от Анкара. \"Ако всичко това не бъде направено, турската агресия ще продължи, хората ще продължат да умират\", подчерта Полат. Той увери, че кюрдите, живеещи във Франция, възнамеряват да продължат действията си най-решително в следващите дни.  Големи митинги срещу турската операция се проведоха и в други градове, сред които Марсилия и Страсбург. ", "date": "2019.10.12", "title": "Хиляди на протест във Франция срещу турската операция"}
{"url": "https://www.actualno.com/crime/deca-izpotroshiha-styklata-na-uchilishte-v-tyrgovishtko-selo-news_1384342.html", "text": "      Установени са малолетни момчета, изпочупили стъкла в училището в търговищкото село Лиляк. Авторите на увреждането са станали ясни на служителите на Районното управление в Търговище часове след деянието, съобщиха от Областната дирекция на МВР.      Счупени са били общо 34 стъкла от прозорците на сградата. Извършителите са четири момчета на възраст от 9 до 11 години от селото, ученици в учебното заведение.   Установено е, че вечерта на 9 октомври те са счупили с камъни 24 единични стъкла на прозорци с размер 44/33 см и 10 единични стъкла на прозорци с размери 80/60 см - собственост на община Търговище.\r\nПолицейски служители вече са провели беседи с децата за изясняване на фактическата обстановка в присъствието на родителите им. По случая се извършва проверка за унищожаване и повреждане, резултатите от която ще бъдат докладвани в Районната прокуратура в Търговище за налагане на възпитателни мерки.   ", "date": "2019.10.12", "title": "Деца изпотрошиха стъклата на училище в търговищко село"}
{"url": "https://www.actualno.com/society/njama-postradali-bylgari-ot-tajfuna-v-japonija-opasnostta-ostava-news_1384349.html", "text": "      Няма информация за пострадали български граждани в Япония във връзка с тайфуна Хагибис, предшестван от проливни дъждове и бурни ветрове. Това съобщиха от министерство на външните работи.      По информация на българското посолство в Япония за Токио и още 6 префектури в централната и източна част на страната – Сайтама, Гунма, Шидзуока, Канагава, Яманаши и Нагано, е обявена максимална степен на опасност.   На места е прекъснато електрозахранването, издадена е препоръка за евакуация, която ще засегне милиони хора. Полетите от двете основни летища, обслужващи района на Токио - „Ханеда\" и „Нарита\", са отменени. Някои от линиите на метрото в японската столица са затворени, множество влакови линии също са спрени. Очаква се Хагибис да достигне Токио към 21 часа местно време в събота. Българското посолство в Токио следи ситуацията и съветва българските граждани, пътуващи или пребиваващи в Япония, да спазват препоръките и указанията на местните власти и да следят редовно уебстраницата на Японската метеорологична агенция. При необходимост от съдействие, българските граждани могат да се свържат с посолството на България в Токио на тел.: +81 3 3465 1021 и в извънработно време на тел.: + 81 80 7966 5608.   ", "date": "2019.10.12", "title": "Няма пострадали българи от тайфуна в Япония, опасността остава"}
{"url": "https://www.actualno.com/society/novinite-naj-vajnoto-za-denja-12-oktomvri-news_1384265.html", "text": "              От партия \"Възраждане\" изнесоха силно смущаваща информация, касаеща заместник-кмета по образование и култура на Столична община – Тодор Чобанов, свързана с имотното му състояние и задължения в особено големи размери към бюджета на София, които същия най-вероятно дължи, но до момента, така и не е платил. От партията на Костадин Костадинов обясниха, че са получили информация за новопостроена къща, намираща се в кв. „Мусагеница”, в затворен и охраняван комплекс, собственост на Тодор Чобанов, изградена със средства с неизяснен произход и недекларирана пред Столична община.   Незабавни действия да бъдат предприети, за да бъде спасен животът на 20-годишния Димитър Щилянов, препоръча на здравния министър омбудсманът Диана Ковачева.Министър Кирил Ананиев бе сезиран от майката на младежа - Станимира Славова. Тя помоли да й бъде помогнато за заплащането на лечението на сина й, който страда от Сарком на Юинг - заболяване, по-характерно за детската възраст.Доц. Ковачева настоява в кратък срок да бъдат направени промени в законовата и подзаконовата нормативна уредба, с които да бъде регламентирана възможността за провеждане на лечение и в други подобни случаи, а заплащането им да става с обществени средства. Военна база с американски и френски военнослужещи в сирийския град Кобани попадна под обстрела на турски войски, съобщи телевизия Al-Hadath. От взривяването на два снаряда край блокпост са ранени няколко американски и френски военни. Броят им се уточнява.Кобани се намира на източния бряг на река Ефрат и на 150 км североизточно от град Алепо.     \"Имаме всички основаниея да се притесняваме от заплахата на Ердоган и мигрантите.\" Това заяви пред Нова телевизия Георги Димов, бивш български консул в Одрин.По думите му това е поредният рекет и изнудване от страна на Турция към ЕС, изтъкна той. Европа не е единна, според него. 22-23 лагера има по турско-сирийската граница. Около 300 000 бежанци са там. Около 3,6 милиона мигранти има в Турция. „За последната една година нашите срещи бяха точно две. За майките с увреждания, по негово искане, през юли, миналото лято, и след това, когато отидох и му казах, че няма смисъл да съм повече омбудсман, защото те ме бойкотират и казах, че обмислям да се кандидатирам за кмет. За една година – две срещи. Казано с други думи, този човек не казва истината.“Това каза Мая Манолова, гражданският кандидат за кмет, в ефира на bTV тази сутрин, по повод репликата на Бойко Борисов към нея от интервюто му на 8 октомври в bTV, че Манолова често ходела при него.    „От 2012 г. „Томас Кук\" бавно и уверено потъва. Всички финансови показатели на фирмата показват, че ситуацията при тях става драматична. Тук може да се направи един паралел с това, което стана 2007-2008 г. в САЩ с „Лемън Брадърс\" - не защото отново сме на прага на финансова криза, а защото тук има комбинация между изключително лош мениджмънт и лошо обстоятелство”.Това заяви бившият зам.-министър на външните работи Милен Керемедчиев пред БТВ. Броят на извършваните трансплантации у нас е многократно по-нисък от този в другите европейски страни, показват данни на здравното министерство. Светът се сблъсква с нова епидемия от морбили, защото вирусът на болестта се възползва от опасни пропуски при ваксинирането. За това предупредиха експерти на Световната здравна организация, цитирани от Ройтерс. ", "date": "2019.10.12", "title": "Новините: Най-важното за деня, 12 октомври"}
{"url": "https://www.actualno.com/plovdiv/30-shofiori-bez-obezopasitelen-kolan-i-obshto-10-bez-knijki-zaloveni-pri-policejska-akcija-v-plovdiv-news_1384329.html", "text": "      Две специализирани полицейски операции са проведени през последното денонощие от служители на сектор Специализирани полицейски сили на територията на . Вчера (11.10.19 г.), за времето от 14:00 ч. до 22:00 ч., е осъществен засилен пътен контрол в града под тепетата. Общо са проверени 291 лица и 151 моторни превозни средства. Констатирани са 120 нарушения на Закона за движение по пътищата, за които е взето административно отношение.       Двама мотористи пък са били без каски. Установени са шест моторни превозни средства с техническа неизправност, четири - с прекратена регистрация и едно - с изменена конструкция. Един пиян е заловен зад волана, шестима - с отнети книжки заради неплатени глоби, а други четирима са неправоспособни. Седем души са пипани да говорят по мобилен телефон, докато шофират, а 14 са нямали редовни пътни документи.   Втората акции е стартирала след 22:30 ч. снощи и е приключила в 01:00 ч. днес. Проверки са извършени в две дискотеки - на булевард \"Дунав\" и на улица \"Капитан Райчо\". Общата равносметка във втората акция е повече от 280 проверени лица и 18 моторни превозни средства. Съставени са четири акта и протокол по Закона за здравето, като не се посочват конкретните нарушения. По 10 фиша са издадени и при ЗБЛД и по общинската наредба, както и два по Закона за движение по пътищата. ", "date": "2019.10.12", "title": "30 шофьори без обезопасителен колан и общо 10 без книжки - заловени при полицейска акция в Пловдив"}
{"url": "https://www.actualno.com/ruse/pencho-milkov-kym-vyzrastnite-hora-vinagi-se-zarejdam-s-polojitelna-energija-ot-vas-news_1384278.html", "text": "      Кандидатът на \"БСП за България\" за кмет на Русе Пенчо Милков  присъства днес на Двадесет и третия фестивал на любителското изкуство \"Талантът възраст няма\". Ежегодната инициатива се провежда от \"Съюз на пенсионерите - Регион Русе\".       \"Щастлив съм да съм всеки път сред вас, във всеки един от вашите клубове. Но днес, когато сте изпълнили тази зала, усещането е невероятно. Бъдете здрави, бодри и все така зареждащи ни с красиви емоции и оптимизъм.\" С тези думи Пенчо Милков поздрави участниците във фестивала. В събитието на хората от третата възраст се включиха състави от цялата Област Русе, град Тутракан и други градове от Северна България, както и от съседна Румъния. ", "date": "2019.10.12", "title": "Пенчо Милков към възрастните хора: Винаги се зареждам с положителна енергия от вас"}
{"url": "https://www.actualno.com/politics/maja-manolova-otpravi-tejki-obvinenija-kym-bojko-borisov-i-gerb-news_1384204.html", "text": "      „За последната една година нашите срещи бяха точно две. За майките с увреждания, по негово искане, през юли, миналото лято, и след това, когато отидох и му казах, че няма смисъл да съм повече омбудсман, защото те ме бойкотират и казах, че обмислям да се кандидатирам за кмет. За една година – две срещи. Казано с други думи, този човек не казва истината .“      Това каза Мая Манолова, гражданският кандидат за кмет, в ефира на bTV тази сутрин, по повод от интервюто му на 8 октомври в bTV, че Манолова често ходела при него.     „Да не разваляме хубавата атмосфера с този човек !“, каза още тя в студиото, в което бе с дъщеря си и внука си.\r\n„За какво? За какво да му дължа благодарност на Борисов?! Аз бях избрана от народните представители. Той е премиер толкова години и не разбира, че не той командва парламента и различните парламентарни групи. Може би собствената си, но не и останалите“, посочи тя.  „Не знам как не разбира, че парите, които се отпускат, например за хората с увреждания, които повтаря – тези 150 млн. лева – не ги е дал на мен, а трябваше да са за тях, но те не стигнаха до тях . Те просто отидоха в друга посока и законът за личната помощ не работи“, подчерта Манолова.\r\n„За какво ми помогна Борисов: за това, че сложиха закона за банките „на трупчета“ или за бързите кредити, или за колекторските фирми, за наказателната лихва?  За това, че може би са отворили закона за частния фалит? Аз съм абсолютно блокирана от този човек и неговата парламентарна група. ..   Как ме бил подкрепил той? Като ми взе Горанов служебния автомобил като омбудсман, като някаква особена форма на симпатия ли?!“, попита още Манолова и не скри натиска над семейството й от страна на управляващите .    „Аз разбирам, че за него залогът е огромен. Че той ще я брани тази власт на всяка цена, със зъби и нокти. Но власт не се брани по този начин – с лъжи, с натиск, инсинуации, внушения, дискредитиране на друг човек. Те поляха цялото ми семейство... дъщеря ми, зет ми, съпруга ми, близките ми хора.\r\nТе! Те лепят стикери по автомобилите на хората в София с моя лик, които не могат да се махнат, за да ме дискредитират, да вбесят хората. Използвам случая да се извиня – от тяхно име да се извиня!“, к аза Манолова.\r\n„Те искат да покажат, и чрез неговото интервю, че всички са маскари, че всички са един дол дренки, че няма смисъл да се гласува, защото е все едно дали Мая или Борисов. Не, не е все едно. Не е все едно. Аз няма да правя като тях! Аз няма да ги дискредитирам! Да им лепя физиономиите по автомобилите на хората“, каза Манолова за Борисов и щаба на ГЕРБ.   „Хората искат промяна и тя трябва да стане заради младите, заради активните, децата, които да живеят в нормална държава, в която премиерът не си позволява да говори по този начин и по този начин да дискредитира други хора. Може би щях да замълча, но този човек се опитва да ме дискредитира пред семейството ми, през приятелите ми, пред най-близките ми хора, пред българите, пред народа, пред хората, които ме избират. Това наистина е непочтено отношение“ , категорична бе Манолова. ", "date": "2019.10.12", "title": "Мая Манолова отправи тежки обвинения към Бойко Борисов и ГЕРБ"}
{"url": "https://www.actualno.com/analysis/zaplahata-s-migrantite-na-erdogan-e-seriozna-smjata-bivshijat-ni-konsul-v-odrin-news_1384225.html", "text": "      \"Имаме всички основаниея да се притесняваме от Това заяви пред Нова телевизия Георги Димов, бивш български консул в Одрин.      По думите му това е поредният рекет и изнудване от страна на Турция към ЕС, изтъкна той. Европа не е единна, според него. 22-23 лагера има по турско-сирийската граница. Около 300 000 бежанци са там. Около 3,6 милиона мигранти има в Турция.   Трябва да водим принципна, но внимателна политика, съветва Димов. Мнението на Европа е и наша позиция ,подчерта той. За Турция също не е лесно с бежанците, според него.\r\nТази операция ще доведе до по-голяма дестабилизация, предупреди той. Операцията ще има негативни ефекти и върху имиджа на Реджеп Ердоган, който се опитва да се изявява като световен лидер.  По думите му устройването на мигрантите в Турция означава, че Близкият изток идва на нашата граница. „Променя се целият генетичен код. Досега бяхме съседи с Турция, сега ще бъдем с Близкия изток”, коментира той.\r\nСпоред бившият заместник-министър на външните работи Милен Керемедчиев, Ердоган подценява дипломацията на ЕС.\r\n\"Цел №1 на Турция е да не се създаде кюрдска държава и това е в основата на нейната операция в Сирия,\" смята той.       „Има 20-милионното кюрдско население, което е разпръснато по целия свят, е единственото, което няма собствена държава.\", отбеляза експертът по международни отношения.\r\nЩо се отнася до заплахата на Ердоган да наводни Европа със сирийски бежанци, Керемедчиев смята, че е трудно изпълнима, тъй като тези бежанци не са концентрирани на едно място и не могат да бъдат подкарани като стадо, а подобна операция изисква огромна логистика.\r\nТурция може обаче да изпрати групи от 5-10 000 мигранти на границата си с държавите от ЕС, но това може да има неочакван ефект и да втвърди позицията на Европа към Ердоган и неговото управление.\r\n„Открай време Ердоган има този агресивен начин на поведение към европейските лидери, но той доста подценява дипломатичността, с която до момента му се отговаря\", коментира Керемедчиев.\r\nТурция има голямо и активно население, може да защитава своя суверенитет, но  ЕС е един от основните ѝ икономически партньори и най-голям инвеститор в югоизточната ни съседка, която в момента хич не е цветущо икономическо състояние.      Именно заради икономическите проблеми Ердоган се бореше толкова много за привличането на инвестицията на „Фолксваген”, отбеляза Керемедчиев.\r\nВчера  премиерът също коментира готовността на правителството да посрещне нова вълна с оглед на военната операция, която Турция започна в Сирия като заяви, че докато сме с Каракачанов - няма страшно за границата.\r\nПрезидентът Румен Радев пък призова Европа да се фокусира върху сигурността на границите. ", "date": "2019.10.12", "title": "Заплахата с мигрантите на Ердоган е сериозна, смята бившият ни консул в Одрин"}
{"url": "https://www.actualno.com/america/pochina-aktyoryt-robyrt-forstyr-news_1384232.html", "text": "      Американският актьор Робърт Форстър, номиниран за „Оскар“ за ролята си във филма „Джаки Браун“ на Куентин Тарантино, почина на 78 г., съобщи Hollywood Reporter.      Според медията Форстър се е пренесъл в отвъдното в петък в дома си в Лос Анджелис. Той страдаше от рак на мозъка.   Освен ролята си в „Джаки Браун“, Форстър играеше в ролята на шерифа Франки Трумън в продължението на култовия телевизионен сериал „Туин Пийкс“.\r\nТой беше номиниран за „Оскар“ за най-добра мъжка роля  през 1997 г. за изпълнението си в „Джаки Браун“.   ", "date": "2019.10.12", "title": "Почина актъорът Робърт Форстър"}
{"url": "https://www.actualno.com/america/chetirima-ubiti-pri-strelba-v-chasten-klub-v-nu-jork-news_1384289.html", "text": "      Четирима души са били убити при стрелба рано в събота в частен клуб в Ню Йорк, съобщиха медиите.      Стрелбата е станала в района на Бруклин. Има и още няколко души, които  са ранени, съобщават NBC, цитирана от БГНЕС.    ", "date": "2019.10.12", "title": "Четирима убити при стрелба в частен клуб в Ню Йорк "}
{"url": "https://www.actualno.com/healthy/zaradi-lipsa-na-pari-za-jivota-na-poredno-bolno-dete-ombudsmanyt-poiska-promjana-v-normativnata-uredba-news_1384236.html", "text": "       Незабавни действия да бъдат предприети, за да бъде спасен животът на 20-годишния Димитър Щилянов , препоръча на здравния министър омбудсманът Диана Ковачева.       Министър Кирил Ананиев бе сезиран от майката на младежа - Станимира Славова . Тя помоли да й бъде помогнато за заплащането на лечението на сина й, който страда от Сарком на Юинг - заболяване, по-характерно за детската възраст.   В жалбата си г-жа Славова моли институциите да спасят живота на детето й и лечението му да започне максимално скоро.\r\nПо казуса омбудсманът препоръча на здравното министерство обстойна проверка и предприемане на незабавни действия за намиране на решение, което засяга живота на младия Щилянов.  \"Необходимо е да се има предвид и че в случая своевременното започване на назначената, съобразена със спецификата на заболяването терапия, е жизненоважна за пациента, а по думите на майката, семейството не разполага с необходимите за лечението средства\", пише омбудсманът. Доц. Ковачева настоява в кратък срок да бъдат направени промени в законовата и подзаконовата нормативна уредба, с които да бъде регламентирана възможността за провеждане на лечение и в други подобни случаи, а заплащането им да става с обществени средства.    В препоръката си омбудсманът изразява увереност, че ще бъде проявено разбиране към тежкото здравословно състояние на г-н Щилянов и необходимостта лечението му да бъде започнато възможно най-скоро.    \"В тази връзка от съществено значение е намиране на гъвкав подход, както и обсъждане на възможността лечението да започне веднага, а заплащането да се извърши след влизане в сила на промените\", отбелязва Ковачева.\r\nСлед проведен разговор с ръководството на Министерството на здравеопазването доц. Ковачева е получила уверение, че най-късно до края на месеца ще бъдат предприети необходимите действия за решаване на казуса.\r\nВъв връзка и с други подобни случаи Диана Ковачева отбелязва необходимостта от мерки за осигуряване на възможност лечението на заболявания, които са характерни за детската възраст, да може да се провежда в клиники и отделения по педиатрия, както и с лекарствени продукти, одобрени за прилагане при деца и след навършване на 18-годишна възраст.   В края на препоръката си доц. Ковачева настоява институцията на омбудсмана и майката да бъдат информирани своевременно за предприетите действия. ", "date": "2019.10.12", "title": "Заради липса на пари за живота на поредно болно дете, омбудсманът поиска промяна в нормативната уредба"}
{"url": "https://www.actualno.com/asia/turskite-sili-zasilvat-bombardirovkite-v-sirija-news_1384247.html", "text": "      Турските сили засилват бомбардировките си около град в североизточна Сирия на четвъртия ден от офанзивата срещу кюрдска милиция, след като американските войски в региона попаднаха под артилерийски огън от турски позиции, предаде \"Ройтерс\".      Съединените щати усилиха своите усилия да убедят Анкара да спре нахлуването срещу кюрдските сили, подкрепяни от САЩ, като заяви, че Анкара причинява \"голяма вреда\" на връзките и може да се изправи срещу санкции.   Турция започна офанзивата си, след като президентът на САЩ Доналд Тръмп разговаря по телефона с президента на Турция Тайип Ердоган и изтегли американските войски, които се сражаваха заедно с кюрдските сили.\r\nЕрдоган отхвърли нарастващата международна критика на операцията и заяви, че Турция \"няма да я спре, независимо какво казва някой\".  По фронтовите линии около Сирия Рас ал Айн, един от двата гранични града, насочени в офанзивата, се надигнаха гъсти димове, тъй като турската артилерия е насочена към района.\r\nВ Тел Абяд е по-спокойно, другата основна цел на операцията на около 120 км на запад, като в района се чуваше само случаен обстрел.   По-рано Пентагонът заяви, че никой от неговите войници не е ранен в турския артилерийски огън в близост до сирийския Кобани, на около 60 км западно от основната зона на конфликт.     ", "date": "2019.10.12", "title": "Турските сили засилват бомбардировките в Сирия "}
{"url": "https://www.actualno.com/europe/60-ot-jenite-v-evropa-stradat-ot-seksizym-na-rabotnoto-mjasto-news_1384246.html", "text": "      Шестдесет процента от жените в Европа са претърпели насилие или сексуален тормоз  на работното място, показва проучване в пет страни.      Френската изследователска група Ifop установи, че 21 процента са докладвали за такива атаки през последните 12 месеца, а над 40 процента от тях са били под 30-годишна възраст.   Повече от 10 процента от 5 000 респонденти - девет процента във Франция, 15 процента в Испания - заявиха, че са били  „принудени към нежелан“ секс от някой на работното си място. Авторите на изследването казаха, че числата  \"подчертават сивата зона, която може да съществува около съгласието\", когато то може да бъде \"изтръгнато в контекста на подчинение, сплашване или манипулация\".\r\nОсвен това девет процента от жените заявиха, че поне веднъж са били „подложени на натиск“ от колега, за да извършат „акт от сексуален характер“, като секс в замяна на работа или повишение. Докато около 18 процента казват, че са били докоснати неподходящо, като „пускане на ръка“ по дупето, принудителна прегръдка или нежелана целувка.  Изследването е проведено във Франция, Германия, Италия, Великобритания и Испания.\r\nТо също така констатира, че сексуалното насилие, което включва подсвирване,  жестове, груби коментари или похотливи погледи, е най-честата атака при 46 процента от засегнатите жени. Положението в Германия е доста „нагорещено“, доколкото там става дума за 56 процента от жените.   Авторите на изследването казват, че „много малко малцинство от жертвите на тормоз на работното място успяват да преодолеят  стената на мълчанието“ и да се изкажат.    Само 13 процента от жените, които са били докоснати по неподходящ начин, и 16 процента от онези, които са били подложени на натиск в сексуално отношение, са заявили, че са разговаряли с някого, например с висшестоящ или синдикалист, за да разрешат проблема.\r\nПроучването на Ifop беше проведено с онлайн въпросник през април тази година за научния център Fondation Jean Jaures и Европейската фондация за прогресивни изследвания (FEPS). ", "date": "2019.10.12", "title": "60% от жените в Европа страдат от сексизъм на работното място "}
{"url": "https://www.actualno.com/cars/seat-i-opel-zalagat-na-naj-novoto-v-gamata-si-avtosalon-sofija-2019-news_1384224.html", "text": "      Испанският производител SEAT и германската марка Opel ще покажат на посетителите на \"Автосалон София 2019\" най-новото в моделната си гама. Автомобилното изложени ев столицата отваря врати за посетителите от днес и ще продължи до 20 октомври.      Почитателите на SEAT ще мога да видят послените модели на марката в лицето на Tarraco, Ateca и Arona, както и на доказалите се като изключително успешни на пазара Leon и Ibiza. От компанията са подготвили и още една изненада, като демонстрират и две от предложенията на спортната си марка CUPRA - Cupra Ateca и Leon Cupra.    Особено впечатляващ е Cupra Ateca, тъй като това е първият модел от новаа марка на испанската компания. Досега с Cupra се обозначаваха спортните модели на SEAT, но вече това е отделен производител.  Неговият първи модел е кросоувъри, оборудван с 2,0-литров бензинов турбомотор, развиващ мощност от 300 к.с. и  7-степенна автоматична скоростна кутия. Спортният модел разполага със система за задвижване на четирите колела 4Drive, като ускорява  до 100 км/ч за 7,0 секунди. Кросоувърът SEAT Tarraco също записва своя дебют в България, като той е обоудван с 2,0-литров дизел с мощност 190 к.с. И тук има система за задвижване на четирите колела 4Drive, както и автоматична скоростна кутия със 7 предавки.  При Opel акцентът е на изцяло електрическата Corsa, която е първият модел на ток за германската марка. Хечбекът се задвижва от електромотор с мощност 134 к.с., а батерията му е с капацитет 50 кВт/ч. С едно зареждане електромобилът изминава до 330 км, измерени по новия цикъл WLTP. Ускорението от 0 до 100 км/ч отнема само 8,1 секунди. Редом с него e изложена стандартната версия на модела, като в София тя ще е в ниво на обоудване GS Line. Под капака на този автомобил е разположен 1,2-литров турбомотор с  3 цилиндъра, развиващ мощност от 130 к.с. С него тази Corsa вдига 100 км/ч от място за 8,7 секунди.   Компанията представя официално в София и първия си плъг-ин хибрид – Grandland X PHEV. Той е оборудван с 1,6-литров бензинов двигател и два електромотора, като съвкупната мощност на задвижващата система е 300 к.с. Скорост от 100 км/ч след натискане на газта се достига след 6 секунди, а батерията с капацитет 13,2 кВт/ч позволява пробег само на ток от 51 км.     На щанда на Opel са изложени още Insignia GS, Grandland X, Crosland X, обновената Astra, както и представителят на лекотоварната гама Combo Life. ", "date": "2019.10.12", "title": "SEAT и Opel залагат на най-новото в гамата си \"Автосалон София 2019\""}
{"url": "https://www.actualno.com/analysis/keremedchiev-tomas-kuk-potyva-oshte-ot-2012-g-spored-angelkova-falityt-bil-trudno-predvidim-news_1384243.html", "text": "       „От 2012 г. „Томас Кук\" бавно и уверено потъва . Всички финансови показатели на фирмата показват, че ситуацията при тях става драматична.      Тук може да се направи един паралел с това, което стана 2007-2008 г. в САЩ с „Лемън Брадърс\" - не защото отново сме на прага на финансова криза, а защото тук има комбинация между изключително лош мениджмънт и лошо обстоятелство ”.   Това заяви бившият зам.-министър на външните работи Милен Керемедчиев пред БТВ. Британският туроператор започна да потъва заради основните си пазари в Турция и Египет и проблемите там, но окончателният край на компанията е причинен и от безотговорността на мениджърите ѝ.   „Въпреки финансовите проблеми мениджърите на „Томас Кук” си раздадоха бонуси от 35 милиона паунда” , отбеляза Керемедчиев и припомни, че компанията е спонсорирала и Олимпийските игри в Лондон. Фалитът на „Томас Кук” ще доведе до дела, които ще се точат с години , смята експертът.\r\nВ дългосрочен план обаче този банкрут може да доведе до така нужната диверсификация на туристическия пазар , като все по-голям дял ще имат резервациите по интернет, а не „такива мастодонти”, смята Керемедчиев.       В същото време пред БНТ, министърът на туризма Николина Ангелкова заяви, че фалитът на 'Томас Кук\" е бил много трудно предвидим.\r\nПо думите й от \"Томас Кук\" са изпратили на 12 юли официални писма, че са сключили сделка с инвеститор и са описали стъпките за оздравяване на туроператора.\r\nИзключително сериозно разместване се случва в момента на пазара и това неизменно дава своите отражения, подчерта Ангелкова.\r\nМинистърът посочи още, че за следващата година е предвиден специален механизъм, който да подпомага организирания туризъм през рекламата с 15 милиона лева. Ангелкова се оправда са слабата посещаемост на черноморските ни курорти през юни с \"изкуствено създадена истерия\".        ", "date": "2019.10.12", "title": "Керемедчиев: \"Томас Кук\" потъва още от 2012 г., според Ангелкова фалитът бил трудно предвидим"}
{"url": "https://www.actualno.com/cite/da-ne-razvaljame-hubavata-atmosfera-s-bojko-borisov-news_1384258.html", "text": "      „За последната една година нашите срещи бяха точно две. За майките с увреждания, по негово искане, през юли, миналото лято, и след това, когато отидох и му казах, че няма смисъл да съм повече омбудсман, защото те ме бойкотират и казах, че обмислям да се кандидатирам за кмет. За една година – две срещи. Казано с други думи, този човек не казва истината.“      Това каза Мая Манолова, гражданският кандидат за кмет, в ефира на bTV тази сутрин, по повод репликата на Бойко Борисов към нея от интервюто му на 8 октомври в bTV, че Манолова често ходела при него.   „ Да не разваляме хубавата атмосфера с този човек!“ , каза още тя в студиото, в което бе с дъщеря си и внука си. ", "date": "2019.10.12", "title": "Да не разваляме хубавата атмосфера с Бойко Борисов"}
{"url": "https://www.actualno.com/smolyan/smoljanchanka-s-rekord-na-gines-za-naj-nisyk-glas-news_1384206.html", "text": "      Рекорд на Гинес за най-нисък глас на планетата беше признат на Марияна Павлова от Смолян. Новината дойде, след като известната певица получи потвърждение от организацията, че е титуляр с най-ниския контраалт в света, съобщи „Марица“.      Марияна Павлова, която е родом от Смолян, е дъщеря на великата родопска певица Христина Лютова. Над 35 години се изявява на български и чужди сцени. Работила е 16 години в ансамбъл “Родопа\" в Смолян, в \"Космическите гласове\", \"Драгостин фолк национал\", \"Големите български гласове\", в камерните формации - квартет „Славей\", каба трио „Родопея\".\r\nПавлова е “Златен глас\", специално поканен за концерта за 25-годишнината на “Драгостин фолк национал\" на 22 октомври в Музикалното училище - София, където ще бъде отбелязано световното й постижение.\r\n„Условието за рекорда било да започне от произволен тон и без въздух, хроматично (на полутонове) да стигне до тона, за който кандидатства (B Flat), си бемол на контра октава. Марияна пяла само вокал \"о\", защото е удобен за гласа.          От пет години тя живее в Лондон. Преди това в България търсила спонсори, за да осъществи рекорда. „Ходих по мъките да ги търся, ала ударих на камък. Голяма част от тях изобщо не се интересуват от важното за теб. Така че тогава го оставих. Получих апликация, попълних я, но не го направих\", обяснява певицата.\r\n„Идеята за рекорд на Гинес се зародила преди години. Познат й подхвърлил да кандидатства, тъй като гласът й е уникален. Когато малката й дъщеря дошла в Англия, я подтикнала по-сериозно: \"Защо не кандидатстваш, тук е централата на Гинес, нищо не ти струва, а ще е голяма реклама и за теб, и за Родопите, и за България!\"\r\nСъпругът й се активирал сериозно и на 22 февруари миналата година направила рекорд.\r\nТогава обаче условията били по-различни. Изисквали се двама свидетели с перфектен слух, които да удостоверят постижението. Те го направили, но забравили да впишат в апликациите, че по време на рекорда не е взимала стимуланти - хапчета, бонбони, за да постигне тези ниски тонове, въпреки че това се вижда на видеото.\r\nТази година в условията на Гинес било премахнато изискването за двама свидетели с перфектен слух. „Изискваха двама свидетели, които са музиканти и могат да потвърдят рекорда, освен апаратурата, която го потвърждава, тъй като колкото е по-нисък гласът, толкова са по-малки херцовете.      Платеният рекорд, който се провежда със съдия, струва около 5-6 хиляди паунда. Първоначално Марияна търсила спонсори, но съдбата й отредила да го получи безплатно. Предстои й да получи сертификата официално.\r\nСвидетели на рекорда й стават композиторът, диригент и педагог Дерек Джоузеф Куунг и цигуларят Уилиам Фицморис. Рекордът е осъществен на 3 юни при Анди Брук - тонрежисьор и собственик на студиото \"The Brook\" в южните квартали на Лондон, който работи с известната група  \"Status Quo\".\r\n„Безкрайно съм им благодарна. Брук подаде ръка на една българка безплатно, за да осъществи мечтата си. Исках новината да излезе точно от Смолян и първи смолянчани да разберат, защото това е родният ми град, благодарение на Родопите имам този глас\", каза Павлова. И с усмивка добавя: \"След Пловдив с рекорд за най-силен глас Родопите да имат рекорд за най-ниския\" (Смиляна Захариева тази година постигна рекорд с най-мощен глас - 143,8 децибела. Тя изпя песента \"Излел е Дельо Хайдутин\" - б. р.).\r\nСъдбата на Марияна Павлова отрежда да не получи миналата година рекорда. Тогава той отива при Хелън Лий Хей. Но родопчанката я измества тази година, тъй като изпява с една терца по-надолу.\r\nПавлова винаги е била най-ниският глас в хорове и формации. „На мен специално композитори са писали най-ниските тонове. На концерти винаги са питали кой е мъжът във вашия хор\", казва певицата. От роднините й само тя и майка й са отдадени на музиката. Повечето предци в известния Узуновски род са зъболекари и доктори. ", "date": "2019.10.12", "title": "Смолянчанка с рекорд на Гинес за най-нисък глас"}
{"url": "https://www.actualno.com/asia/turcija-koordinira-sys-sasht-operacijata-si-v-severna-sirija-news_1384223.html", "text": "      Турската армия координира операциите си в Сирия с американската страна, заяви турският министър на отбраната Хулуси Акар.      От турското министерство на отбраната бе заявено, че турската военна страна предприема мерки, за да попречи американски наблюдателен пункт в Северна Сирия да пострада при обстрел по позициите на кюрдските сили в близост до него.   \"Не може и дума да става за обстрел на американските военни и на коалицията в Сирия. Необходимата координация се поддържа между нашия генерален щаб и американците\", цитира Анадолската агенция думите на Акар. ", "date": "2019.10.12", "title": "Турция координира със САЩ операцията си в Северна Сирия "}
{"url": "https://www.actualno.com/europe/putin-sirija-trjabva-da-se-osvobodi-ot-vsichki-chujdestranni-vojski-news_1384256.html", "text": "      Руският президент Владимир Путин призова за освобождаване на Сирия от чуждестранно военно присъствие, предаде Ройтерс, цитирана от БНР. Той подчерта, че това се отнася за всички държави.      „И с иранските партньори, и с турските, неведнъж сме говорили за това и с американските партньори. Ако бъдещото легитимно ръководство на Сирия не се нуждае от присъствието на руски военни, Русия ще бъде длъжна да напусне територията на страната“, каза още руският президент. За Русия Саудитска Арабия е приятелска държава и подчерта, че има много добри отношения и с краля, и с престолонаследника, каза още Путин в интервю за 3 телевизии – „Ал Арабия“, „Скай нюз Арабия“ и „RT Arabic“.   Русия ще разработи ударни комплекси, които ще преодолеят всяка система за противоракетна отбрана, заяви държавният глава. „Ще работим над такива ударни комплекси, които безспорно ще преодолеят всяка ПРО-система. Ще направим това, днес вече е очевидно, защото системите за ПРО работят срещу балистични ракети, летящи по балистична траектория. Освен че сме ги усъвършенствали многократно, сме създали и друго оръжие, което засега още никой не притежава в целия свят“, каза Путин. ", "date": "2019.10.12", "title": "Путин: Сирия трябва да се освободи от всички чуждестранни войски"}
{"url": "https://www.actualno.com/healthy/vaksinite-antigrip-pone-2-sedmici-predi-epidemijata-news_1384028.html", "text": "      Препоръчително е да започнат най-малко две седмици преди настъпване на грипната епидемия, но не по-рано от 4 месеца преди нея, за да се генерира оптимално ниво и подходяща продължителност на имунитета след ваксинация срещу грип. Затова на база статистиката от предходни години за България експертите препоръчват дори в първите седмици на януари. Това съобщи проф. д-р Тодор Кантарджиев, директор на Национален център по заразни и паразитни болести по време на Балканска среща на експертите по грипната профилактика, предава БГНЕС.      Според проучване на (СЗО) в 38 страни в европейския регион, времето на епидемичния пик се променя от изток на запад като епидемиите настъпват по-късно в Западна Европа В Испания например наблюдаваното закъснение за период от 10 години е 28 дни.   „Всяка година е с различен интензитет и продължителност. Тези модели на предсказуемост, които създават от СЗО, са с цел да се планират правилно годишните кампании за ваксинация и да се постигне максимална защита на населението. Препоръчително е краят на да бъде удължен колкото е възможно повече, за да се осигури максимално възможното покритие на рисковите групи. Затова Националната програма за повишаване на ваксинопрофилактиката сред хората над 65-годишна възраст е предвидена да продължи до края на декември “, обясни проф. д-р Кантарджиев.\r\nНовоприетата Национална програма за повишаване на ваксинопрофилактиката на , насочена към хората над 65-годишна възраст, бе представена вчера в София. За първата година от програмата е предвидено тя да осигури ваксинация на 10% от тази възрастова група, като поетапно до четвъртата година ще достигне покритие от 25%. Рискът от сърдечен удар е 6 пъти по-висок в седмицата след заразяването с грип. Затова противогрипната ваксинация остава най-сигурният начин за предпазване от усложнения и намалява риска от инфаркт с 15-45 на сто.   ", "date": "2019.10.12", "title": "Ваксините антигрип - поне 2 седмици преди епидемията"}
{"url": "https://www.actualno.com/health/szo-alarmira-svetyt-e-izpraven-pred-epidemija-ot-morbili-news_1384267.html", "text": "      Светът се сблъсква с нова епидемия от морбили, защото вирусът на болестта се възползва от опасни пропуски при ваксинирането. За това предупредиха експерти на Световната здравна организация, цитирани от Ройтерс.      Кейт О' Брайън заяви, че е налице тревожно увеличаване на случаите на морбили във всички райони. \"Последствията са опустошителни - болестта не само сее смърт, но и предизвиква предотвратими увреждания, които засягат семейния живот и националните икономики\", каза тя.   Новите данни на СЗО показват, че случаите на морбили - една от най-заразните болести на планетата, са се увеличили с 300 процента в целия свят през първите 3 месеца на годината в сравнение със същия период през 2018 г. Наблюдава се последователно увеличаване на случаите на морбили през последните две години. Не съществува антивирусно лечение срещу морбили, но болестта може да се предотврати чрез две дози ваксина. Повечето случаи на заразяване са сред неваксинирани хора, пише .\r\nСЗО отбелязва, че са регистрирани десетки хиляди случаи на заразяване с морбили и хиляди смъртни случаи от въпросната болест в рeдица страни, сред които ДР Конго, Мадагаскар, Филипините, Судан, Тайланд и Украйна.   ", "date": "2019.10.12", "title": "СЗО алармира: Светът е изправен пред епидемия от морбили"}
{"url": "https://www.actualno.com/society/avarirala-cisterna-zatrudnjava-dvijenieto-na-am-hemus-news_1384219.html", "text": "      Аварирала цистерна затруднява движението на АМ \"Хемус\", съобщават от Агенция \"Пътна инграструктура\".      Движението при км 15 по АМ \"Хемус\" в посока Варна се осъществява в изпреварващата лента. Ограничено е движението в активната и аварийната ленти.   От АПИ съветват шофьорите да карат със съобразена скорост и повишено внимание. ", "date": "2019.10.12", "title": "Аварирала цистерна затруднява движението на АМ \"Хемус\""}
{"url": "https://www.actualno.com/healthy/12-oktomvri-svetoven-den-za-borba-s-artrita-news_1383957.html", "text": "      Ревматичните и мускулно-скелетни заболявания засягат хора от всички възрасти и включват повече от 200 различни състояния.Те са сред основните причини за неработоспособността на населението и ежедневно водят до отсъствието на 1 млн. европейци от работа и няколко милиона души повече в световен мащаб, с което се обясняват значителни производствени загуби за компаниите и обществото (като междувременно, болничните им не означават, че се берат гъби).  Въпреки, че някои от мускулно- скелетните заболявания са за цял живот и прогресират във времето, много от тях могат да бъдат ефективно контролирани чрез ранна диагностика, бързо овладяване на симптомите и подобряване на работната среда на служителите с подобни състояния. Забавяне на лечението може да доведе до частична инвалидизация, необратимо увреждане на ставите, тъканите и органите и съответно до намалена продължителност на живота, съобщи revmatologia.net.      По повод световният ден за борба с артрита - 12 октомври, кампанията на ЕУЛАР „ Не отлагай, прегледай се днес“ е с тема „ Време за работа „ и има за цел да разсее погрешните схващания за мускулно-скелетните заболявания и да покаже как работодателите могат адекватно да подкрепят хората, страдащи от тези заболявания.   Работодателите могат да допринесат за благоденствието на ревматично болните „ Професионалното развитие е критичната част от изграждането на самочувствието им и е жалко, че толкова много талант бива изгубен „ , заяви проф. Иън МакИнес, президент на ЕУЛАР и председател на световната лига срещу ревматизма / ILAR /.\r\nВ много от 73-те страни от Азиатско – Тихоокеанския регион, където е съсредоточено 70 % от населението на земята, броят на специалистите по ревматология е крайно недостатъчен за задоволяване на нуждите.“ Работим за достъпа на ревматично болните до лечение“, заяви проф. Syed Atiqul Haq, президент на Азиатско-тихоокеанската лига за ревматични заболявания (APLAR).“ Най- добрата стратегия за всички хора с ревматични и мускулно-скелетни заболявания е да получат максимално бързо достъп до специалист.“  Основното ни послание за тазгодишния световен ден за борба с артрита е „надежда“, каза д-р Енрике Р. Сориано, президент на Панамериканската лига на асоциациите в ревматологията (PANLAR).“Противно на всеобщото схващане ревматичните заболявания могат да бъдат много добре контролирани. Специалистите по ревматология могат да се възползват от многобройните ефективни терапии за лечение, докато изчакват разработването на още такива“\r\nОтносно същността на ревматичните и мускулно-скелетните заболявания, те обособяват многообразна група, които най-често засягат ставите, но може да засегнат мускули, други тъкани и вътрешни органи. Известни са над 200 ревматични заболявания, които засягат, както деца, така и възрастни. Обикновено се проявяват вследствие на проблеми в имунната система, възпаления, инфекции и постепенно увреждат стави, мускули и кости. Болшинството от тях траят дълго и се влошават в течение на времето.Обикновено са съпътствани от болка. В отделни случаи ревматичните заболявания могат да доведат до трайна инвалидизация, да се отразят върху качеството на живот и неговата продължителност.   Инициативата на ЕУЛАР „ Не отлагай, прегледай се днес!“, която обединява гласовете на трите свои стълба: пациентски организации (PARE), научни дружества, и здравни специалисти, включително и международната му мрежа, има за цел да се подчертае значението на ранната диагностика и достъпа до лечение. Само в Европейския съюз над 120 милиона души в момента живеят с ревматични болести, като има и много с непоставени все още диагнози.    Кампанията „Не отлагай, прегледай се днес!“ (Don’t Delay, Connect Today) има за цел да подчертае, че ранната диагностика на ревматичните болести и достъпът до лечение, може да предотврати по-нататъшно увреждане и да намали тежестта за хората и обществото. Темата за 2019/2020 е „Време е заработа“/Time2Work/.\r\nЕвропейската лига за борба с ревматизма (EULAR) е организация, която обденява три стълба:научните дружества на ревматолозите, здравните специалисти и пациентите с ревматични заболявания.Целта на EULAR е да се работи в посока намаляване тежестта, която ревматичните заболявания имат върху обществото и живота на отделния човек, чрез ранна диагностика, достъп до лечение и рехабилитация на хората с ревматични заболявания. ", "date": "2019.10.12", "title": "12 октомври - световен ден за борба с артрита"}
{"url": "https://www.actualno.com/crime/kamion-sys-zyrno-katastrofira-i-se-zapali-news_1384240.html", "text": "      Камион \"Мерцедес Актрос\" катастрофира около 11.00 часа по пътя Къпиновци - Лъвино, община Исперих. Това съобщиха от ОДМВР-Разград.      Тежка гондола със зърно се е преобърнала при спускане и се е запалила.   Водачът на камиона, 35-годишен мъж от Добрич, е изваден от кабината и откаран за преглед в МБАЛ-Исперих.\r\nВ момента пожарникари се борят с огъня и пътят е затворен. Освен част от товара горят и 300 л нафта.  Пътната отсечка ще остане затворена до потушаването на пожара и преместването на превозното средство.\r\nВъведен е обходен маршрут през селата Къпиновци - Средоселци - Печеница - Тодорово - Китанчево - Исперих. ", "date": "2019.10.12", "title": " Камион със зърно катастрофира и се запали "}
{"url": "https://www.actualno.com/starazagora/turnir-po-mini-futbol-v-stara-zagora-news_1384205.html", "text": "      20 отбора от цялата страна, разпределени в 4 групи, участват в турнира по мини футбол за Купата на Кмета - “Самарско знаме” през уикенда в Стара Загора.      След мачовете днес на тренировъчните игрища на стадион “Трейс Арена” утре ще се изиграят осмина-, четвърт- и полуфинали.   Третото място ще се определи с изпълнение на дузпи в 13:45 часа, а финалът ще започне в 14:15 часа. Награждаването на победителите е от 15 часа.\r\nНаградният фонд на турнира е 4 хиляди лева - 1600 лева, екипи, купа и медали за първото място, 1200, екипи, купа и медали - за второто, 600, екипи, купа и медали - за третото, и 600 лева и купа - за четвъртото място.  „Надявам се тази година събитието да се получи добре, да има един коректен, спортсменски и силен турнир, за да може да се превърне в традиция за есенния спортен календар на града“, каза при откриването Лъчезар Гичев от Сдружение за спортни прояви “Феникс”, организатор на проявата със съдействието на община Стара Загора.\r\nЗа спортсменство и феърплей към играта и противниците, защото това е само спорт, който трябва да радва и забавлява публиката, призова Владимир Зафиров, изиграл десетки мачове с фланелките на местните „Берое“ и „Верея“ и любимец на старозагорската публика. ", "date": "2019.10.12", "title": "Турнир по мини футбол в Стара Загора "}
{"url": "https://www.actualno.com/chronicles/systaveno-e-chetirideset-i-sedmoto-pravitelstvo-na-carstvo-bylgarija-news_1383961.html", "text": "      Третото и четвъртото правителство на Александър Малинов са тридесет и шесто и тридесет и седмо правителство на Царство България, назначени с Укази № 4 и № 11 от 21 юни 1918 г. и 17 октомври 1918 г. на цар Фердинанд Сакскобургготски. Управлява страната до 28 ноември 1918 г., след което е наследено от правителството на Теодор Теодоров.       Продължение на военните действия    Въпреки че е образувано от политически дейци на съглашенофилски партии, новото правителство обявява, че ще продължи войната „до победен край“. Тази позиция е продиктувана от твърдото решение на държавите от Съглашението да водят мирни преговори с България едва при безусловната ѝ капитулация. В началото на септември 1918 г. положението в българската армия на Южния фронт рязко се влошава. Не достигат дрехи, храна и боеприпаси, засилва се болшевишката пропаганда. Германия не изпраща предварително обещаните подкрепления. Съотношението в сила и бойна техника в повечето участъци от фронта е два до три пъти в полза на съглашенските войски.\r\nНа 18 септември същата година след продължителна подготовка и няколкодневни боеве съглашенските войски успяват да пробият българската отбрана при Добро поле и да заплашат с обкръжение българските войски на запад от р. Вардар. Военните неуспехи и тежкото положение в тила стават основна причина за избухването на Войнишкото въстание. На 24 септември същата година въстанически отряди завземат Главната квартира на действащата армия. За да върнат войниците на фронта, от затвора са освободени лидерите на БЗНС Александър Стамболийски и Райко Даскалов. Убедили се в безнадежността на мисията, те застават начело на въстанието и на 27 септември същата година в Радомир обявяват България за република. През следващите два дни въстаниците правят опит да превземат София, но лошата им организация и бавното придвижване позволяват на правителството с германска помощ да ги разгроми. Раненият военен ръководител на въстанието д-р Даскалов и обявеният за министър-председател на републиката Стамболийски минават в нелегалност.   Примирие Въстанието принуждава българското правителство да иска примирие от съглашенското командване. То е подписано на 29 септември 1918 г. в Солун от Андрей Ляпчев и френския генерал Луи Франше д'Еспере. България се задължава незабавно да изтегли войските си от Гърция и Сърбия (границите от 1914 г.), да демобилизира и обезоръжи армията си, с изключение на три пехотни дивизии и четири полка кавалерия, да принуди германските, австро-унгарските и османските войски в срок от четири седмици да напуснат територията ѝ. В плен попадат около 100 хиляди български войници и офицери, заемали по време на военните действия позиции на запад от река Вардар. Държавите от Съглашението недвусмислено декларират, че оставането на цар Фердинанд на престола само ще влоши позициите на България при мирните преговори. Затова на 3 октомври същата година с манифест „към българския народ“ царят обявява своята абдикация. На престола се възкачва първородният му син Борис.   Непосредствено след подписването на примирието в Солун, България е окупирана от войски на Съглашението (без сръбски, румънски и гръцки, за да се избегнат изстъпления), които използват територията ѝ за военни действия срещу Турция и Германия. Два месеца по-късно, Румъния окупира Южна Добруджа. В знак на протест правителството на Александър Малинов подава оставка.     ", "date": "2019.10.12", "title": "Съставено е четиридесет и седмото правителство на Царство България"}
{"url": "https://www.actualno.com/politics/borisov-shte-nastojava-bruksel-da-spre-s-napadkite-kym-turcija-zaradi-atakata-v-sirija-news_1384238.html", "text": "      Премиерът Бойко Борисов заяви, че ще настоява пред Брюксел да спре с непрестанните нападки към Турция. Това съобщи самият той във видео, публикувано в страницата му във „Фейсбук“.      „Брюксел е далеч, а Турция ей къде е – никаква ограда, никакви мерки не могат да спрат мигрантите, ако започнат да ги пускат“, заяви Борисов.   Той коментира заплахата на турския президент Реджеп Ердоган, че ще пусне милиони бежанци в Европа, защото е недоволен от критиките към офанзивата в Сирия. „Ей, Европейския съюз. Стягайте се. Пак ви казвам - ако се опитате да лепнете на тази операция етикета „инвазия”, ще отворим портите и ще ви пратим 3,6 милиона бежанци”, посочи преди дни Ердоган.\r\nБорисов заяви, че на този етап няма да започва подготовка за създаването на нови лагери за мигранти.  „Нашата позиция е много ясна и концентрирана – няколко неща има, които задължително трябва да се направят . Първо, споразумението с Турция трябва да работи. И, второ, ще настоявам колегите от Брюксел да спрат с тези непрекъснати нападки“, коментира министър-председателят.\r\nПо думите му към днешна дата турските власти коректно спазват споразумението с България. „Имаме 0% миграционен натиск. Не виждам смисъл да започнем да взимаме мерки и да правим лагери.   Добрите отношения с Турция и дипломацията в Сирия са най-важни. Аз няколко пъти съм използван като посредник между Европа и Турция и съм съдействал на максимум“, заяви Борисов.     ", "date": "2019.10.12", "title": "Борисов ще настоява Брюксел да спре с нападките към Турция заради атаката в Сирия"}
{"url": "https://www.actualno.com/crime/myj-narjazal-gumite-na-10-avtomobila-v-sofija-i-se-barikadiral-v-doma-si-news_1384186.html", "text": "      Мъж е нарязал гумите на десет  автомобила в столичния квартал “Стрелбище”. Оказа се, че извършителят е съсед на пострадалите собственици на колите .      След пристигането на полицията мъжът е арестуван, мотивите му не са известни. Органите на реда са описали щетите по атакуваните автомобили.   Мъжът не за първи път създава проблеми в квартала. Заради предишни негови провинения съседите неведнъж се обръщали към полицията. Тормозът обаче продължавал. Снощи той беше задържан за 24 часа, предаде Нова телевизия.\r\n„В общи линии около 10-ина коли са с нарязани гуми. Наш съсед  е минал и ги е нарязал. Това видяхме на камерите. Прави сбирки в къщата пред нашия блок, напиваници.  Сътресения създава на целия квартал в последните 5 години. Употребява всякакви видове наркотици, алкохол, крещи, вика, напива се, бомба му слагаха. Бяха паднали дограмите на целия блок”, каза жена, която живее в блока на извършителя на деянието.\r\n„Този съсед е много конфликтен. Създавал е проблеми със силна музика, псувни и т.н. Преди два месеца беше завързал една жена за дървото”, обясни негов съсед. ", "date": "2019.10.12", "title": "Мъж нарязал гумите на 10 автомобила в София и се барикадирал в дома си"}
{"url": "https://www.actualno.com/asia/naprejenie-amerikanski-voenni-popadnaha-pod-turski-obstrel-v-sirija-news_1384160.html", "text": "      Военна база с американски и френски военнослужещи в сирийския град Кобани попадна под обстрела на турски войски, съобщи телевизия Al-Hadath. От взривяването на два снаряда край блокпост са ранени няколко американски и френски военни. Броят им се уточнява.      Кобани  се намира на източния бряг на река Ефрат  и на 150 км североизточно от град Алепо.   В същото време телевизия CNN твърди, че турската артилерия е нанесла удар срещу място, което се намира недалеч от позиция на американски военни. Снаряди паднали на няколкостотин метра от мястото, където се намира „американско подразделение със специално назначение\".\r\nАмериканската страна смята, че ударът е бил непреднамерен. Вашингтон вече предупредил да не нанася удари по територии, на които се намират американски подразделения.  Високопоставен служител на Пентагона заяви, че атаката на турските сили е била толкова мощна, че американските военни са обмисляли възможността за ответен огън. Обстрелът обаче е намалял и американските подразделения са взели решение да се изтеглят от позициите.\r\nИзточници от Пентагона и от разузнаването на иракските кюрди съобщават, че американските специални сили са изпълнявали мисия на хълма Маштенур, близо до град Кобани, където живее предимно кюрдско население.   Междувременно президентът на Турция Реджеп Таип Ердоган подчерта, че Анкара няма да отстъпи и Той отрече настъпленето да е насочено срещу кюрдите и заяви, че ги смята за \"братя и сестри\" и че ще бъдат ликвидирани само \"терористичните организации\".    Турският президент уточни, че борбата на Турция в Сирия и Ирак не е насочена срещу териториалната цялост на тези страни. ", "date": "2019.10.12", "title": "Напрежение: Американски военни попаднаха под турски обстрел в Сирия"}
{"url": "https://www.actualno.com/curious/zodiite-koito-planirat-vsichko-news_1383870.html", "text": "                  1. Скорпион - Това са наистина много мотивирани хора, които могат да сбъдват мечтите си единствено и само, ако имат ясен план, който да следват. В противен случай им се струва напълно невъзможно да се справят с тази задача. Когато притежават план, те имат усещането, че контролират всичко наоколо, което определено им харесва. Скорпионите са много целеустремени и упорити. Ако се захванат с нещо, няма кой да ги спре или да ги накара да се откажат. 2. Везни - Сигурни сме, че сте чували, че представителите на този зодиакален знак наистина много се интересуват от мнението на хората, които ги заобикалят. Това ги мотивира постоянно да правят планове и да ги осъществяват. По този начин мнението на хората за тях се подобрява, те са доволни от резултата. Везните предпочитат да не споделят за плановете си, преди да са ги осъществили, защото знаят, че е възможно нещо да се обърка. Представителите на този зодиакален знак се нуждаят от много точен план. За да бъдат последователни, трябва всичко да е измислено предварително. В противен случай животът им ще бъде пълен хаос.   3. Дева - Те са много креативни и постоянно имат нови идеи. Ако нямат точно определен план, не могат да реализидат нито една своя идея. Девите са хората, които най - много премислят действията си. Те са критици, които искат всичко да е изпипано до последния детайл, а това няма как да стане, ако нямат план за действие. Техните планове често имат ограничено време. Когато знаят, че времето ги притиска са много по - мотивирани и съсредоточени. 4. Телец - Това са личности, които знаят точно какво искат да постигнат. Нужен им е план, който да следват, за да успеят да сбъднат мечтите си. Ако планът липсва е напълно възможно да се откажат от намеренията си много бързо и просто да зарежат всичко. Телците са много решителни и дават всичко то себе си, за да постигнат мечтите си. Веднъж, създали ясен план за действие, представителите на този зодиакален знак не са способни да се откажат.    5. Козирог - Представителите на този зодиакален знак правят най - добрите, последователни и смислени планове. Козирозите са целеустремени и амбициозни. След като вече имат наличен план за действие, те започват да покоряват върхове. За тях няма нещо, което да не може да бъде свършено, стига да има ясен план за изпълнението му. Ето защо Козирозите са от хората, които най-често постигат целите си.     6. Овен - Овните са силни, целеустремени и винаги имат план за действие, щом стане въпрос за постигане на целите. Те са истински бойци, които не се спират пред нищо. Ето защо са и тези, които много често постигат целите си с лекота. ", "date": "2019.10.12", "title": "Зодиите, които планират всичко"}
{"url": "https://www.actualno.com/curious/dvojkite-zodii-koito-syzdavat-naj-silni-vryzki-news_1383871.html", "text": "                   1. Овен и Везни - Овните са най - упоритите представители на зодиака. Те се грижат за семейството и близките си. Везните им помагат да усъвършенстват уменията си и да контролират емоциите си. В тези отношения, Везните влизат в ролята на дипломати и естети. Тези два зодиакални знака могат да постигнат наистина много успехи заедно. Овните са решителни и дейни, а Везните имат нужда от малко кураж, за да вземат решение. И двата зодиакални знака са много общителни и интелигентни, те умеят да водят дипломатични разговори с хората. Овните са истински лидери, които вярват в себе си и имат високо самочувствие. Те помагат на Везните да отстояват позициите си по - смело, да проявяват личноста си по - често и да взимат решения по - лесно. В тази връзка има абсолютен баланс, който гарантира продължителността и успеха й.   2. Риби и Дева - Рибите са хора, които често биват определяни като мечтатели, живеещи в свой собствен свят. Те често не са достатъчно сигурни в себе си и се опитват да избягат от реалността. Девите успяват да ги върнат в реалността и да ги накарат да повярват в себе си. Представителите на Дева са доста критични както към себе си, така и към околните, но Рибите имат нужда да видят реалността. Тези два зодиакални знака често помагат на околните и съсредоточават енергията си върху глобалните проблеми. 3. Телец и Скорпион - Телците са хората в зодиака, които изпитват най - силна нужда от добро финансово състояние. Те свързват щастието с наличието на много пари и материални ценности. Скорпионите са хора, които дават всичко от себе си, за да имат достатъчно добри приходи . Те са упорити и целеустремени и могат да осигурят на Телците всичко, от което имат нужда. Връзката между тези два зодиакални знака е много силна, защото имат еднакви виждания и цели за бъдещето. Телците търсят сигурност и стабилност. Те искат спокойна романтична половинка, с която да могат да провеждат разговори на високо интелектуално ниво. Скорпионите от своя страна са доста непредсказуеми. Това е едно от най - големите различия между тези два зодиакални знака, но въпреки това те се допълват перфектно. Все пак, и двата знака контролират ценностите на хората,а това са ресурси, които осигуряват съществуването на хората.    ", "date": "2019.10.12", "title": "Двойките ЗОДИИ, които създават най-силни връзки"}
{"url": "https://www.actualno.com/america/ostavka-na-shefa-po-vytreshnata-sigurnost-na-sasht-news_1384182.html", "text": "      Президентът на САЩ Доналд Тръмп обяви, че изпълняващият длъжността секретар по вътрешната сигурност на САЩ Кевин Макалинън  е подал оставка.      \"Кевин Макалинън свърши изключителна работа като изпълняващ длъжността секретар по вътрешната сигурност. Работихме добре по  граничните пунктове\", заяви Тръмп в Туитър.\r\n\"Кевин сега, след много години в управлението, иска да прекара повече време със семейството си и да отиде в частния сектор. Поздравления за Кевин за добре свършена работа!\"\r\nMакалинън изпълнява ролята в продължение на шест месеца, заменяйки Кирстен Нилсен, която беше начело на мощната агенция в продължение на 1,5 години.     Трлъмп допълни, че следващата седмица ще обяви назначението на нов изпълняващ длъжността шеф по вътрешната сигурност и че за поста налице били „множество чудесни кандидати“.\r\nДокато Макалинън заемаше поста, администрацията на Тръмп предприе сериозни усилия за стопиране на изселването на мигранти от Хондурас, Гватемала и Ел Салвадор, като поиска от Мексико да възпрепятства транзитното им преминаване и да ги накара да кандидатстват за убежище в първата страна, в която влизат - което означава Гватемала или Мексико.\r\nРешаването на нелегалната имиграция е основна цел на Тръмп и усилията на администрацията дават резултати.    Американските служители за охрана на границите арестуваха или спряха близо един милион нерегистрирани мигранти на южната граница с Мексико през последните 12 месеца. ", "date": "2019.10.12", "title": "Оставка на шефа по вътрешната сигурност на САЩ "}
{"url": "https://www.actualno.com/football/chehija-shokira-anglija-ukrajna-se-klasira-za-evro-2020-rezultati-news_1384181.html", "text": "      Петъчната футболна вечер предложи на феновете нова доза зрелище по европейските терени, а и някои изненадващи резултати. Безспорно новината на деня е изненадващата загуба на Англия като гост на Чехия в квалификациите за Евро 2020.      Източно от Прага обаче радостта бе далеч по-голяма. Украйна се превърна във втория отбор, който си осигурява участие на Евро 2020 чрез квалификациите благодарение на победата си над Литва. В друга среща пък Португалия не остави шансове на Люксембург, а Кристиано Роналдо отбеляза редовния си гол.   Група А\r\nЧехия 2:1 Англия (Брабец, Ондрасек; Кейн (д.))  Черна гора 0:0 България ( )  ", "date": "2019.10.12", "title": "Чехия шокира Англия, Украйна се класира за Евро 2020 (резултати)"}
{"url": "https://www.actualno.com/society/sedmichna-prognoza-za-vremeto-za-14-20-oktomvri-news_1383988.html", "text": "      Началото на седмицата започва с топло за сезона време. ще предимно слънчево над цялата страна. Максималните температури ще са между 22 и 24 градуса. Валежни не се очакват.      В  облачността ще е променлива, но без валежи. Температурите остават без промяна.\r\nВ ни очаква топло и безоблачно време с максимални температури до 24 градуса. В облачността ще се увеличи главно в западната част на страната. Валежи не се очакват.\r\nВремето през остава топло за сезона - с променлива облачност и без валежи. Максималните температури ще са между 15 и 22 градуса.   ", "date": "2019.10.12", "title": "Седмична прогноза за времето за 14-20 октомври"}
{"url": "https://www.actualno.com/politics/vyzrajdane-obitava-li-zam-kmetyt-na-sofija-todor-chobanov-nezakonna-kyshta-i-s-kakvi-sredstva-ja-e-postroil-snimki-news_1384198.html", "text": "      От партия \"Възраждане\" изнесоха силно смущаваща информация, касаеща заместник-кмета по образование и култура на Столична община – Тодор Чобанов, свързана с имотното му състояние и задължения в особено големи размери към бюджета на София, които същия най-вероятно дължи, но до момента, така и не е платил.      От партията на Костадин Костадинов обясниха, че са получили информация за новопостроена къща, намираща се в кв. „Мусагеница”, в затворен и охраняван комплекс, собственост на Тодор Чобанов, изградена със средства с неизяснен произход и недекларирана пред Столична община . Същата се намира на ул. „Въртопо” 51 в квартала и се охранява строго. Строителните дейности в комплекса все още продължават.  От \"Възраждане\" твърдят, че къщата е обитавана от зам.-кмета и семейството му, \"които изглежда въобще не се притесняват, че това рязко замогване на един макар и високопоставен, но общински чиновник е най-малкото съмнително и повдигащо доста въпроси\". Същите въпроси ги зададоха от щаба на кандидата на \"Възраждане\" за кмет на София – Николай Дренчев: „В самото начало, нека да бъде ясно, ние не казваме, че има нещо нередно в това човек да си построи къща, по принцип. Въпросът е как се случва това, законно ли е!? В конкретния случай, ние имаме следните няколко въпроса.     Първо , с какви средства е построена тази къща ? При нас има експерти по въпроса и те са категорични, че въпросната постройка, в този квартал и с всички разходи по нея, не може да бъде построена за по-малко от 600-700 хиляди лева. Как един общински чиновник, със заплата малко над 2000 лева, успява да спести за такъв грандиозен строеж?  Второ, тази постройка законна ли е изобщо? Питаме, защото същата въобще не фигурира в кадастралния план на София, което означава, че не е декларирана и пред Столична община , тоест обитателите ѝ не плащат данъци.    Допустимо ли е, един зам.-кмет да живее в незаконна къща, досущ като циганите във Факултето и Баталова воденица и след това да изисква спазването на законите и общинските регламенти? Трето, защо е така охраняван този комплекс, от какво се крие Тодор Чобанов? Знаете ли например, че само камерите, с които е опасано това място, са за около 50-60 хиляди лева? Говорим за последно поколение охранителни средства, засичащи движение в диаметър 150 метра, с топлинно насочване и регистриращи образи в инфрачервения спектър.\r\nВсичко това е безкрайно съмнително и по наше мнение, там трябва да влязат не само данъчните, но и полиция, защото хора от квартала се съмняват, че във въпросната къща, може би се извършват и определени незаконни действия, свързани с културно-историческото ни наследство и иманярската мафия.”\r\nОт \"Възраждане\" заявиха, че този случай не е единственият, който се свързва с необясними имотни придобивки на хора от управляващата партия ГЕРБ и присъдружните им \"Обединени патриоти\", като напомниха за „Апартаментгейт” на Цветанов и Цецка Цачева, къщата на Борисов в Барселона и апартамента на Каракачанов с петте тераси.\r\nХората на Костадинов се зарекоха, че ще продължат да следят случая, а в най-скоро време ще се обърнат и към отговорните институции с официален сигнал . ", "date": "2019.10.12", "title": "Възраждане: Обитава ли зам-кметът на София Тодор Чобанов незаконна къща и с какви средства я е построил? (СНИМКИ)"}
{"url": "https://www.actualno.com/politics/pyrvata-panevropejska-partija-se-uchredjava-na-kongres-v-sofija-news_1384257.html", "text": "      Представители на 20 организации на Европейска партия \"Волт\" от различни страни заседават в София на учредителен конгрес, който се провежда днес и утре в Университета за архитектура, строителство и геодезия. „Това е историческо събитие за цяла Европа, тъй като първата паневропейска партия ще се учреди всъщност в България“, коментира пред председателят на Волт България Настимир Ананиев. „Искаме да променим начина на правене на политика в Европа и тук са дошли европейците да го заявят, също да подкрепят  София и България във връзка с местните избори“, каза още той и припомни, че \"Волт България: като част от коалиция „Заедно за промяна“ иска да постигне максимални резултати на местните избори в България и в столицата с номер 58.      „Трябва да се промени начина на правене на политика, да има повече прозрачност, хората да знаят какво се случва и да водят достоен живот с европейско самочувствие“, категоричен е Ананиев. „Ние се водим европейци 12 години, но нямаме европейското самочувствие. С това присъствие тук на всички чужденци искаме да покажем на българите, че Европа мисли за тях и ще работи за тях, за да могат да живеят по-добре“, добави той. Пред делегатите Настимир Ананиев изтъкна, че „цяла Европа е пред предизвикателство - в момента има политическа битка и в България, заради изборите, и на европейско ниво, но има и истински битки като войната, която се развива между Турция и Сирия, така че на нас ни е нужна една силна, обединена федерална Европа, която да бъде фактор в региона и да гарантира мир, просперитет за абсолютно всички“. Волт като първата общоевропейска партия трябва да участва много активно, категоричен е той.  Волт са представени в Европейския парламент чрез евродепутата Деймиън  Бьозелагер, който също е на конгреса в София, така че имат там лице, но според Ананиев трябва да бъдат още по-активни. \"Волт\" трябва да предложат ново споразумение за Европа – споразумението на \"Волт за Европа“, заяви Ананиев и поясни – „защото Лисабонският договор е вече остарял е ако се случи Brexit, като се има предвид цялата динамика в последните 10 години се вижда, че имаме нужда от нов договор, защо не и от нова Конституция на ЕС“.     По отношение на България той посочи, че \"Волт\" са устремени към това българите да се чувстват европейци, да живеят добре и да бъдат с европейско самочувствие и европейско здравеопазване. На местно ниво, според Ананиев най-ключово значение има прозрачността. „Трябва да знаем как гласуват общинските съветници, трябва да знаем как се харчат парите, трябва да знаем какво прави инспекторатът… има много неща, които хората трябва да разберат по какъв начин се случват, за да си върнат доверието в политиката и в политиците“, посочи той. Представителят на \"Волт\" в Европейския парламент Деймиън  Бьозелагер коментира пред , че е много горд от постигнатото до момента и сподели, че има големи очаквания към новия борд на паневропейската пратия, който ще бъде избран утре в София. „Новият борд трябва да подреди вътрешно \"Волт\", също и външно да ни представи пред цяла Европа“, уточни Бьозелагер.    Запитан какви ще са първите му стъпки в Европейския парламент, той увери, че работи за това всички обещани политики да ги направи реалност, да могат да бъдат докоснати. „Фокусирам се върху това - да  превърна нашите обещания в конкретни неща“, каза той и конкретизира: „В Конституционната комисия, в която съм работим за европейската реформа, която е така нужна като цяло; в Индустриалния комитет работим за микро и семейният бизнес, които са гръбнакът на икономиката и са много важни за нас; във Вътрешната комисия – да вземем общо решение за мигрантския въпрос и по какъв начин да се справим с тази криза“.\r\n„Ние използваме цялата мрежа на \"Волт\" като една електропреносна мрежа на волтове да донесе тази енергия до Европейския парламент през мен и също така да върнем обратно информацията и да се върне до всеки един човек във \"Волт\" в Европа, в цялата ни мрежа“, увери евродепутатът на \"Волт\".    Делегатите бяха специално поздравени от генералния секретар на Съюза на европейските федералисти Велко Иванов. По думите му конгресът на паневропейската партия в София е добър пример кат едно гражданско движение успя за малък срок да се организира – даде възможност на тези, които са разочаровани от ЕС да намерят отново своята посока и да бъдат представени в Европейския парламент. „В крайна сметка, за да успее европейският проект трябва да ангажираме гражданите и не трябва да го оставяме само на политиците. Това, което показва за момента Европейска партия \"Волт\", е че те работеха с гражданите – просто скъсиха разстоянието, говореха на техния език и може би затова успяха“, коментира пред той.  „Те имат дълъг път да извървят и това е само началото, тепърва ще видим защото в крайна сметка европейската политика и европейските институции са нещо доста сложно, изискват се познания, за да научи човек как работи цялата машина, но аз вярвам, че ще успеят защото те са млади, образовани и компетентни и всъщност това е един свеж полъх за европейската демокрация“, каза още Иванов.    Запитан дали го изненадва избирането на София за домакин на конгреса на Европейска партия Волт, Велко Иванов заяви: „Всъщност и да, и не. От една страна България не е активен член на ЕС, ние не сме от най-активните в дебата за бъдещето на Европа, но пък местната национална структура се е представила много добре. Ние сме ги канили няколко пъти в кампанията за европейските избори и наистина те са близки като послания до позициите на европейските федералисти, така че в този смисъл не съм изненадан, защото познавам хората, които структурираха националната секция на партия \"Волт България\".\r\nИванов е категоричен, че всяко нещо, което ни приближава до Европа просто трябва да го приветстваме и ако може по някакъв начин да съдействаме. „Защото на 12-та година от членството ни ние все още говорим за „ние“ и „те“, така че действително е крайно време да се отърсим от европровинциализма“, добави той. ", "date": "2019.10.12", "title": "Първата паневропейска партия се учредява на конгрес в София"}
{"url": "https://www.actualno.com/society/prognoza-za-vremeto-12-oktomvri-sybota-news_1384141.html", "text": "      Днес ще е предимно слънчево. Сутринта на места, главно в котловините на Южна България ще има ниска облачност или мъгла. През деня ще се появи слаб южен вятър. Дневните температури малко ще се повишат и максималните ще са между 21° и 26°. Атмосферното налягане след обяд ще се понижи, но ще се задържи по-високо от средното за месеца. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ).      Над Черноморието ще е слънчево, преди обяд с временни увеличения на облачността. Ще духа слаб до умерен юг-югоизточен вятър. Максималните температури на въздуха ще са 20-23°. Температурата на морската вода е 19-21°. Вълнението на морето ще е 1-2 бала. Над планините ще е предимно слънчево. По-значителна облачност ще има преди обяд над масивите от Югозападна България и на места там ще е мъгливо. Вятърът ще е слаб, предимно от запад-югозапад.\r\nМаксимална температура на височина 1200 метра около 17°, на 2000 метра – около 11°. В неделя и в началото на следващата седмица ще остане топло за периода и предимно слънчево. Сутрин на места ще има ниска облачност или мъгла, с по-голяма вероятност в Източна България, към вторник и по поречието на Дунав. Вятърът ще отслабне, в много райони в нощните часове ще стихва, през деня ще бъде от изток-югоизток, слаб. Максималните температури ще са предимно между 21° и 26°. Слънчево и топло за средата на октомври ще бъде през целия период в планините. ", "date": "2019.10.12", "title": "Прогноза за времето - 12 октомври (събота)"}
{"url": "https://www.actualno.com/celebrate/sv-kozma-maumski-news_1383974.html", "text": "      Преподобни Козма Маюмски живял в осмия век.      Родил се в град Йерусалим. Родителите му били бедни хора. Още като дете останал кръгъл сирак. Взел го на препитание в дома си един християнин - велможа на дамаския халиф. Тук Козма бил възпитан наравно със сина на халифа Йоан - бъдещия светец на Църквата, Йоан Дамаскин, паметта 'на когото се чествува на 4 декември.   Възпитани по християнски, двамата момци завършили образованието си под ръководството па един пленник монах, който бил високо просветен както в богословието, така и във философията, а също и в други науки.\r\nОт 732 г., Козма и Йоан, свързали се в тясна дружба, се подвизавали в йерусалимската лавра \"Св. Сава\". Тук се предавали и на научни занимания. Като своя приятел. Козма обичал също много духовните песни. И той, като Йоан, се опитвал да съставя нови духовни песни. Издигнал се също като него в песненото творчество. Станал известен църковен песнописец.  Наречен бил песнопевец. Той не само съставял, но и пеел с голямо умение църковни песни.\r\nОколо 743 г., след мъченическата смърт на св. Петър, епископ Маюмски, убит от мохамедани, за епископ Маюмски бил избран преподобни Козма.\r\nВъпреки раздялата братската дружба между св. Йоан Дамаскин и св. Козма Маюмски продължила и се задълбочила в общото служение на Бога и на       Църквата. Духовната връзка не се прекъснала до края на живота им.\r\nКозма починал в 776 година.\r\nВ гръцката служба на св. Козма съществува такава песенна характеристика за него: \"Ето духовната шира, свещената лира, която вика всички на тайната трапеза. Свещеният и славен Козма предлага медоточнн, свещенозвучни песни... И аз с песни искам да украся Козма, началника на песнопевците, равния на учителите, правия образ на духовните хармонични песни, доброгласната тръба, прекрасния извор на мелодиите, ревнителя на ангелското песнонение.\"\r\nА в една стара славянска ръкописна служба тъй е изобразен св. Козма: \"Смиреномъдър и кротък, тих и красноречив, приветлив и незлобен, целомъдър и праведен, прост и чист си бил ти, Козма преподобни. И Бог те е направил светител. И ти, богомъдри, паси своето стадо на трева, оросена със спасителни води!\"\r\nОбщо за химните на св. Козма Маюмски и тия на св. Йоан Дамаскин съществува такъв отзив: \"Между химните на другите песнопевци те са нямали и никога няма да имат равни.\"       ", "date": "2019.10.12", "title": "Св. Козма Маюмски"}
{"url": "https://www.actualno.com/politics/izticha-krajnijat-srok-za-zajavlenija-za-glasuvane-po-nastojasht-adres-na-mestnija-vot-news_1384185.html", "text": "      Тази събота е крайният срок, в който можете да подадете заявление, за да гласувате по настоящ, а не по постоянен адрес, в случай че той е различен, предаде бТВ.      До 16-и този месец данните в избирателните списъци трябва да са актуализирани.\r\nВтора поправка в списъците ще има между двата тура, когато трябва да бъдат включени и лицата, навършили пълнолетие през тази една седмица. Навсякъде в страната са одобрени и бюлетините за гласуване.\r\nДнес е и крайният срок хората с трайни увреждания, които желаят да гласуват на предстоящите местни избори, да подадат заявление да упражнят вота си.  За целта трябва да се изпрати заявление, подписано саморъчно и изпратено по пощата, факс или чрез електронно заявление през интернет страницата на общинската администрация по постоянния адрес.\r\nПодвижната избирателна кутия се доставя до дома на заявилия гласуване гражданин. Повече информация можете да намерите на интернет страницата на централната избирателна комисия. ", "date": "2019.10.12", "title": "Изтича крайният срок за заявления за гласуване по настоящ адрес на местния вот "}
{"url": "https://www.actualno.com/america/trymp-postignata-e-dogovorka-za-sdelka-s-kitaj-news_1384151.html", "text": "      Президентът Доналд Тръмп приветства днес пробива срещу започната от него търговска война с Китай, той заяви, че двете страни са постигнали първоначално споразумение.      В Белия дом той каза пред репортери, че двете страни са „стигнали до много съществена фаза от сделка“.   Подробности бяха малко, като Тръмп каза, че споразумението все още не е подписано  и засяга права на интелектуална собственост и финансови услуги.\r\nПостигнатото частично споразумение може да доведе до спиране на търговската война между двете най-големи икономики в света, коментира агенция Bloomberg. Според нейни  източници в рамките на споразумението Китай е готов да увеличи вноса на американска аграрна продукция, а САЩ ще предоставят редица тарифни облекчения.  Американският министър на финансите Стивън Мнучин отказа да коментира тази информация, но все пак посочи, че двудневните преговори с Китай са били ползотворни.\r\nСлед броени дни, на 15 октомври, е планирано влизането в сила на поредното увеличение на американските мита върху редица китайски стоки.   Сегашните договорености може да станат основа за всеобхватно „мирно споразумение”, което да сложи край на търговската война, а Вашингтон и Пекин могат да договорят или подпишат пълноценен търговски мир до края на тази година, твърди още Bloomberg.    По-рано агенцията писа, че при сегашните преговори Китай не е разчитал на пълноценно споразумение. В Пекин планирали да минимизират щетите за собствената икономика и да постиган замразяване на американските мита, а също да извоюват отказ от новите ограничения, планирани за средата на октомври и на декември.\r\nТогава източници твърдяха пред агенцията, че като насрещна стъпка китайската страна е обсъждал възможността да увеличи закупуването на американска аграрна продукция. Пекин вече е правил отстъпки на САЩ - вдигна закупуването на соева продукция от САЩ и смекчи немитническите ограничения за доставки на американско месо. ", "date": "2019.10.12", "title": "Тръмп: Постигната е договорка за сделка с Китай"}
