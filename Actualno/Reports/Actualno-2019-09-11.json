{"url": "https://www.actualno.com/politics/reshetnikov-shpionskijat-skandal-e-chast-ot-plan-na-sasht-sreshtu-rusija-news_1374733.html", "text": "      Шпионският скандал с Русия е част от голяма кампания, в която всеки член на НАТО трябва да участва, каза пред БНР бившият директор на Руския институт за стратегически изследвания (РИСИ) генерал Леонид Решетников.      \"Засега влияе много лошо, но до октомври има още много време. Ако посещението е утре, то ще се провали. Трябва да контактуваме на всяка цена, но все пак да не го разваляме преди да е започнало. Това е най-главното\", отговори той на въпрос как скандалът ще се отрази на планираното посещение на външния министър Екатерина Захариева в Москва.   Решетников, който е сочен като основна фигура в шпионския скандал, смята, че в България е задействан американски план.\r\n\"Предполагам, че България като член на НАТО трябва да се подчинява на някакви други наредби. И затова е тази атака, защото русофилите са все пак една голяма част от българския народ. Техните противници трябва да ограничат тяхната дейност\", каза той.  Припомняме, че на Леонид Решетников беше забранено да посещава България в следващите 10 години във връзка с срещу председателя на сдружението \"Русофили\" Николай Малинов. ", "date": "2019.09.11", "title": "Решетников: Шпионският скандал е част от план на САЩ срещу Русия"}
{"url": "https://www.actualno.com/climate/razkriha-neizvestno-dosega-masovo-zemno-iztrebvane-news_1374741.html", "text": "      Освен катастрофата, убила динозаврите на Земята, 4 други масови изчезвания на живи организми са открити от учените досега. Но ето че в списъка се добавя още едно.      Учените от китайския университет в Нанкин са открили шесто събитие на масово изчезване, станало на Земята преди 260 милиона години, което досега е било неизвестно, съобщава британският вестник Daily Mail.   По-рано се смяташе, че нашата планета е преживяла само 5 геоложки периода на масови изчезвания, а именно Ордовик, Къснодевонският, Перм, Триас и Креда. Смята се, че първият се е състоял преди около 540 млн. години, унищожавайки 85% от животинските видове, които по това време живеят предимно в морето.\r\nНай-скорошното и добре познато събитие често е обвинявано за убийството на 75% от живота на планетата и изтриването на динозаврите, когато масивен астероид се блъска в Земята преди 66 млн. години.  Новите открития предполагат, че друго масово измиране е причинено от вулканично изригване, което вероятно се е случило в Южна Азия през Среднопермийския период, като по този начин потенциално се увеличава броят на събитията на изчезване в геоложките записи.\r\nВажно е да знаем броя на тежките масови изчезвания и времето им, за да се проучат причините за тях\", пише професорът от биологичния отдел на Нюйоркския университет Майкъл Рампино в списанието Historical Biology.   \"Всичките 6 големи масови измирания са свързани с опустошителни катаклизми в околната среда - по-специално с огромни наводнения от базалтови изригвания, всяко от които обхваща повече от милион квадратни километра с масивни потоци лава\", посочва той.    Рампино също отбелязва, че масивните изригвания, като наскоро откритите, могат да отделят голямо количество парникови газове, по-специално въглероден диоксид и метан, което да доведе до силно глобално затопляне.\r\nУчените смятат, че изригването също е било причина за създаването на драматична скална формация в Южен Китай, известна като Капаните Емейшан. ", "date": "2019.09.11", "title": "Разкриха неизвестно досега масово земно изтребване"}
{"url": "https://www.actualno.com/society/novinite-naj-vajnoto-za-denja-11-septemvri-news_1374700.html", "text": "      Редакционният екип на ви представя най-важните новини за изминалия ден, 11 септември.       Опитват се да се поставят на една плоскост отношенията ни с Русия. Когато има нещо, с което не сме съгласни, нашето външно министерство реагира така, както реагират и в Унгария. Не виждам никакво основание да се свързват едното и другото. Това беше първият коментар на премиера Бойко Борисов за шпионския скандал. Той го направи в началото на правителственото заседание, предаде репортер на БГНЕС.   БСП ще подкрепи Мая Манолова за кмет на София, тъй като вижда в нея идеален непартиен кандидат със социално мислене, който може да донесе промяна в столицата. Кандидатурата на Манолова бе подкрепена от 142-ма делегати от общо 144 на заседанието на софийската организация на левицата. В нейна подкрепа се изказаха някои от водещите фигури в партията – Кристиян Вигенин и Калоян Паргов, а лидерът Корнелия Нинова намекна, че също ще я подкрепи, но с условие. В хода на работата в ДАНС е установена схема, която е свързана с изградено, функционирано действие по пране на пари. Според данните, с които разполагаме чрез изградената схема, се финансират мероприятия, които пряко засягат националната сигурност на страната.     Все пак и в Библията, и по закон те съдят за дела. Може да искам и вятърни мелници да направя. Това, че предлагаш някаква идея за подкрепа и не те подкрепят, не мисля, че е подсъдно. Така бившият издател на вестник \"Дума\" коментира пред bTV твърдението на прокуратурата, че Малинов е предлагал през генерал Леонид Решетников на приближения до руския президент Владимир Путин олигарх Константин Малофеев да вземе безвъзмездно активи за над 500 млн. евро, сред които Vivacom, военните заводи \"Дунарит\" и \"Авионамс\", както и медийната група на ТВ7, с цел да не бъдат в ръцете на българската държава. На днешното си редовно заседание правителството взе решение да бъдат водени преговори с една от американските централи - \"Контур Глобал\" (бел. ред. - бивша ТЕЦ \"Марица Изток 3\"), за прекратяване на договора за изкупуване на ток.    Общинските служители ще могат да подпомагат осъществяването на административно-наказателната дейност на територията на общината, като изпълняват функционалните си задължения в униформено облекло и отличителни знаци на съответната община, утвърдени от кмета на общината. Това прие парламентът чрез промени в Закона за местното самоуправление и местната администрация на първо четене. Следя с най-голямо внимание случващото се с яз. „Пчелина“. То е дълбоко възмутително. И не само поради факта, че вече се е случило, а и заради това как реагират в момента държавните институции, заяви за Actualno.com основателят на риболовен клуб „Сдружение Балканка“ Димитър Куманов. Днес пред Народното събрание медицинските специалисти (медицински сестри, рехабилитатори, фелдшери и др.) от цяла България (Пловдив, Хасково, Златоград, Ардино, Свиленград, Стара Загора, Казанлък, Карлово, Сопот, Бургас, Видин и др.) излязоха на поредния протест, организиран от самите тях.\r\nЗа пореден път те настояха за промяна в законодателството - специално да могат да бъдат учредявани съсловни организации, за достойно заплащане на труда им, както и за алармиране на обществеността за безобразията, които се извършват в болниците, вследствие на сега действащата здравна система в България. Най-често корупционни престъпления през 2018 година са хващани при обществените поръчки и сред общинските чиновници, които отговарят за процедурите за реализация на инвестиционни обекти в имотния бранш т.е. строителство. Специализираната прокуратура внесе в Специализирания наказателен съд обвинителен акт срещу шест лица – петима сирийци и българска гражданка, за участие в организирана престъпна група за финансиране на терористични организации, действащи на територията на Сирия. 39-годишната Исения Асенова е задържаната българска гражданка. Изминаха осемнадесет години от терористичните атаки на 11 септември и „Ал Кайда“ като че ли е износена. Всъщност днес терористичната организация изглежда забележително различна от групата, която уби хиляди американски граждани на американска земя. \"Обвинението към председателя на движение „Русофили“ Николай Маринов в шпионаж може да е направено по заповед на западни интересчии.\" Това заяви директорът на Фонда за прогресивна политика и ръководител на портала „Балканист“ Олег Бондаренко. ", "date": "2019.09.11", "title": "Новините: Най-важното за деня, 11 септември"}
{"url": "https://www.actualno.com/america/na-1109-al-kajda-zaplashi-s-novi-atentati-sasht-evropa-izrael-i-rusija-news_1374735.html", "text": "      На 18-ата годишнина от атентатите на 11 септември, лидерът на Айман ал-Зауахири призова екстремистите за нови удари срещу САЩ, Русия, Израел и др., и срещу европейски държави. Изявлението на Ал-Зауахири беше публикувано на уебсайта SITE Intelligence Group и бе цитирано от руската медия \"Спутник\".           Ал-Зауахири, който наследи Осама Бин Ладен, отговорен за атентатите от 11 септември, критикува онези джихадисти, които са \"отстъпили\" от своите възгледи и осъждат атаката срещу Световния търговски център. Не е ясно кога и къде е направен видеоклипът, но лидерът на \"Ал Кайда\" споменава за признаването от САЩ на израелските претенции към Голанските възвишения през март 2019 г.\r\nПо-рано през деня американският президент Доналд Тръмп се закле да \"никога да не забрави\" трагичните събития от 11 септември и да удари американските \"врагове по-силно, отколкото някога са били удряни\". Израелският премиер Бенямин Нетаняху повтори казаното от Тръмп, заявявайки, че Израел стои заедно със САЩ в \"борбата срещу варварството и тероризма\".  Изявлението дойде в момент, в който САЩ почитат 18-годишнината от жертвите на атентатите на 11 септември срещу кулите-близнаци на Световния търговски център в Ню Йорк, отнели живота на почти 3000 души.\r\nНа 11 септември 2001 г. група от 19 терористи, свързани с \"Ал Кайда\", отвлече 4 пътнически самолета, които по-късно използваха, за да ударят кулите-близнаци на Световния търговски център в Ню Йорк, което доведе до пълното им унищожение, и Пентагона, във Вирджиния. Друг самолет се разби в поле на път за Вашингтон, след като според най-популярната версия пътниците се опитали да попречат на терористите да го пренасочат към желаната от тях дестинация.    ", "date": "2019.09.11", "title": "На 11.09 \"Ал Кайда\" заплаши с нови атентати САЩ, Европа, Израел и Русия"}
{"url": "https://www.actualno.com/politics/prokuraturata-proverjava-ima-li-prevrat-sreshtu-geshev-news_1374745.html", "text": "      Прокуратурата ще проверява сигнал на сина на Венцислав Ангелов-Чикагото - Йордан Бонев, според който, в държавата се подготвя преврат, чрез протеста срещу кандидатурата на Иван Гешев за главен прокурор, който е планиран за утре, предава БНТ.      Бонев твърди, че разполага със записи на комуникация между бившата кметица на Младост Десислава Иванчева и Венцислав Ангелов - Чикагото, в която се уговаря плащане за протестиращи и още че разполага с данни, че парите са осигурени от Цветан Василев. Вътрешният министър потвърди, че в МВР има постъпили оперативни сигнали за подготвяни провокации.\r\nВ сигнала си до прокуратурата Йордан Бонев твърди, че чрез различни чат-приложения Десислава Иванчева е уговаряла с осъдения за трафик на наркотици Венцислав Ангелов - Чикагото платени хора, които да се включат в протестите срещу кандидатурата на Иван Гешев за главен прокурор на 10 и 12 септември в столицата.   \"Дойдох в София с целта да се боря за някаква справедлива кауза. Да се боря за промяна в съдебната система, изведнъж попаднах в едни тайни чатове между Десислава Иванчева и Венцислав Ангелов - Чикагото. В тези чатове се говори за финансиране на протестите от Цветан Василев\", каза Йордан Бонев.  Според твърденията на Бонев - Иванчева гарантирала, че Чикагото ще получи нужните пари от шефове на русенската фирма \"Дунарит\", която беше част от бизнес-империята на Цветан Василев. Бившата кметица на Младост, която е подсъдима за подкуп, заявява, че участва в протестите, но не ги организира.\r\n\"Това, както той се опитва да извърти нещата категорично отричам. Категорично отричам, че познавам Цветан Василев. Чатът, който е снима със скрийншот, било през \"Сигнал\", било през \"Месинджър\" е абсолютно фалшив\", твърди Десислава Иванчева.\r\nВ сигнала си Йордан Бонев прилага и видео, в което Иванчева го инструктира как да бъдат подготвени хората, които ще дойдат на протеста.       Вътрешният министър коментира, че има опасност от напрежение. \"Следим този процес и ние сме притеснени от това , което чуваме и по оперативен път, че евентуално могат да възникнат някакви нарушения на обществения ред пред институциите\", каза Младен Маринов, министър на вътрешните работи.\r\nВ кулоарите на Парламента, където беше изслушан от депутатите заради шпионската афера, главният прокурор Сотир Цацаров коментира, че е информиран за сигнала на Йордан Бонев.\r\n\"Сигналът е внесен , но съвсем откровено ви казвам, че с оглед заниманията с много други неща включително и това не съм имал време дори да го прочета. Сигнала ме чака на бюрото в момента, в който се върна\", каза Цацаров.\r\nОчаква се прокуратурата да разпореди проверка на сигнала на Йордан Бонев. ", "date": "2019.09.11", "title": "Прокуратурата проверява има ли преврат срещу Гешев"}
{"url": "https://www.actualno.com/plovdiv/prichudlivi-syshtestva-predstavja-v-plovdiv-dizajner-ot-rodopite-news_1374601.html", "text": "      Изложба, наречена „Мишки в капана“, представя в творческия квартал „Капана“ на Пловдив млад дизайнер от Родопите.      Авторката й Виолина Исакова е от девинското село Триград. Тя е дипломиран художник-дизайнер в ЮЗУ \"Неофит Рилски\", но от 10 години работи и твори в Лондон.\r\nИма реализирани няколко собствени колекции артистични облекла. Голямата й страст са театралните костюми и куклите за сцена.   Завършила е курсове за изработка на сценичен костюм и сценични декори към University of Arts London. Работи като асистент по проекти, свързани със създаване на театрални костюми, кукли за фестивали и за постановки.\r\nНа любопитните пловдивчани и гости младата родопчанка представя мишлета със светещи рамки и причудливи същества, изработени от полимерна глина, хартия и вълна.\r\nИзложбата бе открита снощи и ще продължи до 15-ти септември.    „Откриването мина много добре. На хората им беше много интересно, защото бях подготвила различни светлинни ефекти. Засега има доста голям интерес, дано е така и до края на седмицата“, казва с усмивка младата дизайнерка.\r\nОт 13-ти до 15-ти септември тя ще бъде и част от програмата „Нощ/Пловдив 2019“. Това е утвърден мултижанров фестивал и един от най-видимите градски проекти в Пловдив с отзвук в страната и чужбина. Всяка година в него се включват повече от 100 участници, а събитията са в над 70 места в Града на тепетата. Подготвя се мащабна и разнообразна програма, в която се включват както местните културни институции, така и много международни артисти.\r\nВиолина Исакова е подготвила творческа работилница за деца от 5 до 15-годишна възраст.   Всяко дете ще може да изработи кукла от чорап или кукла за пръст и да разгледа изложбата. За изработка на куклите ще се използват рециклирани материали. Участниците, които донесат непотребна пластмасова бутилка или чорап, ще имат възможност заедно с ръководителите на работилницата да превърнат предметите в нещо забавно и да им вдъхнат живот. „Всъщност идеята ми за изложбата дойде точно от това ми участие в „Нощ/Пловдив. Исках да подготвя изненада за малките и за порасналите деца.  Има мишки, пеперуди, дръвчета, мъхчета. Искаше ми се като дойдат тук децата, да попаднат в приказен свят с геройчета и светлинки. И те действително много се радват“, казва авторът на изложбата. И допълва, че светещите мишки са не само много забавни, но стават и за нощна лампа. ", "date": "2019.09.11", "title": "Причудливи същества представя в Пловдив дизайнер от Родопите"}
{"url": "https://www.actualno.com/sofia/bsp-podkrepi-manolova-za-kmet-na-sofija-bila-simvol-na-promjanata-news_1374712.html", "text": "      БСП подкрепи Мая Манолова за кмет на София, тъй като вижда в нея идеален непартиен кандидат със социално мислене, който може да донесе промяна в столицата. Кандидатурата на Манолова бе подкрепена от 142-ма делегати от общо 144 на заседанието на софийската организация на левицата.      В нейна подкрепа се изказаха някои от водещите фигури в партията – Кристиян Вигенин и Калоян Паргов, а лидерът Корнелия Нинова намекна, че също ще я подкрепи, но с условие. \r\n\"София наистина има нужда от промяна и тя ще дойде с Мая Манолова\", заяви пред bTV зам.-председателят на Народното събрание и делегат на заседанието на софийската организация на БСП – Кристиан Вигенин.\r\nВъпреки че от БСП още не са гласували окончателно подкрепата си за Манолова на тези местни избори, Вигенин сподели, че това почти сигурно ще се случи. \"Смятам, че софийската организация след опит, който имаме с участието в местни избори, ще вземе решение в подкрепа на Мая Манолова. Поне така усещам нагласите в организацията\", каза той.  Като предимства на Манолова Вигенин изтъкна социалното ѝ мислене и работата ѝ като омбудсман на републиката.\r\nЕдинствената възможност да нанесем съкрушителния удар на ГЕРБ е кандидатурата на Мая Манолова, посочи лидерът на Градския съвет на БСП – София Калоян Паргов, представяйки приоритетите на столичната организация на партията за местните избори.   Лидерът на левицата Корнелия Нинова даде да се разбере, че би подкрепила Манолова, ако тя включи в предизборната си кампания политиките и идеите на партията. От БСП искат общинска фирма да чисти София, градският транспорт да се използва безплатно със зелен билет, да има видеонаблюдение по спирки, детски градини и подлези, както и да се създаде специален фонд за строителство на общински жилища и облекченото им раздаване на бедни семейства.    Левицата призовава да се дават стипендии за студенти и учащи, например за лекари, които след това да работят в общинското здравеопазване в София. Да не се увеличават местните данъци и такси, но да се преразгледа договорът за концесия със \"Софийска вода\".\r\n\"Това е нашата политика. Единството на идеи, личности и екип, може да се постигне само, ако се обединим около идеите. Около платформата. Ние още не сме чули нейната, но аз бих поставила така въпроса. В каква степен тя ще припознае нашата платформа\", допълни Нинова. Левицата очевидно е решила да промени обичайната тактика, издигайки чисто партиен кандидат за кмет.   Паргов отчете, че БСП - София би била най-близо до кметското място с непартиен кандидат. \"Пробив не може да се направи с партийна кандидатура поне на този етап. Трябва ни кандидатура с широка подкрепа, а не тяснопартийна\", посочи Паргов, цитиран от Агенция \"Фокус\".   Самият Паргов пък бе издигнат за водач на листата на общинските съветници на левицата.\r\nПодобно мнение изрази и Корнелия Нинова. \"Човек с голямо доверие, който е уважаван от БСП, но може да събере и допълнителна подкрепа извън нас с ясни ангажименти към софиянци и с нашата сила като партия и екип, може да бъде успешен модел за спечелване на София и промяна в София\", подчерта лидерът на БСП.\r\n\"За мен това е правилното решение, защото София е един особен град. Тук гласовете са обикновено по равно разделени между ГЕРБ, БСП и традиционната десница. В годините винаги сме имали слаб резултат, когато сме участвали с чисто партиен кандидат. Сега, при сегашното развитие на политическата ситуация, сегашните съотношения в града, един независим кандидат, подкрепен от много широко ветрило от организации, може да сложи край на дългогодишното управление на столицата от ГЕРБ и за мен това е водещият принцип\", обясни Вигенин.\r\n\"Победата в София по всички прогнози, проучвания, настроения, е възможна победа и зависи от тези неща, които ви казах: идеите, личностите, екипната ни работа\", каза Корнелия Нинова. ", "date": "2019.09.11", "title": "БСП подкрепи Манолова за кмет на София, била символ на промяната"}
{"url": "https://www.actualno.com/europe/evrodeputati-kritikuvat-fon-der-lajen-za-resorite-v-ek-news_1374751.html", "text": "      Само ден след като тя представи екипа си председателят на новата Европейската комисия Урсула фон дер Лайен си навлече първи критики. Наименованията на някои от новите ресори предизвикаха объркване, а евродепутати от различни парламентарни групи поискаха от фон дер Лайен да смени името на ресора \"Защита на европейския ни начин на живот\", съобщава БНТ.      Новата ЕК още не е встъпила в длъжност, а първите критики вече са налице. Много хора се питат какво се крие зад нестандартните наименования на някои от ресорите като например \"Демокрация и демография\", \"Прозрачност и ценности\". Наименованията на много от ресорите приличат по-скоро на названия на книги.   Най-голямо недоумение и критики предизвика ресорът на гърка Маргаритис Схинас, бивш главен говорител на Еврокомисията, който получи ресора \"Защита на европейския начин на живот\". Зад този ресор е скрита цялата проблематика, свързана с миграцията.\r\nМигновено се появиха реакции най-вече от евродепутати, които обвиниха Урсула фон дер Лайен, че обявява миграцията едва ли не за заплаха за европейския начин на живот. Обвиниха я че използва реторика в стил \"Орбан\", дори \"Амнести интернешънъл\" излезе с позиция.  Скандалът заплашва тепърва да се разраства, още повече, че комисарите трябва да бъдат изслушани от Европарламента.\r\nДали Фон дер Лайен ще смени името на ресора предстои да видим, но тя рискува да влоши отношенията с Европейския парламент точно преди изслушванията на еврокомисарите.   Говорител на Комисията се опита да обясни какво точно се крие зад спорното название.    \"През юли новоизбраният председател публикува своите политически насоки, които съдържат глава номер 4 със заглавие \"Защита на нашия европейски начин на живот\". Новоизбраният председател реши да организира своята комисия именно около шестте заглавия от тези политически насоки. Вчера тук тя подчерта много добре какво има предвид под европейски начин на живот - създаване на истински съюз и равенство\", каза говорителят на Комисията Мина Андреева.\r\nТази вечер и утре еврокомисарите се събират, за да определят приоритетите и начина на работа на новата Комисия. Несъмнено наименованията на ресорите ще бъдат в дневния ред на тази среща. ", "date": "2019.09.11", "title": "Евродепутати критикуват Фон дер Лайен за ресорите в ЕК"}
{"url": "https://www.actualno.com/america/trymp-predupredi-iran-da-vnimava-s-obogatjavaneto-na-uran-news_1374749.html", "text": "      Президентът на САЩ Доналд Тръмп предупреди Иран срещу бъдещи ходове за повишаване на запасите на страната от обогатяване на уран, но не отрече възможността САЩ да премахнат санкциите, за да бъдат улеснени преговорите с Техеран, предава AFP.      Попитан дали ще смекчи санкциите, за да бъдат улеснени преговорите с иранския президент Хасан Роухани, Тръмп отговори, че \"ще види какво ще се случи\". Той все пак предупреди, че за Техеран би било \"много опасно\" да продължава да нарушава споразуменията от 2015 г. като увеличава резервите си от обогатен уран.   Въпреки че Тръмп не крие желанието си да седне на една маса с иранските лидери - ход, който ще прекъсне повече от четири десетилетия американска политика - има значителни политически пречки, с които Тръмп би трябвало да се справя, ако иска това да се случи.\r\nТръмп обмисля облекчаване на санкциите срещу Иран, а администрацията му активно работи за среща с Рохани, съобщават източници на Bloomberg.  Срещата на двамата лидери трябва да се осъществи в Ню Йорк в кулоарите на годишното Общо събрание на ООН в седмицата, която започва на 23 септември. Никак не е сигурно дали иранците биха се съгласили на разговори, докато са в сила тежките американски санкции. Един от вариантите е Тръмп да се присъедини към срещата между Рохани и френския президент Еманюел Макрон. ", "date": "2019.09.11", "title": "Тръмп предупреди Иран да внимава с обогатяването на уран"}
{"url": "https://www.actualno.com/starazagora/ednokratna-pomosht-pri-rajdane-predlagatsyvetnicite-na-naroden-syuz-v-stara-zagora-news_1374649.html", "text": "      С предложение да се изплаща eднoĸpaтнa пoмoщ нa ceмeйcтвaтa зa пъpвo, втopo и тpeтo дeтe излязоха днес общинските съветници от Koaлиция \"Hapoдeн cъюз\"(Дeмoĸpaтичecĸa пapтия и Бългapcĸи зeмeдeлcĸи нapoдeн cъюз).      \"Πpeз 2009 г. в Cтapa Зaгopa ca ce poдили 1787 дeцa, a пpeз 2018 г. - 1394, ĸoeтo е c близo 400 пo-мaлĸo. Зa дa бъдaт пoдпoмoгнaти млaдитe ceмeйcтвa, пpeдлaгaмe зa пъpвo дeтe eднoĸpaтнaтa пoмoщ дa бъдe 300 лeвa, зa втopo - 500, и зa тpeтo - 1000 лeвa\", обяви oбщинcĸият cъвeтниĸ oт кoaлицията Mapия Динeвa.   За получаването ѝ ще бъдат изработени кpитepиитe, нa ĸoитo ще тpябвa дa oтгoваpят ceмeйcтвaтa. Обсъжда се право на такава помощ да имат родители, които са нaвъpшили 18 гoдини, имат минимyм cpeднo oбpaзoвaниe и пoнe eдиният oт тях дa е с пocтoянeн aдpec в Cтapa Зaгopa през пocлeднитe 3 гoдини.\r\nЗад предложението на \"Hapoдeн cъюз\" застават и кметът Живко Тодоров и гpyпaтa oбщинcĸи cъвeтници на ГEPБ. \"Toвa e вaжнa мяpĸa зa бopбa c дeмoгpaфcĸaтa ĸpизa и тя щe бъдe пoдĸpeпeнa oт гpyпaтa oбщинcĸи cъвeтници oт ГEPБ\", ĸaзa той и уточни, че пpeдлoжeниeтo идвa нaвpeмe - преди глacyвaнето на бюджета зa следващата година. Така нeoбxoдимитe cpeдcтвa ще могат да се заложат в него. За да не попадат средствата в дaдeнa мaлцинcтвeнa гpyпa, при изготвянето на критериите за тяхното получаване те щe бъдaт cъoбpaзeни c aнтидиcĸpиминaциoнните закони. \"Paждaeмocттa тpябвa дa бъдe ocъзнaтa и oтгoвopнa, a нe c цeл издpъжĸa нa ceмeйcтвoтo от помощи\", ĸoмeнтиpa Живко Тодоров.  Oт Koaлиция \"Hapoдeн cъюз\" пpeдлaгaт да се намали и дaнъĸът зa пpидoбитo пъpвo жилищe oт млaдo ceмeйcтвo, но детайлите за тaзи възмoжнocт трябва да се обсъдят c юpиcтитe нa общинската администрация. Според Тодоров жилищнaтa пoлитиĸa e вaжeн пpиopитeт зa общинaта и ще се търсят възмoжнocти c Kaмapaтa нa apxитeĸтитe зa oбocoбявaнe нa oбщинcĸи тepeни, въpxy ĸoитo дa се  изгpaдят oбocoбeни жилищни paйoни зa млaди ceмeйcтвa, които и дa плaщaт нaeми зa ползваните от тях жилищa. Около 70 домакинства, настанени в общински жилища, ще бъдат преместени до края на годината в cгpaдaтa нa бившaтa Meтpoлoгия, ĸoятo беше пpeвъpнaта в Koмплeĸc зa xopa в нepaвнocтoйнo coциaлнo пoлoжeниe. Според него тaĸa щe ce ocвoбoдят жилищa, ĸoитo може да се peмoнтират и в тях да бъдат настанени млaди ceмeйcтвa. \r\nOбщинcĸитe cъвeтници oт \"Hapoдeн cъюз\" имат пpeдложение и за безплатни яcли и дeтcĸи гpaдини в oбщинaта. Кметът Тодоров уточни, че e възмoжнo дъpжaвaтa дa пoĸpиe нeoбxoдимитe paзxoди за детските заведения, защото тaзи идeя ce oбcъждa и нa нaциoнaлнo нивo. Заради това ще се изчака oщe няĸoлĸo ceдмици и едва тогава ще се пpeцeни дaли и ĸaĸвo точно peшeниe дa ce внece за обсъждане в общинcĸия cъвeт.   Mapия Динeвa заяви, чe гpyпaтa нa \"Hapoдeн cъюз\" нe мoжe caмocтoятeлнo дa пpoĸapa пoдoбни peшeния в общинcĸия cъвeт, зaтoвa ce тъpcи пoдĸpeпaтa нa ĸмeта и нa групата на ГEPБ и че застават зад кандидатурата на Живко Тодоров за трети кметски мандат.     ", "date": "2019.09.11", "title": "Еднократна помощ при раждане предлагат съветниците на \"Народен съюз\" в Стара Загора"}
{"url": "https://www.actualno.com/politics/dokladyt-za-nacionalnata-sigurnost-prez-2018-ta-mina-prez-komisijata-po-otbrana-news_1374710.html", "text": "      С 11 гласа „за“, 5 „въздържал се“ и 1 „против“ парламентарната комисия по отбрана прие Годишния доклад за националната сигурност през 2018 г. и очакванията са още тази седмица документът да влезе в пленарна зала.      „Ще гласуваме против доклада“, заяви от името на парламентарната група на БСП Николай Цонков, който е зам-председател на комисията. Той е категоричен, че състоянието на националната сигурност във всички сектори на държавата, не само в отбраната, е на критично ниво и причините са много. Като пример той посочи допуснатия пробив в националната сигурност със срива на Търговския регистър през отчетната 2018-та година и подчерта, че това засяга цялата държава и има връзка с функционирането на системата на отбраната.   „След като имаме констатацията, че частично може да изпълняваме конституционното си задължение за гарантиране на националната сигурност, аз се интересувам кои частично не може да изпълняваме“, заяви Таско Ерменков от БСП. Несъгласие с констатацията че дори с ограничения, можем да изпълняваме конституционните си задължения за защита на териториалната цялост и гарантиране на независимост на страната изрази и Цонков и акцентира на недостига на кадри в отбранителния сектор.\r\n„Некомплектът  за 2017 г. е от 5694 души, а в края на 2018 г - от 5675 души, което е с 21 души по-малко, цитира доклада той. „Не виждам голяма промяна, при положение, че в сектор „Отбрана“ правите промени от близо 3 години  и некомплектът продължава“, възрази на управляващите той и алармира и за недостига на офицери. Цонков изрази недоумение как гарантираме изпълнението на приоритетната мисия „Отбрана“, като имаме некомплект в такъв голям размер, който е свързан и с некомплект на отделните формирования по видовете въоръжени сили.  „Сами сте констатирали остарялото въоръжение и техника, посочили сте, че имаме голям проблем с радиолокационната техника, която много трудно работи с огромни ограничения; системата на ПВО е без резервни части и почти не работи“, обърна внимание Цонков на вносителите на доклада.  Той отбеляза, че има  индикации, че може и да се повиши напрежението в близки до нас региони и попита: “Ако се наложи, как ще гарантираме нашата независимост и защита на териториалната цялост“.\r\nВ отговор, зам.-министърът на отбраната Атанас Запрянов поясни, че в доклада било оценено мирновременното състояние на въоръжените сили, а ако има заплаха, некомплектът щял да бъде попълнен на 100%. „При извънредно положение задължително ще извикаме запасните в състава на армията и ще я попълним, ще извършим мобилизация“, добави той.   „НАТО има отбранителен план за България. Ние знаем какви съединения, части, авиация и други въоръжени сили на коалицията ще дойдат в България, така че нейната териториална цялост се гарантира по отношение на колективната отбрана на 100%“, заяви още зам.-министър Запрянов. По думите му „проблемът ни е в мирновременното състояние на въоръжените сили и тяхната боеспособност и справедливо се посочва като проблем некомплекта. Той съобщи, че сега в армията се набират повече кадри, отколкото я напускат и отбеляза, че това е резултат на повишаването на заплащането на военослужещите две поредни години и изрази надежда тенденцията да се запази. „Ако не решим проблема с конкуренцията на пазара на труда няма как да станем ефективни“, подчерта той. Според програмата на правителството с 30% трябва да  бъдат увеличени възнагражденията за мандата на това правителство, изтъкна още зам.-министърът.  Той посочи като проблем, че част от военните ни сили са дислоцирани в райони, където демографският анализ показва, че няма човешки потенциал, за да бъде привлечен в тези военни части. Затова предстои да бъде анализирана дислокацията на военните части от гледна точка не само на отбранителните изисквания, но и на човешкия ресурс, добави Запрянов.    В доклада липсват изводи за състоянието на отбраната, представлява всъщност компилация на докладите от  силовите министерства,  отбеляза още в хода на обсъждането Таско Ерменков от БСП.\r\nОценката за сигурността, по думите на секретаря на Съвета по сигурност към Министерския съвет Георги Кръстев, е дадена чрез мотото на доклада. В случая то е: „икономическа и финансова стабилност, социално ориентирана политика, успешно лидерство в ЕС, преодоляване на геополитически предизвикателства“, т.е. поясни Кръстев -„предлагаме с приемането на доклада, националната сигурност да бъде оценена по този начин“. Той изрази готовност екипът да положи усилия и в рамките на 1 -2 страници да бъде дадена оценка, дори по отделните направления, които са се проявили през годината за която се отнася доклада. Кръстев прие и бележката, че докладът не звучи цялостно и обеща следващият да бъде стилистично по-издържан. ", "date": "2019.09.11", "title": "Докладът за националната сигурност през 2018-та мина през комисията по отбрана"}
{"url": "https://www.actualno.com/moresport/antyni-djoshua-spira-s-boksa-v-kraja-na-godinata-news_1374707.html", "text": "      Промоутърът на - Еди Хърн, заяви, че боксовата звезда на Великобритания може да завърши кариерата си, ако победи Анди Руис в реванша в Саудитска Арабия. В първия мач между двамата мексиканецът победи Джошуа и му отне всички титли.       заяви Хърн, цитиран от Seconds Out.   Реваншът между двамата бойци ще се проведе на 7-ми декември. Загубата на 1 юни в Ню Йорк бе първа в кариерата на британеца като професионалист.    ", "date": "2019.09.11", "title": "Антъни Джошуа спира с бокса в края на годината?"}
{"url": "https://www.actualno.com/smolyan/parite-za-dezinfekcija-na-zadnite-dvorove-izplateni-v-edna-obshtina-ot-starozagorska-oblast-news_1374662.html", "text": "      Към днешна дата са изплатени средствата за почистване и дезинфекция на задните дворове в населените места от община Гурково. Това обяви на провелото се днес заседание на Областната епизоотична комисия в Стара Загора д-р Дамян Миков, директорът на Областната дирекция по безопасност на храните (ОДБХ). В община Раднево също по-голямата част от собствениците на заклани домашни прасета вече са получили парите си. Продължава изплащането на средствата в размер на 300 лева и в останалите населени места от областта - по банков път за предоставилите номер на банкова сметка и на място по селата. 3900 е броят на стопаните в областта, които до 26 август са подали документи за получаване на средствата за почистване и дезинфекция на задните дворове, уточни д-р Миков.      Случаите на неизпълнение на предписанията за унищожаване на домашните прасета тип \"заден двор\", констатирани от служителите на ОДБХ са единични. „При установени от нас нарушения налагаме глоби на стопаните. Съгласно закона, техният размер е от 500 до 2000 лева“, уточни д-р Миков. Ежедневните проверки продължават, включително и по сигнали на граждани.   В Старозагорска област до момента не са регистрирани случаи на Африканска чума по свинете (АЧС), обяви д-р Дамян Миков и подчерта, че засега ситуацията е спокойна заради навременните мерки и отличното взаимодействие между институциите, ангажирани с проблема. ", "date": "2019.09.11", "title": "Парите за дезинфекция на задните дворове изплатени в една община от Старозагорска област "}
{"url": "https://www.actualno.com/europe/sasht-potvyrdi-prodajbata-na-32-samoleta-f-35-na-polsha-news_1374731.html", "text": "      Правителството на САЩ одобри продажбата на 32 изтребителя F-35 на Полша за сумата от 6,5 млрд. долара, според информация на Пентагона, предава РИА Новости.      Според съществуващата практика, продажбата беше одобрена от Държавния департамент, а Агенцията за сътрудничество в областта на сигурността и отбраната в Пентагона съобщи за това.   Полските власти силно желаят покупката на F-35, тъй като ги виждат като средство за техническа модернизация на армията.\r\nВаршава е един от най-верните съюзници на САЩ в Европа и редовно купува американско оръжие.    Вашингтон ще увеличи в страната с над 1000 войници, като общият американски контингент достигна 4500 души. ", "date": "2019.09.11", "title": "САЩ потвърди продажбата на 32 самолета F-35 на Полша"}
{"url": "https://www.actualno.com/politics/chujdi-slujbi-razkrili-shpionskija-skandal-smjata-bivsh-ministyr-news_1374728.html", "text": "      Информацията за шпионския скандал вероятно е дошла от чужди служби. Tя е била с достоверен и категоричен характер, щом се предприемат тези действия – да бъдат арестувани български граждани с много сериозни обвинения, каза пред bTV бившият министър на отбраната Николай Ненчев.      Според прокуратурата план с участието на лидера на движение \"Русофили\" Николай Малинов и е предвиждал за стотици милиони, чрез тях на медии и създаване на партия, която да в посока към Русия.   \"Освен това, ако тази информация е получена от чужди служби, те не са длъжни да информират президента. А ако в тази информация е уличен и българският президент, то ние влизаме в много тежка институционална, политическа и криза на държавността\", каза още Николай Ненчев.\r\nТой припомни, че , в която заяви, че има нужда от допълнителни доказателства.  \"Това ме кара да мисля, че държавата е в много тежка криза. Ако тези действия са предприети без знанието на президента, това е твърде сериозно. По силата на закона той, председателят на Народното събрание и премиерът получават равен по обем информация\", каза още бившият министър на отбраната.\r\nСпоред Николай Ненчев има две хипотези. Едната е президентът да не е бил уведомен – това насочва вниманието към вътрешно институционален проблем – т.е. \"чупим\" държавата, отбеляза Ненчев.   Той отбеляза още, че от друга страна, ако президентът е бил уведомен и той опроверга това, то няма обратна информация от ДАНС, които да кажат: \"Ние ви уведомихме, ето го доклада\".     ", "date": "2019.09.11", "title": "Чужди служби разкрили шпионския скандал, смята бивш министър"}
{"url": "https://www.actualno.com/politics/simeonov-protestite-sreshtu-geshev-moje-da-preminat-v-metej-news_1374622.html", "text": "      Лидерът на НФСБ Валери Симеонов теоретично не изключи възможността протестите срещу Иван Гешев да преминат в метеж.      \"Нямам информация как се организират тези протести, но теоретично е възможно това да стане\", каза депутатът пред журналисти в парламента по повод на публикации, според които, недоволството срещу за главен прокурор може да премине в метеж, както и, че на хората се плаща, за да излизат на улицата.   \"В историята има много случаи, не само в България, но и в други държави, когато от такива протести са се пораждали и реализирали метежи\", допълни Симеонов.\r\nПо думите му в обществено-политическия живот у нас е прието да бъдат прилагани всякакви средства за добиране до властта, а демокрацията и реалните избори често остават на заден план. \"Свидетели сте как в продължение на две години има опити да се игнорират резултатите от вота и да бъдат заменени по някакъв друг способ, да се смени властта и управлението. Демокрацията предвижда само един начин - чрез избор\", смята политикът.   ", "date": "2019.09.11", "title": "Симеонов: Протестите срещу Гешев може да преминат в метеж"}
{"url": "https://www.actualno.com/crime/obvineni-za-finansirane-na-terorizym-v-sirija-na-syd-novi-razkritija-za-bylgarskata-vryzka-news_1374617.html", "text": "      Специализираната прокуратура внесе в Специализирания наказателен съд обвинителен акт срещу шест лица – петима сирийци и за участие в организирана престъпна група за финансиране на терористични организации, действащи на територията на Сирия. 39-годишната Исения Асенова е задържаната българска гражданка.      Прокуратурата припомня, че участниците бяха задържани на 18 януари тази година, а събраните доказателства показаха, че те са действали като престъпна организация от началото на 2016 година. , “ от контролирани от нея сирийски територии към Турция, България и други държави от Европейския съюз (Германия, Великобритания, Швеция).\r\nАрабската „Хавала” е анонимна и добре работеща система за превод на пари без никакви документални следи. \"Хавала\" от арабски се означава \"прехвърлям\".   . Както получаването, така и предаването на средства, ставало срещу представяне на изписан на лист цифров код.   Един от основните участници в групата – сирийският гражданин Мустафа Алибрахим, е бил касиерът на хавала на територията на България. За прикритие на незаконното трансфериране на големи парични суми той ползвал две фирми, регистрирани у нас на негово име. Родственици на М.А, в т.ч. негови братя и братовчеди, по това време били главните „хавалдари“ в Турция, Великобритания и други европейски държави.\r\nЗа паричните трансфери групата удържала като комисиона значителен процент от средствата и за кратко придобила ресурс, който инвестирала в друг вид дейност.    Участниците купували високопроходими джипове и пикапи в Германия, България и Румъния, прекарвала ги през българо-турската и турско–сирийската граница и ги предоставяла на територията на Турция и Сирия  , на сирийския клон на кюрдската ПКК, както и на други въоръжени опозиционни групи.\r\nДоказателствата по делото сочат, че участниците купили, прекарали през територията на България и Турция и предали на терористични организации в Сирия автомобили на стойност 9 423 518.51 щатски долара, или След придобиването на колите те били регистрирани в КАТ-София на името на български граждани, които веднага след регистрацията издавали пълномощни на предварително подбрани от групата шофьори за откарването им в Турция – най-често в градове до турско-сирийската граница.   Там автомобилите били предавани на чужденци, предимно сирийци, които ги прекарвали във вътрешността на Сирия и ги доставяли на крайните купувачи, членове на терористични организации. Те от своя страна плащали колите на групата, отново по системата хавала. Участникът в групата - касиер на хавала в България поддържал преки контакти със свои контрагенти - хавалдари, които развивали аналогична престъпна дейност в Сирия, Турция, Швеция, Германия, Франция, Великобритания и Унгария, и имали изградени собствени престъпни групи на национално ниво.   Всеки от участниците в „българската“ група е изпълнявал конкретни функции, свързани с организирането на нелегалните парични трансфери от и за чужбина, получаването и плащането на пари по системата хавала, документното оформяне на сделките с автомобили, регистрацията им, доставката им в Турция и Сирия.\r\nПетима от обвиняемите по делото са в ареста с определени от съда мерки за неотклонение „Задържане под стража“, един е с парична гаранция от 20 000 лева.\r\nПредстои Специализирания наказателен съд да определи дата за разпоредително заседание по делото. ", "date": "2019.09.11", "title": "Обвинени за финансиране на тероризъм в Сирия на съд, нови разкрития за \"българската връзка\""}
{"url": "https://www.actualno.com/analysis/ruski-portal-sofija-e-centyr-na-amerikanskoto-prisystvie-news_1374612.html", "text": "      \"Обвинението към председателя на движение „Русофили“ Николай Маринов в може да е направено по заповед на западни интересчии.\" Това заяви директорът на Фонда за прогресивна политика и ръководител на “ Олег Бондаренко.      „Преследването на този човек, който не крие проруските си симпатии е откровен политически шантаж преди изборите, преследване на известен политик, който открито демонстрира проруските си възгледи“, допълва още Бондарендо. Политологът обърна внимание на това, че Малинов няколко пъти е бил депутат в парламента от БСП и ръководи най-голямата в страната издателска къща.   По думите на Бондаренко, се занимават с подкрепа на учителите по руски език и грижа за многобройните съветски паметници в България, а освен това реализират други проекти.\r\n„Това не е дребно обединение на съотвечественици, а, може би, най-голямото подобно движение в света“, отбеляза той, като подчерта, че в тази ситуация задържането на ръководителя на организацията придобива сериозни мащаби.  Политологът констатира със съжаление, че „България е била и продължава да е , която провежда антируска политика“, което поставя под заплаха реализацията на икономическите проекти на Москва в Източна Европа.\r\nСпоред неговата оценка, обвинението на Малинов в шпионаж не е подкрепено с доказателства, а прочетените формулировки от главния прокурор на България са съставени така, че напомнят необработен превод от английски език. В същото време, посочва Бондаренко, в обвинителните заключения няма конкретика.   „Много мътно се заявява, че той е получавал някакво финансиране. Но не са представени никакви доказателства за това. Да не би в България да е забранено получаването на финансиране? В София има огромно количество американски фондове, неправителствени организации, които от време на време буквално поемат функциите на правителство в българската столица. Никъде на Балканите няма по-голяма концентрация на американски организации, отколкото в София – там е центърът на американското присъствие“, смята Бондаренко.    Според политолога, обвинението има чисто „Смятам, че, когато се проведат изборите, господин Малинов ще бъде освободен“, заключи Бондаренко, като припомни, че полските спецслужби са обвинявали в същото преди три години журналиста и политика Матеуш Пискорски, който след това е вкаран в затвора, а сега е бил освободен. ", "date": "2019.09.11", "title": "Руски портал: София е център на американското присъствие"}
{"url": "https://www.actualno.com/asia/poveche-ot-6600-nelegalni-migranti-sa-zadyrjani-v-turcija-news_1374631.html", "text": "      Най-малко 6 644 нелегални мигранти са задържани през изминалата седмица на територията на Турция, съобщава Анадолската агенция.      В северозападната провинция Одрин полицията е задържала 4 365 нелегални мигранти. Според местните сили за сигурност, Гърция полага усилия да връща нелегални мигранти в Турция, което било в нарушение на Женевските конвенции и на Европейската конвенция за защита правата на човека.   В крайбрежните провинции Чанаккале, Баликесин, Измир и Мугла турската брегова охрана е задържала общо 2025 човека, които се опитали да преминат нелегално по море в Европа.\r\nТурция е ключова транзитна точка за нелегалните мигранти, които искат да се установят в Европа, за да започнат там нов живот. Най-голям е броят на бягащите от война и преследване.  Мигрантите са от Пакистан, Конго, Сирия, Ирак, Афганистан, Тунис, Кувейт, Мароко, Туркменистан, Египет, Бангладеш, Индия, Сомалия, Гана, Нигерия и Еритрея.\r\nВсички задържани през седмицата мигранти са отведени в болници за оказване на медицинска помощ или са прехвърлени в провинциалните служби по миграция.   През 2018 г. на територията на Турция са задържани около 268 000 нелегални мигранти.     ", "date": "2019.09.11", "title": "Повече от 6600 нелегални мигранти са задържани в Турция  "}
{"url": "https://www.actualno.com/starazagora/sprenijat-tec-na-kovachki-izgoril-17-000-tona-bokluk-news_1374698.html", "text": "      В периода между 28 юли и 21 август тази година ТЕЦ \"Брикел\" експериментално е изгорил 17 000 тона RDF (неопасни битови отпадъци) и почти двойно количество слама, примесени с въглища. Операцията е извършена с разрешение на компетентните органи.      Това обяви изпълнителният директор на ТЕЦ \"Брикел\" Янилин Павлов на среща с граждани на Гълъбово, недоволни от факта, че с работата си централата замърсява въздуха в миньорския град. Сред присъстващите имаше и представители на екологичните организации \"Грийнпийс\" и \"Земя завинаги\", които обвиниха частното дружество, че изгаря внесени от чужбина отпадъци с неясен произход, предава в. .   Предприятието, заедно с , ТЕЦ \"Бобов дол\" и \"Топлофикация – Сливен\", е собственост на известния енергиен бизнесмен Христо Ковачки. Срещу всичките текат проверки от Министерство на околната среда и водите (МОСВ), .\r\nДва от парогенераторите на пернишкия ТЕЦ \"Република\" (част от \"Топлофикация – Перник\") вече именно заради . Днес съдът , издадено от РИОСВ - Перник.   Експериментът в \"Брикел\" е извършен с цел търсене на алтернативно на въглищата гориво, но засега не е ясно дали е успешен. В хода на работата станало ясно, че не може да се установи точно съставът на емисиите от комините на ТЕЦ-а, тъй като наличната апаратура не мери описните диоксини, които евентуално се отделят при горенето на отпадъци. С другите показатели нямало проблеми.\r\nЖителите на Гълъбово обаче в последно време масово се оплакват, че въздухът, който дишат, е мръсен, дразнел гърлата и миришел на сяра. Наричат го екперимент със здравето на хората и са готови дори да поискат заради него оставката на министъра на околната среда и водите Нено Димов.\r\nОт \"Брикел\" по собствено желание преустановили този експеримент, макар да имали разрешение за по-дълго време. От ТЕЦ-а обещават да купят апаратура, която мери и диоксини, и да я монтират в центъра на Гълъбово, където всички да следят състоянието на въздуха. Което подсказва намеренията им и занапред да продължат да горят отпадъци.       Засега обаче ТЕЦ \"Брикел\" е спрян принудително от РИОСВ в Стара Загора на 9 септември т.г. точно с аргумента, че там използвали непозволено гориво, а при проверка на 3 септември върху една от лентите, която отвежда въглищата към котела за изгаряне, била открита биомаса.\r\nЦентралата има срок до 25 септември да отстрани констатираните нередности, включително и да премахне от площадките си сламата и битовите отпадъци. В близост до \"Брикел\", но на площадки, отдадени под наем на друга фирма, са складирани 7000 тона балирана слама и 3500 тона неопасни битови отпадъци, за които се твърди, че са докарани от чужбина. Не е ясно дали те ще бъдат премахнати от там.\r\nОт друга страна, бъдещето на ТЕЦ \"Брикел\" не е безразлично на Гълъбово, тъй като от работещите там около 1400 души поне 800 са от общината. Освен това централата осигурява на социалните, болничните и административните сгради в града, както и на множество частни абонати, евтино парно отопление, нейни са и тръбите на парното. Данъците от ТЕЦ-а формират съществена част от общинския бюджет.\r\nВ същото време община Гълъбово търси начин как да реши проблемите със собствените си отпадъци. Сега ги кара в регионалното депо край старозагорското село Ракитница, което се оказва скъпо удоволствие, тъй като е далече.\r\nКметът на общината Николай Тонев потвърди, че е поръчал на италиански експерти да подготвят предпроектно проучване за изграждането в района на модерен завод за преработка на неопасни битови отпадъци. Той би струвал около 180 млн. евро, но кандидати да инвестират от чужбина имало. В него на първо време можело да се преработват към 100 000 тона боклук.      \"Запознах се с опита на Неапол и Милано, където има такива заводи. Това е бъдещето, защото загробването на отпадъците е вече отминал етап. В бъдещия завод ще могат да се преработват отпадъците и от съседни общини, а защо не и от внос, ако всичко отговаря на екозаконодателството ни\", каза още Николай Тонев, който не е обявил официално дали ще се кандидатира за пети пореден кметски мандат. ", "date": "2019.09.11", "title": "Спреният ТЕЦ на Ковачки изгорил 17 000 тона боклук"}
{"url": "https://www.actualno.com/curious/dneven-horoskop-za-12-septemvri-news_1374642.html", "text": "       Овен       Днес може да преживеете сериозен сблъсък на мнения. Вие просто няма да проумявате чуждата гледна точка. Най-добре заложете на рутинната работа с много дисциплина. Телец Това е ден, в който да обичате умно. Забравете за романтиката и спонтанните действия. Сега е време да сте далновидни.   Близнаци Днес е добре да си дадете сметка какво бихте могли да спечелите от връзката ви. Потърсете всички плюсове и минуси и направете трезва равносметка. Рак     Това е ден, който ще ви изненада със спонтанната поява на положителни събития. От вас няма да се изисква нищо освен да се насладите на случващото се. Лъв Това е ден, в който да сте готови за подвизи. Добре е да спазвате правилата. Печалбата може да е голяма, но и загубата също.    Дева Това е ден, в който с прозорливостта си може да решите най-важните от проблемите във връзката ви. Не се подавайте на никакви емоции.   Везни Днес е добре да помислите преди всичко за себе си. Любовта е любов, но не може да съществува с цената на това да се пренебрегвате. Скорпион    Днес бъдете искрени. Всеки опит за манипулация от ваша страна ще бъде лесно разкрит. Не си струва да рискувате. Стрелец Това е ден, в който трябва да проявите максимално внимание. Не предприемайте никакви рискове. Не посещавайте непознати места. Козирог Денят ви ще бъде изключително успешен. Сега ще може да постигнете всичко, което желаете, но ще ви остане и поле за мечти.    Водолей Сега може да си позволите на действате спонтанно. Никой няма да ви порицае, ако изобщо някой забележи. Свободни сте да бъдете себе си. Риби Днес е важно да сте здраво стъпили на земята. Не давайте воля на илюзиите си. Само стриктното и дисциплинирано поведение ще ви е от полза. ", "date": "2019.09.11", "title": "Дневен хороскоп за 12 септември"}
{"url": "https://www.actualno.com/europe/dvama-frenski-ministri-poluchili-pisma-sys-zaplahi-news_1374608.html", "text": "      Министърът на икономиката на Франция Брюно льо Мер и на министърът на бюджета Жералд Дарманен са получили писма, съдържащи заплахи, съобщи телевизия BFMTV, цитирана от БГНЕС.      Според източници на телевизията, писмата пристигнали на адресите на двете министерства. В едното от тях имало три куршума.   Писмото срещу Льо Мер съдържа и заплаха да бъде съборена къщата, в която живее майка му, в департамента на Атлантическите Пиренеи.\r\nТретото писмо,  пристигнало в дома на министъра на икономиката. В него се съдържала заплахата \"да го направят на прах\".  Според вестник \"Поан\", Льо Мер все още не подал сигнал до полицията за заплахите, но смята да го направи скоро. ", "date": "2019.09.11", "title": "Двама френски министри получили писма със заплахи"}
{"url": "https://www.actualno.com/health/mrysnijat-vyzduh-i-temperaturnite-kolebanija-uvelichavat-psihichnite-razstrojstva-news_1374640.html", "text": "      Две паралелни проучвания на учени от САЩ, Дания и Китай - доказаха, че рискът от психични заболявания зависи от качеството на въздуха и температурните колебания. Така към причинителите на неврологични заболявания се включва и околната среда.  Резултатите подкрепят хипотезата, че болните от психични разстройства по света се увеличават. За резултатите на най-новите проучванията в тази област разказва РИА Новости.       Невротоксини във въздуха    През последните две десетилетия се наблюдава рязко увеличение на броя на психичните разстройства и по-специално на аутизма. Това е много притеснително и в същото време изисква обяснение.\r\nОтчасти епидемията от психични заболявания се приписва на по-добрата диагностика и на по-големия достъп на населението до лекарства. Но основно усилията са фокусирани върху търсенето на наследствени причини. Открити са много генетични групи, мутациите в които значително увеличават риска от психични заболявания. Дългосрочните наблюдения на близнаците обаче не позволяват напълно да се отпише възникването и развитието на тези състояния по вина на генетиката. Учените са склонни да заключат, че тук играе роля сложна комбинация от наследствени, социални и екологични фактори.  Учените отдавна отбелязват, че в големите градове делът на хората с психични разстройства е по-висок, отколкото в селските райони. Това обръща вниманието към качеството на въздуха.\r\nНапример, през 2013 г. американски учени анализираха данни за повече от 7 000 деца, родени с разстройство в аутистичния спектър при жени, които по време на бременност са живеели в Лос Анджелис. Специалистите картографираха данните от наблюдението на въздуха и адресите на живеене. Оказа се, че замърсяването с озон и токсични частици под 2,5 микрометра увеличава риска от аутизъм с 12-15%. С 9% се увеличава риска при замърсяване с оксиди и диоксиди на азота.\r\nДо 2014 г. бяха публикувани шест резултата от контролирани проучвания, които разкриха връзка между аутизма и качеството на градския въздух. Но какъв е механизмът й? Възможно обяснение дава работата на учени от Медицинското училище към Университета „Рочестър“ (САЩ). Те поставяли гризачи всеки ден през първите две седмици и месеци от живота им в стая, изпълнена със същия замърсен въздух, както и в пиковете часове на средни по големина градски улици. Тогава те изследвали мозъка им и установили, че всички участници в експеримента показват признаци на възпаление, а страничните вентрикули са увеличени три пъти в сравнение с нормата; белите кръвни телца не са се развили достатъчно при тях. В нервната тъкан нивото на глутаматния невротрансмитер е било повишено. Такива промени са характерни за хората с аутизъм и шизофрения.       Авторите на работата смятат, че колкото по-малки са частиците замърсители във въздуха, особено въглеродните емисии от изгаряне на гориво и износване на гумите, толкова повече са шансовете да проникнат в мозъка през дихателните пътища. И тогава имунната система действа срещу тях, причинявайки възпаление. С течение на времето то става хронично и уврежда централната нервна система.\r\nЗамърсяване на въздуха от азотен диоксид и микрочастици в Лондон през 2007 г., регистрирано на карта, съставена от учени от Института по психиатрия и от клиники във Великобритания и САЩ, е увеличило риска от психични проблеми при 18-годишните, прекарали първите години от живота си в най-замърсените райони на града. По-високи рискове в градовете В Китай проблемът с качеството на въздуха е особено остър. Едно от най-новите проучвания е публикувано от учени от Пекинския университет и университета Цинхуа. Те наблюдавали около 20 000 жители на 25 провинции в цялата страна. Хората били помолени да оценят душевното си благосъстояние от 2010 до 2014 г .: учените се интересували от честотата на депресиите, нервността, разочарованието.\r\nОказало се, че повече от всичко психичното здраве зависи от смога, където има много ултрафини частици-токсини (с размер под 2,5 микрометра) и колебанията в дневната температура.      И накрая, мащабно проучване за установяване на връзката между екологията и психичните заболявания е представено в края на август от учени от Чикагския университет (САЩ) и Орхуския университет (Дания). Те се позовават на данни за 151 милиона застрахователни претенции в САЩ от 2003 до 2013 г. и 1,4 милиона пациенти, родени в Дания от 1979 до 2022 г. и живеещи там през първите десет години от живота си.\r\nЗа да завършат картината в Съединените щати, учените са взели предвид и приноса на социални фактори, като достъп до здравно осигуряване, доходи, гъстота на населението и произход (наследственост) - били ли са предците от Европа или Африка или са коренни американци.\r\nНай-високият риск от развитие на голяма депресия се наблюдава сред имигрантите от Европа. Шизофренията и епилепсията са по-често срещани при афроамериканците. Рискът от биполярно разстройство нараства с 27% в райони с лошо качество на въздуха в сравнение със средното за страната. Лошото качество на живот в страната увеличава риска от разстройство на личността с 19,2%.\r\nРезултатите за Дания са следните: хората, израснали в райони на страната с най-замърсен въздух, имат с 162% по-висок риск от разстройство на личността, 148% от шизофрения и 29,4% от биполярно разстройство. И въпреки че е невъзможно тези резултати директно да се сравнят с американските, тенденцията е забележима, пише БГНЕС.\r\nПроблемът е също, че все още не е възможно да се докаже причинно-следствената връзка между замърсяването на въздуха и психичните разстройства: твърде много други вредни фактори и стрес обкръжават градските жители. Що се отнася до механизма на такава връзка, авторите на изследването дават три хипотези, които в крайна сметка се свеждат до - окислителен стрес в мозъчните клетки и в резултат на това тяхното увреждане, смърт и оттам увреждане на генетичния материал.    ", "date": "2019.09.11", "title": "Мръсният въздух и температурните колебания увеличават психичните разстройства"}
{"url": "https://www.actualno.com/sciencelogy/a1-shte-predlaga-novite-modeli-iphone-iphone-11-iphone-11-pro-i-iphone-11-pro-max-news_1374634.html", "text": "              ще предлага най-новите модели iPhone. Серията включва– iPhone 11, iPhone 11 Pro и iPhone 11 Pro Max – последните технологични модели в портфолиото на iPhone, които се отличават с впечатляваща производителност и редица нововъведения при камерите. Предварителните поръчки на трите модела стартират на 20 септември в 00:01 часа, като смартфоните ще бъдат в продажба в търговската мрежа на А1 от 27 септември.   iPhone 11 Pro и iPhone 11 Pro Max са флагманските модели от портфолиото на Apple, като предоставят впечатляваща производителност с новия А13 Bionic чипсет. Корпусът на двете устройства съчетава неръждаема стомана и закалено стъкло с олеофобно покритие, като в допълнение притежава рейтинг IP68 за водо- и прахоустойчивост. iPhone 11 Pro има 5,8-инчов Super Retina XDR OLED дисплей, с гъстота на пикселите от 458ppi.\r\nТехнологията и гъстотата на пикселите при iPhone 11 Pro Max е същата, а дисплеят е с големина от впечатляващите 6,5 инча. Двата модела разполагат с тройна камера на гърба – 12-мегапикселова широкоъгълна камера (f/1.8), 12-мегапикселова ултраширокоъгълна камера (f/2.0) и 12-мегапикселов телефото обектив (f/2.4), с двойно оптично увеличение. Камерата разполага със система от четири LED светкавици, предоставящи възможност за заснемане на качествени изображения при ниска осветеност. Базовите версии разполагат с вградена памет за съхранение от 64GB, а за по-взискателните клиенти са налични версии с 256GB и 512GB вътрешна памет.  iPhone 11 съчетава най-новите технологии от Apple на по-достъпна цена. Корпусът комбинира алуминиева рамка и закалено стъкло с олеофобна защита. Дисплеят е 6,1-инчов, IPS LCD панел с гъстота от 326 пиксела. Моделът има нова двойна задна камера – 12-мегапикселова широкоъгълна камера (f/1.8) и 12-мегапикселова ултраширокоъгълна камера (f/2.4), поддържаща HDR функции, заснемане на панорамни изображения, разпознаване на сцени с изкуствения интелект и много други.\r\nЧетворната LED светкавица спомага за заснемане на изображения при ниска осветеност с богати и ясни детайли. Мощния процесор А13 Bionic притежава AI функции и предоставя завидна производителност, благодарение на 7-нанометровата си архитектура. Базовата версия на модела разполага с вградена памет за съхранение от 64GB.   Моделите работят с най-новата операционна система от Apple – iOS 13, която според компанията е най-персонализираната и най-сигурната мобилна операционна система, предоставяща множество функции и удобства в полза на потребителите.        ", "date": "2019.09.11", "title": "А1 ще предлага новите модели iPhone – iPhone 11, iPhone 11 Pro и iPhone 11 Pro Max "}
{"url": "https://www.actualno.com/ruse/mladejki-dom-ruse-otkriva-novija-tvorcheski-sezon-v-pyrvija-ucheben-den-news_1374547.html", "text": "      На 16 септември Младежки дом - Русе ще отбележи началото на новия творчески сезон 2019/2020.      В 10:30 ч. пред Съдебната палата ще се проведе информационна кампания, която ще представи различните клубове на Младежки дом, като всеки, който има желание на място може да попълни заявление - молба за включване в съответната клубна форма. От 17 до 20:30 часа са предвидени много изненади. В програмата на събитието ще бъдат включени различни флашмоби, танци, демонстрации, музика, шах, както и ушу и тай чи за любителите на бойните изкуства. С атрактивни изпълнения ще участват: Балет „Импулс”, Мажоретен състав „Екстрийм”, ФТС „Зора”, Вокална група „Приста”, Клуб по Ушу и тай чи.\r\nГост изпълнители на събитието ще бъдат  група „4етно” и вокално трио „Идепея”, както и Вокално студио за поп и джаз „Икономов”. Събитието ще закрие KOPRIVA. Тя създава  музика като луупира гласа си на живо, импровизира, наслагва хармонии и използва различни вокални ефекти. ", "date": "2019.09.11", "title": "Младежки дом - Русе открива новия творчески сезон в първия учебен ден"}
{"url": "https://www.actualno.com/starazagora/promenjat-ogranichitelnite-po-centralnata-ulica-v-stara-zagora-news_1374626.html", "text": "      Ограничителите за автомобили, които са поставени по централната улица \"Цар Симеон Велики\" в Стара Загора ще бъдат променени. Това отговори на журналистически въпрос кметът Живко Тодоров. Според него решението и в Града на липите да са като ограничителите на \"Графа\" в столицата, станали известни като перки на акули, са проектантско решение.      „Зa дa ce избeгнaт инцидeнти, cмe издaли пpeдпиcaниe oгpaничитeлитe дa бъдaт пpoмeнeни, тaĸa чe дa ce гapaнтиpa бeзoпacнocттa нa xopaтa”, съобщи още Toдopoв и обяви, че ремонтът но пешеходната зона е приключен и в момента се извъpшвaт дoвъpшитeлни дeйнocтии се отстраняват пропуски. Според него вероятно до две - три седмици ще се приключи и с тях.    ", "date": "2019.09.11", "title": "Променят ограничителните по централната улица в Стара Загора"}
{"url": "https://www.actualno.com/music/senzacijata-fabrizio-parisi-otnovo-pokani-bylgari-za-novoto-si-parche-i-can-survive-news_1374673.html", "text": "       Fabrizio Parisi е едно от най-актуалните имена на европейската хаус сцена и не случайно вече близо година води собствено едночасово шоу по престижното Italia Radio 1 всяка седмица, заедно с имена като Benny Benassi,The Cube Guys, Federico Scavo, Luca Guerrieri, Flashmob, Gianluca Vacchi, а от няколко месеца сетовете му са част и от плейлиста на радио Ibiza. Когато става дума за вокъл хаус проектите му обаче, вече традиционно той търси диаманти в България.      I Can Survive е най-новата му колаборация, чиято аудио премиера беше на 5 септември и моментално завладя родния радиоефир и всички онлайн платформи. Парчето го събира с двама български артисти, с които работи за пръв път.\r\nВърху завладяващия хаус бийт Fabrizio работи заедно с едно от най-интересните явления в българската електронната сцена – продуцентът The Editor. Зад псевдонима се крие енигматичен български саунд-дизайнер завършил най-престижното музикално висше училище – Бъркли Колидж, със специалност „Електронна музика и саунд дизайн“ и замесен в много проекти на световно ниво.   Зад микрофона, като автор на текста и съавтор на музиката, застава талантливата Veneta, която успя само за няколко години да стане един от любимите хаус вокали на големите имена в бранша. В началото на 2019-а гигантът Sony я забеляза и издаде нейната песен Feeling Good.\r\nСлед 11 седмици поред на върха на българския еърплей чарт (и общо 49 седмици в Топ 10) с първата си колаборация с български глас – Sunbeams; максимална ротация в MTV Dance вече точно година на втория си проект с български вокали – Aurora; и тотален успех на третия си опит с български привкус – Tell Me Right, която и в момента е в челните десетки на много европейски класации, Fabrizio Parisi отново дава заявка за „най-слушано“ клубно парче с I Can Survive.     Видеото към трака направи своята премиера преди часове. То е дело на True Story Production. Седем дни true story („истинската история“) на един от режисьорите на компанията са запечатали най-красивите кътчета на Италия - Амалфи, Капри, Позитано, Соренто. Клипът се отличава с изчистен, чилаут сюжет на фона на най-добрия декор – природата и носи усещане за вечно слънце и горещите емоции.          ", "date": "2019.09.11", "title": "Сензацията Fabrizio Parisi отново покани българи за новото си парче  – I Can Survive"}
{"url": "https://www.actualno.com/basketball/senzacionno-basketbolnijat-hegemon-sasht-prekloni-glava-pred-francija-news_1374650.html", "text": "      Националният отбор на САЩ изненадващо отпадна от Световното първенство по баскетбол още на четвъртфиналите, след като бе победен от тима на Франция с 89:79 в изключително атрактивен мач в Дунгуан, Китай.      Американците бяха абсолютни фаворити да станат световни шампиони за трети пореден път след триумфите през 2010 и 2014, въпреки че голяма част от звездите от НБА отказаха да участват на Мондиала в Китай.\r\nТе обаче бяха спрени от вдъхновения отбор на Франция, който се представи отлично днес. Двубоят започва равностойно и първата част завърши при равенство 18:18, но във втората четвъртина \"петлите\" се развихриха и натрупаха преднина от шест точки на почивката..\r\nНай-резултатен за победителите ба Еван Фурние с 22 точки и четири успешни стрелби от далечно разстояние, а Руди Гобер се отчете с дабъл-дабъл - 21 точки и 16 борби (7 в атака). Нандо де Коло добави 18 точки за успеха, а Франк Нтилкина вкара 11 от пейката. За американците над всички бе Донован Мичъл с 29 точки, но никой друг от тима на мина кота 11 точки.  По този начин Франция се класира за полуфиналите на Световното първенство и в петък ще се изправи срещу Аржентина в спор за място на финала. В другия полуфинал Испания ще играе с Австралия или Чехия, които по-късно днес ще определят последния четвъртфиналист. САЩ от своя страна ще играе утре със Сърбия в мач за определяне на местата от пето до осмо.\r\nПовече подробности за развитието на двубоя, . ", "date": "2019.09.11", "title": "Сензационно: Баскетболният хегемон САЩ преклони глава пред Франция"}
{"url": "https://www.actualno.com/healthy/medicinskite-sestri-se-zakaniha-da-ogradjat-narodnoto-sybranie-s-bintove-video-news_1374641.html", "text": "      Днес пред Народното събрание медицинските специалисти (медицински сестри, рехабилитатори, фелдшери и др.) от цяла България (Пловдив, Хасково, Златоград, Ардино, Свиленград, Стара Загора, Казанлък, Карлово, Сопот, Бургас, Видин и др.) излязоха на поредния протест, организиран от самите тях.      За пореден път те настояха за промяна в законодателството - специално да могат да бъдат учредявани съсловни организации, за достойно заплащане на труда им, както и за алармиране на обществеността за безобразията, които се извършват в болниците, вследствие на сега действащата здравна система в България.  \" Ще се борим до край, защото иначе краят ни като съсловие е близо\". Това обяви пред репортер на   \" , което за нас е постижение. По този закон се работи повече от 10 години и не се допуска за разглеждане. За нас това е малка победа\", обясни още тя.\r\nИскаме увеличение на заплатите, но ние не се борим само за това. Ако не променим системата, всичко е разруха. В момента в здравеопазването цари пълен хаос, допълни Ганчева.     Тя разказа, че в провинцията заплатите са много близки до минималните, а натискът върху сестрите там бил \"много голям\".        Всички ще напускаме фишовете, които получаваме, защото в интернет излезнаха едни заплати, които не са верни, те са с извънредния труд. В много болници има по няколко графика - официален и не, защото извънредния труд почти не се плаща от работодателя, допълна Ганчева.\r\nТя отказа да коментира темата за частните практики в държавните болници: \"Това не е на дневен ред, има много по-важни въпроси\". ", "date": "2019.09.11", "title": "Медицинските сестри се заканиха да оградят Народното събрание с бинтове (ВИДЕО)"}
{"url": "https://www.actualno.com/crime/prebiha-s-buhalki-trima-uchenici-vyv-veliko-tyrnovo-news_1374663.html", "text": "      Пребиха трима ученици с бухалки във Велико Търново, съобщават от \"24 часа\".      Вчера по обед двама деветокласници и приятелят им седмокласник от Спортното училище били нападнати от други младежи близо до пазара в квартал \"Бузлуджа\". Предполага се, че причината за побоя е момиче.   Десетки хора станали свидетели на саморазправата и незабавно подали сигнал на телефон 112. Когато на мястото пристигнали служителите на реда обаче, биячите вече били избягали.\r\nНападнатите момчета пък били с избити зъби, целите в кръв, синини и оттоци. Те незабавно били откарани в Спешна помощ. Единият от учениците е в по-тежко състояние, а другите двама са освободени за домашно лечение.  Извършителите на побоя вече са задържани - те са 16-17 годишни.\r\nПо информация на директора на Областната дирекция на МВР във Велико Търново старши комисар Димитър Машов всички момчета са от града. Тепърва предстои събиране на доказателства по случая.    ", "date": "2019.09.11", "title": "Пребиха с бухалки трима ученици във Велико Търново"}
{"url": "https://www.actualno.com/balkani/haradinaj-sasht-sa-protiv-podjalba-na-kosovo-news_1374660.html", "text": "      Премиерът на Косово в оставка Рамуш Харадинай предупреди за опасност от „сръбска пропаганда” срещу страната му, съобщава МИА, цитирана от БГНЕС.      По време на пресконференция след откриването в Прищина на паметника на жертвите от 11 септември той заяви, че опитите на Белград да отмени международното признание на косовската независимост продължават.   Според Харадинай, Косово представлява фронтова линия за САЩ. „Убеден съм, че САЩ ще бъдат с Косово. Никой в САЩ не подкрепя подялба на Косово”, заяви той.\r\nХарадинай беше категоричен, че въведените мита за произведени от Сърбия стоки, които неговото правителство въведе миналата година, ще отпаднат само, ако Сърбия признае независимостта на Косово.   ", "date": "2019.09.11", "title": "Харадинай: САЩ са против подялба на Косово "}
{"url": "https://www.actualno.com/europe/konte-shte-iska-ot-es-specialen-statut-za-bednija-italianski-ug-news_1374607.html", "text": "      Италианският премиер Джузепе Конте заяви, че ще поиска от Европейската комисия да даде на италианския по-беден юг специален статут. Целта е да се разработя извънредни мерки за увеличаване на заетостта и борба с организираната престъпност в региона, пише АФП.      \"Трябва да се опитаме да накараме Европа да осигури специален статут за  нашия юг, за да ни позволи да стартираме извънредни мерки за развитие\",  заяви Конте във Фейсбук.   Днес той е в Брюксел, където ще се срещне с председателя на ЕК Урсула фон дер Лайен.\r\nПрез 2018 г. над 1,8 милиона семейства на юг са живеели в абсолютна бедност, сочат последните данни на Евростат. Недостигът на възможности за работа сред младежите е инструмент в ръцете на мощни организирани престъпни групи.  „Младежката безработица в Южна Италия надхвърля 50%, липсват  инвестиции, политики за развитие и стратегии за нейното възобновяване“,  заявиха в изявление членовете на Европейския парламент от Движение 5  звезди. Те подкрепиха призива на Конте за специален статут и заявиха  също, че ще се борят с европейските политики за строги икономии, на фона  на \"емиграцията, бедността и безработицата\" на юг.\r\nСпециален статут би дал на южните региони в страната преференциален и пряк достъп до някои програми на ЕС. В момента там са регистрирани едни от най-високите цифри за безработица сред младежта в Европа.   Италианският премиер Конте е в Брюксел с още две основни цели. Първата, да промени Пакта за стабилност и растеж на ЕС, който  ограничава бюджетния дефицит в държавите-членки. Изискване, с което Италия вече имаше проблем. И втората, да промени Дъблинския регламент, според който мигрантите се връщат в държавата, в която първо са влезли в Европа.     ", "date": "2019.09.11", "title": "Конте ще иска от ЕС специален статут за бедния италиански юг"}
{"url": "https://www.actualno.com/politics/dokladyt-za-nacionalnata-sigurnost-ogromna-korupcija-sred-dyrjavnite-chinovnici-news_1374605.html", "text": "      Най-често през 2018 година са хващани при обществените поръчки и сред общинските чиновници , които отговарят за процедурите за реализация на инвестиционни обекти в имотния бранш т.е. строителство.      Освен това, отличници по корупционни практики били в НАП, както и митничарите. Това пише в за състоянието на националната сигурност през 2018 година, който беше приет от парламента.   Изрично е подчертано, че имало напредък и \"повишена прозрачност\" за обществените поръчки, но корупционният риск в сферата си остава висок. Не оставали незасегнати дори и малките обществени поръчки , които не били толкова атрактивни за крадене, пише още в доклада.\r\nВпечатление прави и друго заключение в доклада – че с обществените поръчки в България всъщност се създава грешен икономически модел и се пречи на реалната конкуренци я, която е основата на истинската пазарна икономика.  Изрично е използвана и думата \"устойчивост\" що се отнася до познатата практика на административен рекет – за да бъде издаден даден документ, да се иска подкуп. Става въпрос за издаване на административни решения по съгласувателни, регистрационни, разрешителни и лицензионни режими и административни услуги. Отделно в доклада пише, че \"се запазва тенденцията представители на местна власт да използват установени схеми за лично облагодетелстване чрез възлагане на дейности на свързани лица\".\r\nЩо се отнася до организираната престъпност, констатацията е, че \"през последните десет години в страната се наблюдава спад на нивото на използвано от организирани престъпни групи насилие\", но пък си оставаме един вид привлекателна дестинация за дейността на организираната престъпност и тя е фактор, \"от който произтичат реални рискове и заплахи за сигурността на национално и европейско ниво\".\r\nИзрично подчертан като водещ при данъчните престъпления е проблемът, че при търговията на дребно продължава да се поддържа практиката да не се издават касови бележки т.е. укриват се данъци. Жертви на трафик на хора били най-вече ромите – жени и деца, а да си купиш нелегално оръжие най-често може заради \"малки нелегални работилници\", гласи докладът.        Увеличава се честотата, обхватът и разнообразието на  в Република България, гласи специалният раздел за киберсигурността в Годишния доклад за състоянието на националната сигурност, отразяващ 2018 година, който става много актуален след хакерската атака срещу НАП.\r\nВеднага на очи се набива заключението, че \"добре развитата информационна и комуникационна инфраструктура на Република България я прави привлекателна за експлоатиране от мултинационални организирани киберпрестъпни групи\".\r\nВ мотивите на правителството за приемане на доклада т.е. и на това изречение обаче не бива засегнат аспектът дали организираната престъпност предпочита добре развити системи или по-малко развити, които биха били по-лесни за пробив. За сметка на това в доклада пише, че има \"сравнително ниското ниво на информираност както на бизнеса, така и на гражданите\" що се отнася до един от методите за киберпрестъпления – социалния инженеринг. Заради това ниско ниво на сигурност се повишавало \"нивото на виктимизация\"!\r\nВторият посочен в доклада метод е \"фишингът\" (изпращане на лъжливи имейли с цел определен отговор и/или отваряне на прикачен файл, с което да бъдат откраднати пароли и лична информация). Друго впечатляващо заключение предвид пробива в НАП е и следното заключение: \"Актуални остават киберпрестъпленията, свързани с нерегламентиран достъп и хакерски атаки към интернет сайтове на лица, държавни и частни организации ...\".\r\nИма и заключение за фалшивите новини – че те целят \"упражняване на определен контрол и натиск върху обществото и неговите нагласи\", като Facebook, Twitter и като цяло Интернет са посочени за канали, по които се разпространяват фалшиви новини. Разбира се, даден е и пример със срива на Търговския регистър отпреди година в стил ето това е рискът от увеличаването и усложняването на кибератаките в глобален мащаб.      А крайното заключение за киберсигурността е следното - необходимо е приоритетно да се развива експертен капацитет и да бъдат придобивани нови високотехнологични способности в тази област. ", "date": "2019.09.11", "title": "Докладът за националната сигурност - огромна корупция сред държавните чиновници"}
{"url": "https://www.actualno.com/ruse/predstavjat-20-sela-obekti-na-turizym-v-rajona-ruse-gurgevo-news_1374537.html", "text": "      Бизнес центърът за подпомагане на малки и средни предприятия в Русе ще популяризира 20 дестинации за развитие на селския туризъм в района Русе – Гюргево. За целта ще бъдат създадени туристически пътеводител, фотоалбум и кратки промоционални клипове, представящи 20 села от областите Русе и Гюргево.      Пътеводителят ще информира за 20-те селища, избрани във връзка с потенциален интерес за посещение, туристически пътеки, описание на традиционните продукти в съответния регион, както и места за настаняване и възможности за хранене.   Фотоалбумът съдържа 100 снимки от 20-те села, представени в уникален формат: като отделни пощенски картички, които могат да бъдат откъснати от албума.\r\nПосочените български и румънски села вече се популяризират и чрез заснетите кратки видеоклипове, както и статии в медиите, които представят културното и природното богатство, специфично за всяко село и които правят съответното село дестинация за практикуване на селски туризъм. Форматът на отделните видеа включва след представянето на всяко румънско село, предложение за пътека, която да го свърже с едно от българските села, промотирани по проекта. Съответно всяко видео, което представя българско село, включва и предложение за пътека, която води към едно от румънските села по проекта.  Европроектът е на стойност 300 000 евро и се изпълнява заедно с асоциация „Конгресно и посетителско бюро Източен Дунав“ от Гюргево. ", "date": "2019.09.11", "title": "Представят 20 села, обекти на туризъм в района Русе - Гюргево "}
{"url": "https://www.actualno.com/smartfinance/obedinjavaneto-na-krediti-spasenie-pri-narastvashti-dylgove-news_1372674.html", "text": "      За да удовлетворим различните ни желания и нужди, понякога се случва да изтеглим повече от един кредит, да изплащаме 2-3 стоки едновременно или да сме изхарчили една или няколко кредитни карти, което сериозно натоварва личния ни бюджет. Оказва се, че дължим няколко вноски в повечето случаи към различни финансови институции, които трябва да плащаме на различни дати. Това е крайно неудобно, скъпо и объркващо.      Решението на този проблем е обединяването на кредити. Обединяването на кредити, наричано още рефинансиране или консолидиране на кредити, представлява замяна на няколко по-малки заема с един по-голям, но при по-изгодни условия.\r\nАко ви е трудно да плащате месечните си вноски по натрупаните няколко кредита, но не желаете да добавяте допълнителни дългове към вече затрудненото ви финансово положение, или имате необходимост от нов кредит, но не искате да увеличавате месечните си плащания, то тегленето на кредит за обединяване на задълженията е подходящо за вас.\r\nПо този начин намалявате разходите си, пестите време и нерви и плащате всичко необходимо наведнъж, вместо различни суми на различни дати и към различни финансови институции.   Кредитите за обединяване на задължения са и едни от най-често използваните в последните години. Към тях прибягват не само хора, изпаднали във финансови затруднения, но и потребители с високи доходи, които нямат проблем с обслужването на задълженията и искат да се възползват от възможността за оптимизация на разходите. Все по-редовната употреба на тези кредити е знак, че финансовата култура на хората в България се повишава.\r\nОсновната причина за обединяването на задълженията е оптимизация на разходите. За да постигнете тази цел е изключително важно внимателно да прегледате условията, които ви предлагат за рефинансирането, преди да подпишете договора. В тях трябва ясно да са описани размерът на лихвите, сроковете за изплащане и погасяване, клаузите за неустойка и други важни детайли. Ако новите условия водят до оптимизация на месечните разходи за вноски по кредити, спокойно можете да се възползвате от това обединяване на кредити.       Пряко следствие от обединяването на задължения е възможността да намалите размера на месечните вноски или общата сума, която ще платите по кредита, като по този начин увеличавате разполагаемите си средства или да получите допълнителна сума, без да увеличите размера на месечната вноска. Кое ще предпочетете, зависи изцяло от вас.\r\nЕдна от финансовите институции, която предлага при промоционални условия, е Пощенска банка. Ако изберете опцията за ви за кредит, можете да получите желания заем . Условията са валидни при , като освен в офис на банката, можете да заявите кредита онлайн, по телефона или с необходимите документи. Така бързо, лесно и удобно може подадете своето искане.\r\nРазмерът на предлагания кредит е до 70 000 лв., срокът – до 10 години, а лихвата е промоционална при превод на работната ви заплата в банката, разкрита по и сключена застраховка по програма \"Защита на плащанията\". Пълната информация за приложимите условия, в т.ч. лихви, такси и комисионни, може да откриете на . Този заем е подходяща възможност за обединяване на задължения по потребителски кредити, кредитни карти и други видове кредитни продукти в едно.\r\nВ бъдеще планирайте внимателно финансовите си дългове, които могат да ви вкарат в дългова спирала и да влошат кредитната ви история при бавене и неплащане.\r\nОбединението на задължения ни разтоварва от бремето на нарастващата задлъжнялост. Този начин за покриване на дължимото ни дава по-голяма сигурност и спокойствие, но също е и шанс да получим допълнителни средства за реализирането на други наши планове. Най-важното е да направим отговорен и информиран избор, да си направим добре сметката и да се спрем на най-подходящия и изгоден вариант.    ", "date": "2019.09.11", "title": "Обединяването на кредити – спасение при нарастващи дългове"}
{"url": "https://www.actualno.com/asia/pochina-bivshijat-prezident-na-indonezija-usif-habibi-news_1374657.html", "text": "      Бившият индонезийски президент Бухарудин Юсуф Хабиби почина на 83-годишна възраст, съобщава Джакарта пост, цитиран от РИА Новости.      Според вестника, Хабиби се е намирал в реанимация във военната болница в Джакарта от понеделник след внезапно влошаване на здравето му.   Смъртта на бившия президент бе обявена в Инстаграм от неговата праплеменница, певицата Мелани Субоно.\r\n\"Благодаря ти, че направи Индонезия по-добра, благодаря, че ме научи да не се отказвам\", цитира вестникът думите на Субоно.  Бухарудин Юсуф Хабиби получава техническо образование в Германия през 1978 г. Той оглавява Министерството на технологиите и научните изследвания, където работи 20 години при президента Сухарто.\r\nПрез май 1998 г. той встъпва в длъжност като президент след оставката на Сухарто и остава такъв до 1999 г., когато парламентът избира нов президент. ", "date": "2019.09.11", "title": "Почина бившият президент на Индонезия Юсиф Хабиби "}
{"url": "https://www.actualno.com/society/syd-bez-zabavjane-za-agresori-nad-medici-dogovoriha-se-bls-i-prokuraturata-otnovo-news_1374543.html", "text": "      Приоритетно разследване на агресията над медици. За това се разбраха двамата заместници на главния прокурор Иван Гешев и Мария Шишкова, които се срещнах с представители на Българския лекарски съюз.      Всъщност Прокуратурата на Република България има подписано Споразумение за  сътрудничество и взаимодействие с Министерството на здравеопазването от  2015 г. Съгласно него още на 14 август 2017 г. главният прокурор Сотир Цацаров е издадал заповед за осигуряване на приоритетно разследване при случаи на  посегателства срещу медици, без забавяния, по възможност по реда на  бързото производство.   Днес председателят на БЛС д-р Иван Маджаров отново е напомнил за заповедта. На срещата било обсъдено създаването на работещ механизъм и начините на  прилагане  на съществуващите вече законови мерки, за да се защитят лекарите на  работното им  място, съобщиха от прокуратурата.\r\nСред темите на разговори била и необходимостта от съвместни  действия на институциите за промяна на обществените нагласи и възвръщане  на доверието към работещите в системата на здравеопазването.  Агресията срещу медици отново излезе на дневен ред след последния случай от края на миналата седмица, когато бяха нападнати лекари и медицински сестри от Специализираната белодробна болница „Д-р Трейман“ във Велико Търново. ", "date": "2019.09.11", "title": "Съд без забяване за агресори над медици, договориха се БЛС и Прокуратурата, отново"}
{"url": "https://www.actualno.com/health/kogato-mesechnijat-cikyl-lipsva-ili-e-neredoven-news_804833.html", "text": "      Всички искаме менструалният ни цикъл да идва навреме и да е безболезнен. Уви, в действителност нередовната менструация е често срещано явление, но невинаги е повод за притеснения. Важно е да потърсим причините и да предприемем действия.       - През първите две години след началото на менструацията тя може да е нередовна. По-късно нещата се оправят.\r\n- Около 35 години менструацията може да намалее.\r\n- След раждането менструацията може да отсъства, особено ако майката .  - При жени над 50 години наближава менопаузата и по това време менструалният цикъл често става по-къс или нередовен.\r\nВсички тези промени са нормални и не са причина за аларма. За да не изпуснете обаче моментите, когато месечният цикъл липсва или е нередовен, ви съветваме да . Няколко важни неща за него:\r\n1.    Колко дълго трае ? Маркирайте първия ден от периода в календара. Периодът между първите дни на две менструации подред се нарича цикъл. Така може да проследите продължителността и стабилността на менструалния си цикъл, който обикновено трае 21-35 дни.    2.    Какъв е характерът и дали месечният цикъл липсва или е нередовен. Със сигурност може да кажете колко често минават периодите. Как протичат и т.н.\r\n3.    Всякакви промени във вагиналния секрет - кървави петна по прането между менструация, промяна в цвета, количество, структура и мирис на вагинален секрет, сърбеж, проблеми от всякакво естество, свързани с женските полови органи, са от значение.\r\n4.    Болка в долната част на корема от всякакъв характер (не само менструална).\r\n5.    Периоди на депресия, промени в настроението, раздразнителност. Всички тези отметки ще ви позволят да нарисувате подробна картина на своето женско здраве. Те ще улеснят лекарите по-лесно да диагностицират състоянието. По този начин и най-точно ще могат да предпишат подходящи лекарства, ако се налага.     Гинеколозите делят нарушенията на два типа - първични и вторични. Основните нарушения в месечния цикъла включват \"първична аменорея\". Открива се при тийнейджърките. Обикновено менструацията трябва да започне преди 15-тата годишнина. И ако това не се случи, момичето задължително трябва да посети лекар. Причините за липсата на менструация при момичета над 15 години могат да бъдат различни: – това е една от най-честите причини. Минималното телесно тегло за началото на първата менструация е 45 кг. В този случай храненето е много важно. Ако има такива се предписва необходимото лечение. Това се случва след медицински преглед и поставяне на диагноза от специалист лекар. (недоразвитие), хипофизата и хипоталамуса – подобни аномалии могат да бъдат открити само от лекар. - преди началото на менструацията момичетата започват да се развиват. Растенето на гърди, появата на косми в интимната зона и под мишниците са достатъчни показатели. Ако това не стане преди 13-15 години, е повод да се потърси консултация с лекар.\r\nМомичетата трябва да знаят, че менструалният цикъл рядко се установява веднага. За това се иска период от около година. През този период менструацията може да бъде нередовна, както и оскъдна или обратното - по-обилна. В това няма нищо ненормално. Ако първата менструация е започнала преди година, но цикълът все още не е редовен, това е повод да се потърси специалист.  - ако месечният цикъл не започне навреме, първото нещо, за което трябва да помислите, е евентуална бременност. - една от най-честите причини за нарушаване на цикъла е психологическо натоварване. Има много начини да се избегнат, заобиколят или решат проблеми от подобен род и естество. - едно е да се занимаваш със спорт за здраве и добра фигура, а друго е да изтощаваш тялото с ежедневни интензивни тренировки. Това може да доведе до хормонална недостатъчност. Факт е, че мазнините са важен компонент от веригата на хормоналната трансформация, а при прекомерна физическа активност те се изчерпват. И ако съдържанието на мастна тъкан в организма стане по-малко от 18-25%, това може да доведе до нарушение на менструалната функция. - диетата може да предизвика хормонална недостатъчност и да намали телесните мазнини до критичен минимум. Поради тази причина строгите диети са жизнено опасни. За предпочитане е здравословна балансирана диета. - всяка промяна в състоянието, дори леко повишаване на температурата, може да забави менструацията. - често при отиване в страна с различен климат, е обичайно менструацията да започне по-рано или обратно - по-късно. - пероралните контрацептиви често се предписват за възстановяване на менструалния цикъл. Случва се и обратното: ако приемате хапчета дълго време, а след това ги спрете рязко, тогава менструалният ви цикъл може да се изгуби. Защо това се случва? Тялото се отпуска. То е свикнало да получава хормони отвън и трябва само да започне да ги произвежда. Ако след първия път на отказ от лекарството цикълът не се нормализира, трябва да посетите гинеколог. – това може да се определи само от лекар. Когато нарушенията на менструалния цикъл не са изолирани, а станат норма е важно . ", "date": "2019.09.11", "title": "Когато месечният цикъл липсва или е нередовен"}
{"url": "https://www.actualno.com/business/sydyt-otmeni-spiraneto-na-parogeneratorite-na-tec-republika-v-pernik-news_1374639.html", "text": "      Административен съд - Перник постанови двата парогенератора на ТЕЦ \"Република\", които бяха спрени преди седмица, да заработят отново. Така съдът отмени решението на РИОСВ - Перник от 5 септември.      Решението не е окончателно и може да бъде обжалвано в 7-дневен срок пред Върховния административен съд, съобщава БГНЕС.   Причината за спирането на двата генератора беше, че РИОСВ установила използването на неразрешен вид гориво - биомаса от . Мярката влезе в сила, за да се спре замърсяване на околната среда в района. Тогава близо 20 000 абонати на топлпофикацията останаха без топла вода, припомня БТВ.\r\n\"Топлофикация\" изнася складираната биомаса, както и RDF отпадъкът,  съхраняван в двора на ТЕЦ \"Република\", съобщи днес кметът Вяра Церовска.  ТЕЦ-ът е част от Топлофикация - Перник, която е собственост на бизнесменът Христо Ковачки. Преди дни РИОСВ - Стара Загора спря друг ТЕЦ на Ковачки - . Причината беше същата - неразрешено използване на биомаса. А преди месец - същият ТЕЦ бе глобен за на Гълъбово.    ", "date": "2019.09.11", "title": "Съдът отмени спирането на парогенераторите на ТЕЦ \"Република\" в Перник"}
{"url": "https://www.actualno.com/politics/cacarov-obvinenijata-za-prestyplenie-sreshtu-bylgarija-ne-sa-ataka-sreshtu-dvijenie-rusofili-news_1374564.html", "text": "      Обвиненията за престъпление срещу България не са атака срещу движение \"Русофили\". Това каза главният прокурор Сотир Цацаров по време на изслушването си в пленарна зала по шпионския скандал.      \"Мога да го кажа съвсем ясно - това не е атака срещу движение \"Русофили\". Обвиняемият е председател на това движение, но отговорността, която той трябва да носи е за неговите лични действия.\r\nФактът, че движението е било използвано от него за определени цели, не означава, че трябва да хвърлим сянка или да преследваме за идеи членовете на това движение. Това не е разделение на българското общество или опит за разделение на русофили и русофоби.   В крайна сметка в случая става въпрос не за това на чии национални интереси служиш, а че увреждаш българските национални интереси\", допълни Цацаров.  \"Разследването срещу Николай Малинов е започнало като разследване за пране на пари, впоследствие са установени и други негови провинения и той е обвинен, че се е поставил в услуга на чужда държава,\r\n\"Парите от Русия са насочени лично към Малинов и към негови дружества. Това финансиране е насочено към реализиране на определени дейности и изпълнение на определени задачи от обвиняемия. Основната част от тях е свързана с преоринтация на българската вътрешна и външна политика\", допълни Цацаров.\r\n\"Вчера бе съобщено, че е наложена ограничителна мярка на едно лице. Това лице е руският гражданин Леонид Решетников, на когото председателят на ДАНС е забранил влизането в страната за срок от 10 години. Днес е наложена ограничителна мярка на още едно лице и това Константин Малофеев. Същата ограничителна мярка - забрана да влиза на територията на Република България за период от 10 години \", допълни още Цацаров.    Той поясни, че действията по разследването на шпионския скандал продължават и към момента.   \"Ако съм закъснял, моля да бъда извинен. Темата на изслушването е такава, каквато ми е съобщена и такава, каквато съм разбрал от медиите. Влизам в движение и доколкото разбирам темата за изслушването е свързано с осъществяваното от прокуратурата разследване за престъпление против републиката. По отношение на информацията, която може да ви бъде предоставена. Налица са две законови разпоредби, които я ограничават. Първата е разпоредбата на Закона за съдебната власт.\r\nПо силата на Закона за съдебната власт и разпоредбата на чл. 74, т. 16, както и решението на Конституционния съд от 2017 г. Народното събрание не може да изисква от главния прокурор доклад относно дейността на прокуратурата за конкретно наказателно производство. Същевременно действа разпоредбата на чл. 98 от НПК, която изисква разрешение от наблюдаващия прокурор. Независимо от тези две разпоредби и съответно със стремежа и разбира се, задължението от моя страна - от една страна законът да не бъде нарушен, но от друга страна да бъде оказано необходимото уважение и правото на информираност на Народното събрание, ще ми позволите да представя пред вас възможните факти, които могат да бъдат представени\", заяви още Цацаров.\r\nГлавният прокурор посочи, че те ще са в границите на разрешеното от наблюдаващия прокурор. \"С каквото разрешение със съответни граници, разполагам писмено\", допълни още Цацаров. Той поясни, че досъдебното производство е започнало на 3 юли тази година.\r\n\"До настоящия момент извършените действия по разследването по това досъдебно производство, което се води в Специализираната прокуратура, са следните. Извършени са 11 претърсвания на помещения, адреси. Всяко от тези претърсвания е извършено с предварително разрешение на съдия от специализирания наказателен съд. В хода на претърсването са иззети компютърни конфигурации и документи. Извършени са пет броя претърсвания на моторни превозни средства, отново с предварително разрешение на съдия. Извършвани са осем лични обиска на лица\", допълни още Цацаров.   Главният прокурор уточни, че са разпитани 15 свидетели, а осем лица са задържани. ", "date": "2019.09.11", "title": "Цацаров: Обвиненията за престъпление срещу България не са атака срещу движение \"Русофили\""}
{"url": "https://www.actualno.com/politics/kornelija-ninova-podkrepjame-iskanijata-na-medicinskite-rabotnici-news_1374580.html", "text": "      Днес справедливо протестират медицинските сестри за възнагражденията си. Подкрепяме исканията им, заяви лидерът на БСП Корнелия Нинова пред медии в парламента, предаде БГНЕС.      Бившият омбудсман заедно с тях изработиха промени в закона и внесоха Закона за съсловните организации на медицинските, акушерките, асоциираните медицински специалисти, зъботехниците и помощник фармацевтите, припомни Нинова.   По процедурата на Народното събрание този закон не може да бъде факт, ако някой от депутатите не го припознае. Днес, ние в ПГ на „БСП за България“ го разгледахме, приемаме го и го внасяме като група.\r\nСмятаме че с този закон се слага равнопоставеност между различните съсловни организации, дава се възможност чрез свои представители те да участват в изготвянето на нормативни документи, в професионалната им квалификация, в развитието им, да отстояват правата на работещите в тези неправителствени и съсловни организации, заяви още Нинова и  Тя допълни, че заедно с това ще подготвят и внесат в бюджетната процедура аргументирано и обосновано увеличение на заплатите да бъде записано в закона за бюджета и на НЗОК и на големия бюджет искането за 2 минимални работни заплати. ", "date": "2019.09.11", "title": "Корнелия Нинова: Подкрепяме исканията на медицинските работници"}
{"url": "https://www.actualno.com/motosport/le-parisien-shumaher-e-v-syznanie-news_1374549.html", "text": "             По-рано стана ясно, че Шумахер е бил транспортиран в болницата при професор Филип Менаше, 69-годишен сърдечен хирург, в пълна тайнственост.   Той е бил скрит от всички погледи със специално тъмносиньо покривало. Специален хеликоптер е откарал легендата в парижката болница.   Според източника, д-р Менаше е започнал клетъчна терапия за лечение на сърдечна недостатъчност. Той също така е част от Съвета на директорите на Института за мозък и гръбначен мозък\".    Именно от травма на главата Шумахер страда в последните 6 години. През 2014 г. професорът е извършил трансплантация на ембрионални сърдечни клетки на пациент със сърдечна недостатъчност. Първи в света. Оттогава Менаше прави експерименти със стволови клетки.    Вижте повече в  ", "date": "2019.09.11", "title": "Le Parisien: Шумахер е в съзнание"}
{"url": "https://www.actualno.com/music/mnogaja-leta-za-nachaloto-na-novija-sezon-na-muzikalnija-teatyr-news_1374591.html", "text": "      С тържествен водосвет на сцената беше открит новия театрален сезон на Музикалния театър. „Нека вдъхновението ни съпътства и новия сезон да е по-добър от предходния изключително успешен за нас сезон!” - пожела директорът на Музикалния театър Марияна Арсенова.      Отец Александър Лашков, който отслужи тържествения водосвет, пожела успешен и благодатен нов сезон на Музикалния театър и на Балет „Арабеск”.  „Не е достатъчно да говорим на човека простичко,трябва да развълнуваме душата му. Изкуството, което правите, е наистина вълнуващо, голямо и носи силен етичен заряд!” – с тези думи отец Лашков благослови театъра и хората, които работят в него.   Музикалният театър ще посрещне официално публиката на 29 септември, неделя, от 17:00 – с концерта-спектакъл „ВЛЕЗ В МОЯ СЪН” в чест на 60-тия юбилей на своя главен диригент Юли Дамянов. През този сезон предстоят и други юбилейни концерти и на солисти на театъра.\r\nЗа новия сезон театърът направи подобрения на седалките на балкона за по-добра видимост. Така зрителите ще могат да се наслаждават на любимите си постановки, дори и от последния ред на балкона.  На 26 септември Балет „Арабеск” открива новия си сезон с Гала вечер, представена на откриването на 35-тото издание на „Аполония”, където трупата на Боряна Сечанова получи Голямата награда на фестивала.\r\nПървата премиера за новия сезон на Музикалния театър е през октомври на „ПРИЛЕПЪТ” от Йохан Щраус –син. За артистите и всички колективи на театъра предстоят усилени репетиции до премиерните дати на 20, 25,26 и 27 октомври 2019 година. Новата постановка на „Прилепът” се поставя 100 години след началото на първата й премиера в България през 1919 в тогавашния „Свободен театър”.        „Искаме да направим една премира, с която да поднесем подарък на нашата публика\" - разкри при откриването на сезона Марияна Арсенова, която е и режисьор на новата постановка. \"Публиката ще види класически прочит на пиесата и в същото време ще й поднесем и нещо ново. Това са не само младите артисти на театъра, които ще играят в нея, но и една изцяло нова визия, издържана с красота, с шега и с лекотата, с която се поставят всички оперетни заглавия на сцената на Музикалния театър.”\r\nНавръх Нова година – на 31 декември Музикалният театър за пръв път ще посрещне публика със специално новогодишно издание на „Прилепът”. Най-популярната оперета на Краля на валса традиционно се играе  във всички големи оперни и оперетни театри по света в навечерието на Новата година. За първи път Музикалният театър ще има специална детска програма, в която от края на ноември до средата на декември ще се играят само детски спектакли - цели 13 на брой. През този период няма да има представления за възрастни. „Целта ни е не само да накараме малката публика да се почувства в един приказен свят, но и след време като съвсем зряла отново и отново да се връща в нашия театър” – разкри замисъла на детската програма директорът на театъра Марияна Арсенова.\r\nПрез януари 2020 е премиерата на другото голямо заглавие от света на мюзикъла на сцената на Музикалния театър  – „ЦИГУЛАР НА ПОКРИВА”. Режсьор на спектакъла е Небойша Брадич от Сърбия.    ", "date": "2019.09.11", "title": "\"Многая лета\" за началото на новия сезон на Музикалния театър"}
{"url": "https://www.actualno.com/politics/aktualiziraha-strategijata-za-razvitie-na-elektronnoto-upravlenie-news_1374578.html", "text": "      Правителството прие Актуализирана стратегия за развитие на електронното управление в Република България 2019-2023 г., заедно с Актуализирана пътна карта за изпълнението й и с Концепция за регистрова реформа, посредством изменения и допълнения на Решение №163 от 21 март 2014 година.      Актуализираната стратегия за развитие на електронното управление отразява развитието на нормативната и институционалната рамка за е-управление, водещите европейски принципи и приети стратегически документи в тази област на европейско ниво в периода след 2014 г. Тя следва да служи за рамка, въз основата на която се създават стратегии по области на политики и се определят цели и дейности от централните и териториалните администрации.   Актуализираната пътна карта 2019-2023 г. включва приоритетни мерки за изпълнението на стратегическите цели, заложени в Актуализираната стратегия, отговорните институции и предвидения финансов ресурс. Основно финансирането на мерките ще се осъществи чрез оперативни програми на ЕС и чрез държавния бюджет. Важно е да се отбележи, че е възприет нов подход - включени са мерки от област „Правосъдие“ с цел да се осигури оперативна съвместимост, обхванати са мерки за преодоляване на критичните фактори и реализиране на ефективно и прозрачно е- управление. Актуализираната пътна карта отразява и изпълнението на вече стартиралите проекти и дейности в програмния период 2014-2020 г.\r\nЦелта на приетата Концепция за регистрова реформа е да се оптимизира организацията на регистрите в държавната администрация и да се намалят разходите за тяхната поддръжка, да се гарантира служебен обмен на информация и данни за предоставяне на качествени услуги, както и да се осигури възможност за предоставянето на услуги, базирани на регистрите от други административни органи. Концепцията е насочена към регистрите на всички централни и териториални администрации, с изключение на тези, които съдържат класифицирана информация. Мерки по нейната реализация се съдържат в Пътната карта за изпълнение на Актуализираната стратегия.  Към 2023 г. се очаква всеки гражданин да може да общува ефективно по електронен път с държавната администрация, като получава лесно, сигурно и надеждно персонализирани административни услуги. ", "date": "2019.09.11", "title": "Актуализираха стратегията за развитие на електронното управление"}
{"url": "https://www.actualno.com/politics/ns-dade-pravomoshtija-na-obshtinski-slujiteli-blizki-do-tezi-na-organi-na-mvr-news_1374505.html", "text": "       ще могат да подпомагат осъществяването на административно-наказателната дейност на територията на общината, като изпълняват функционалните си задължения в униформено облекло и отличителни знаци на съответната община, утвърдени от кмета на общината. Това прие парламентът чрез промени в Закона за местното самоуправление и местната администрация на първо четене.      \"За\" законопроекта гласуваха 96 народни представители, \"Против\" -69 и \"въздържали се\" -4, с което те бяха приети.   Измененията са внесени от съпредседателя на ПГ на „Обединени патриоти“ Искрен Веселинов и народния представител от ГЕРБ и зам.-председател на парламента Емил Христов.\r\nВ срок до три месеца след назначаването им, служителите в звеното преминават обучение по специална програма, изготвена от Главна дирекция „Национална полиция“ на Министерство на вътрешните работи.   Дебати Промените бяха обосновани от депутата от ГЕРБ Емил Христов като допълване и разширяване съществуващите законови Според него основен проблем е липсата на адекватни правомощия на общинските служители, което ги принуждава да извършват съвместни проверки с органите на МВР.\r\n\"Дори, когато пред очите ни се извършва посегателство пред общинска собственост, единственото, което общинските служители могат да направят е да сигнализират полицейски органи и да чакат пристигането им\", уточни още Христов и отчете, че в много от случаите в малките населени места има недостиг на полицейски служители.         Остри критики към законопроекта отправиха от БСП. В навечерието на местните избори се мъчите да създадете допълнителни лостове за вечно въдворяване на властта си в общините, чрез лични кметски преторианци, подчерта депутатът от БСП Красимир Янков.\r\nПо думите му с предложените промени се създава предпоставка за , за налагане с репресивни методи на властовия им капацитет.\r\nПредставяте ли си един кмет като Ценко Чоков как би привел в изпълнение този закон. Зад този закон се прикрива и неспособността да се изпълни предизборното обещание на управляващите за постоянно полицейско присъствие във всяко населено място , атакува депутатът от левицата.\r\nЯнков е на мнение, че с него се демонстрира и поредно оттегляне на държавата от функциите й за обезпечаване на сигурността и обществения ред чрез МВР. Този закон ще постави личността на кмета над закона, защото как си представяте примерно, представител на тази структура в ролята на санкциониращ неправилно паркирал кмет, на когото всъщност е пряко подчинен, коментира социалистът.\r\nНе ми се мисли дори каква ще е ролята на тези структури по време на избори, предвид и преобладаващото наличие на кметове от две политически сили, всяка със своята специфика на властови параметри, заяви Красимир Янков.      \"Преди време се опитахте да трансформирате една ведомствена структура във второ МВР - имам предвид Военна полиция, залагайки в закон й безконтролни права.\r\nОпитахте и през \"Закона за частната охранителна дейност\" да създадете особен подход за осигуряване обществения ред и сигурност в страната, който всъщност щеше да ни върне в средата на 90-те години - така нареченото мутренско охранителни време\", продължи с критиките червеният депутат.\r\nТова не е нарастване на ролята на местното самоуправление, а механизъм за пълен контрол от управлението по места върху населението , посочи още той. ", "date": "2019.09.11", "title": "НС даде правомощия на общински служители, близки до тези на органи на МВР"}
{"url": "https://www.actualno.com/faces/samuil-petkanov-roden-sym-da-byda-oligarh-news_1374512.html", "text": "              Около 14 милиарда години, някъде докъм 1990-а, не се шегувах никак. Големи взривове, супернови, прах, мъглявини, сблъсъци, сформиране на планети, ерупции на вулкани, щури еволюционни врътки, изобретявания на колела, топли води, войни, примирия, раздирания на желязни завеси. И по едно време си казах – айде да се родя и да спре да е такава сериозна работата.   След 10 години писане тоя сайт го ненавиждам. Ако го видя някъде, бих го ритнал. И все пак сигурно тая, че са открили “кур” отпреди 10 000 години. Не за друго, ами защото да ползвам тая дума в интервю. Като цяло няма неща, с които не бих се шегувал. Но бих избягвал шеги, които не правят ситуацията по-весела и поносима, а биха засилили някаква мъка. Затова не се подигравам с това, че оплешивявам. Накриво. Сигурно заради отровите във въздуха и в човешките взаимоотношения около нас.     Живеем на пренаселена планета сред близо 8 милиарда всякакви хора. Нещо безвкусно за някой е ордьовър за другиго. Освен лайното. Ама май не, че 100% има някакви хора, дето и това ядат. Хуморът е дар от Бога. Колкото сипал, толкова. Който се научава да се развива в каквото и да е, значи престъпва Волята му и ще гори на опашка в Имотния регистър.    Много е важен таймингът. Усетих го, когато се пошегувах веднъж с един човек, който не ми отвърна нищо, а лицето му бе изключително безизразно. Очевидно не му беше до шеги на собственото му погребение. Би било доста клето човек да се гордее с шега. Човек се гордее с постиженията си, с наградите си, с улова си в гората, с невъобразимото пиянство, след което изненадващо е жив, с престъпленията, които е извършил и му се е разминало, с децата, в чието зачеване е участвал, но досадата от чието отглеждане му се е разминала.  Не искам да влизам в подробности, но беше една сряда преди малко повече от година. Не, аз вече съм женен и няма за къде да бъда впечатляван. Който ме разсмивал – разсмивал. Ньойският договор не е подписан пред нотариус и реално може да го разтурим, даже без да се налага да плащаме 3 месечни такси глоба. Ако това е така, бая сме се набутали и ще ме е яд. Роден съм да бъда олигарх. Да е ясно какви бизнеси имам, но да не е ясно как. Да не съм произвел нищо съществено, но да е нормално да имам три планини пари. И футболен отбор. От който да се оплаквам как ми губи парите и да заплашвам шестимата дюдюкащи негови фенове с мутри. Да, много често ми казва “Моля ти се, малко по-сериозно”. Последният път беше, когато простирахме детето на терасата и ме видя, че го защипвам с щипки за ушите, без преди това да го изтупам. “Така пак ще се получат гънки на детето, хайде старай се и стига си го простирал джаста-праста.” Бих подарявал властта си на всевъзможните лунатици и хора с тежки психически заболявания, на които съвременното общество така и не обръща внимание и не предоставя адекватни грижи. Те да се замогнат, да добруват, да има сеир. Всъщност всичките ми участия са на плейбек, предварително редактиран, така че да изглеждам като сравнително адекватно и будно човешко същество. Записването на едно мое включване Дарик в реално време отнема плътно по 3 дни, докато измисля какво да кажа и го изрека. Фреди Кануте. Бог. Легенда на Тотнъм. Оцелял след стреляне с автомати по него. Ще стана бранд мениджър на някоя голяма компания у нас.  Пазете се от апокалипсиси. Другите съвременни хора. Че са на няма и петилетка от това да станат офисен планктон и на още петилетка от това роботи да почнат да вършат офисната им работа по-бързо, ефективно и евтино. И тогава ще се вайкат, а аз ще им казвам – а помните ли когато слушахте крисковци и т.н. шумно през спийкърите на телефоните си? Кармата дойде. Struma.com и viaranews.com. Но си вземете отпуск.  ", "date": "2019.09.11", "title": "Самуил Петканов: Роден съм да бъда олигарх"}
{"url": "https://www.actualno.com/scene/22-spektakyla-ot-17-dyrjavi-na-one-dance-week-news_1374513.html", "text": "       Най-мащабното издание на One Dance Week започва на 20 и 21 септември с \"Дете\" - новият спектакъл на легендарната белгийска компания за танцов театър Peeping Tom . Откриващият уикенд продължава на 22 септември с мистичния заряд на \"Медиум\" на индонезийския хореограф Рианто, както и с концерт на живо на Cahwati.      12-то специално издание на One Dance Week, през годината на титлата Пловдив - Европейска столица на културата 2019, ще продължи от 20 септември до 19 октомври, включва 22 спектакъла от 17 държави и богата съпътстваща програма от концерти, партита и ателиета . Само през септември в Пловдив ще видим 8 спектакъла от 6 различни държави.\r\nНа 21 септември от 18:00 във Vintage House (Дом на културата \"Борис Христов\") ще бъде представен и първият брой на Списание за танц, носещ заглавието \"Красотата в Танца\". От 21:30 се пренасяме към далечна Индонезия с безплатен концерт на Cahwati. В неделя, 22 септември, срещаме един танцов феномен от сърцето на остров Ява - Рианто представя соловия си спектакъл \"Медиум\".\r\nНа 27 септември следва документалната пиеса \"Под небето ниско\", в която сирийският режисьор Уаел Али слива личните спомени на артист в изгнание с исторически факти от миналото на страната.  На 28 и 28 септември танцовият уикенд ни среща с Monday School - открит урок по брейкденс с тайванската компания Les Petites Choses Production, на който всеки е поканен, за да разтанцуваме заедно едно от най-забързаните градски пространства - новият площад на пешеходен надлез \"Гладстон\" между Площад \"Централен\" и Цар-Симеоновата градина.\r\nНе с думи, а с танц, Каори Ито ще се опита да възстанови изгубената връзка със своя баща в \"Танцувам, защото не вярвам в думи\" на 28 септември. С последния спектакъл от месечната програма предизвикваме безпощадната съдба на сцената със съвременен прочит на безвременната класика \"Кармина Бурана\" от Сегедския модерен балет. Peeping Tom (Белгия) - \"Дете\"     20.09. - 21.09., 20:00, ДК \"Борис Христов\"\r\n\"Дете\", последната част от семейната трилогия на хореографите Габриела Каризо и Франк Шартие, предизвика фурор в Европа, а зрителите в Дома на културата “Борис Христов\" ще видят сюрреалистичната танцова приказка преди част от най-важните сцени за танц в света. Вълшебна гора се извисява и приканва да я посетим. Там сетивата губят ориентация, илюзията и реалността играят на криеница, табуто за детските мечти, кошмари и разбирания корабокрушира. Това е най-новата постановка с марка Peeping Tom. Това е детството, което сме забравили, отрекли или не искаме да помним.\r\nБилети за спектакъла ще намерите . Красотата в танца/Представяне на брой 1 на Списание за танц 21.09., 18:00, Vintage House   В 120 пълноцветни страници изданието представя процеси, личности, събития и идеи от класическия до съвременния танц в България и по света. Ангелина Георгиева, Вили Прагер и Стефан А. Щерев гостуват във Vintage House, за да разкажат повече за това начинанието си и за да представят водещата тема на първия брой на списанието - “Красотата в танца”. Концерт на Cahwati 21. 09., 21:30, Vintage House\r\nВиртуозен мултиинструменталист и вокалист, Cahwati e дългогодишен приятел на индонезийския хореограф Рианто. Музиката й, завладяваща симбиоза от перкусии и вокали, идва от сърцето на остров Ява и носи духа на традиционното музикално изкуство от провинцията Банюмас.  Рианто (Индонезия) – \"Медиум\" 22.09. / 19:00 / ДК \"Борис Христов\"\r\n\"Медиум\" е нов прочит на танца на съблазняването \"ленгер\", екзотичен фолклорен феномен от остров Ява. Легендата разказва, че танцът се родил, когато един благородник тръгнал да търси своята любима – дъщерята на краля, която избягала, защото трябвало да се омъжи за друг. Войнът и подчинените му странствали, преоблечени като жени–танцьорки. За да ги види, принцесата напуснала скривалището си. Днес ленгер заживява отново в солото на Рианто.\r\nБилети за спектакъла ще намерите . Уаел Али (Сирия) – \"Под небето ниско\" 27.09., 20:00, Драматичен театър – Пловдив\r\nКак се прави изкуство, ако местата, които са те вдъхновявали, вече ги няма? Как се разказва история, ако няма как да си върнеш спомените, а приятелите ти са се разпръснали по света? Двама артисти събират личен опит и исторически събития, а резултатът е откровен пърформанс с видео инсталация.\r\nБилети за спектакъла ще намерите . Les Petites Choses Production (Тайван) – Monday School 28.09. ,17:00, и 29.09., 17:00, Пешеходен надлез \"Гладстон\"\r\nИнструктори по брейкденс от Тайван ни канят на открит урок. Добре дошли са всички, а доброто настроение е гарантирано. Monday School разпространява идеята, че \"изкуството е за всеки\". Компанията търси и своите асистенти в Пловдив, а повече информация за отворената покана ще намерите на сайта на фестивала.  Каори Ито (Япония) – \"Танцувам, защото не вярвам на думи\" 28.09., 20:00, Драматичен театър – Пловдив\r\nВ едно семейство въпроси, отлагани с години, най-сетне ще бъдат зададени. Баща и дъщеря опитват да стопят ледовете помежду си. Какво обаче да направят, щом като думите не са достатъчни? Отговорът е ясен – танцуват.\r\nБилети за спектакъла ще намерите тук. Szeged Contemporary Dance Company (Унгария) – \"Кармина Бурана\" 29.09., 19:00, ДК \"Борис Христов\"\r\nСегедската компания за съвременен танц се завръща за трети път в България, за да покаже отново, че класическите сценични произведения могат да живеят нов живот и да бъдат също толкова завладяващи днес, колкото и в миналото. \"Кармина Бурана\" е неостаряваща класика за ударите на Съдбата. Театрална сценография и оригинални костюми съпътстват прецизното изпълнение, разбира се, под съпровода на оригиналната музика на Карл Орф.\r\nБилети за спектакъла ще намерите .\r\n12-тото издание на международния фестивал за съвременен танц и пърформанс Оne Dance Week ще се проведе в Дома на културата „Борис Христов“ в Пловдив. Билети за спектаклите се продават онлайн в системата на EpayGo.bg, както и на касите на EasyPay. Поради високия интерес към фестивала силно препоръчваме предварителното закупуване на билети.\r\nOne Dance Week се организира от Фондация ЕДНО за Култура и Изкуства като част от програмата на Пловдив 2019 – Европейска столица на културата и с подкрепата на Министерството на културата на Република България. ", "date": "2019.09.11", "title": "22 спектакъла от 17 държави на One Dance Week"}
{"url": "https://www.actualno.com/europe/versii-za-izchezvaneto-na-boepripasi-ot-voenna-baza-v-gyrcija-news_1374563.html", "text": "      По три версии работят антитерористи и полиция в разследването си за изчезналите боеприпаси от военноморска база на южния егейски остров Лерос, Гърция.      Според в. \"Катимерини\", в разследването се е включило и гръцкото разузнаване.\r\nОт вчера властите в страната са под тревога заради, засечената при рутинна проверка на инвентара, значителна . ВМС на Гърция съобщи за изчезването на голямо количество противотанкови ракети, боеприпаси и гранати от  базата на острова. Още същия ден властите изключиха възможността за грешка при инвентаризацията, съобщава изданието, цитирано от БГНЕС.   Последният опис на оборудването в базата бил извършен на 31 декември 2018г. Властите предполагат, че кражбата може да бъде извършена по всяко време от тогава до 10 септември. Разследващите обаче са изградили няколко тези, по които работят.  Един от разглежданите сценарии включват възможността крадците да са имали съучастник в базата, тъй като нямаше признаци за принудително влизане в района, където се съхранява оборудването.\r\nВтората хипотеза е, че става дума за действия на местна групировка.\r\nТретият вариант е извършителите да са членове на чуждестранна групировка или служба.       Въпреки че няма конкретни доказателства, които да подсказват, че извършителите на кражбата са били от чужбина, счита се за показателно, че оборудването е взето от остров близо до Турция в момент, когато Анкара усилва напрежението в Източното Средиземноморие, но и в Егейско море , пише в. „Катимерини“.\r\nВъв всеки случай гръцките служители смятат, че извършителите познават начина на действие на специалните сили. Изнасянето и транспортирането на оборудването, което е обемисто и тежко, не би било лесно и би изисквало специализирани знания и техника.\r\nПолицейските експерти изследват кадри от охранителни камери, но тепърва ще откриват улики или насоки към извършителите.\r\nВ резултат на случилото се в момента се провеждат инспекции и  инвентаризация на оборудването във всички военни обекти в Гърция. ", "date": "2019.09.11", "title": "Версии за изчезването на боеприпаси от военна база в Гърция"}
{"url": "https://www.actualno.com/politics/pravitelstvoto-odobri-proektozakon-za-promeni-v-zakona-za-mvr-news_1374565.html", "text": "      Министерският съвет одобри проектозакон за изменение и допълнение на Закона за Министерството на вътрешните работи.      Предлаганият проект цели прецизиране на нормативната уредба и подобряване в регламентацията и организацията на дейностите, извършвани от МВР, както и създаване на допълнителни условия за осъществяваните от структурите във ведомството дейности по предотвратяване и пресичане на терористични действия, експертно-криминалистичната дейност, дейността по осъществяване на криминално-психологични изследвания, изготвяне на психологични и съдебно-психологични експертизи, осъществяване на психологични интервенции за управление на кризисни ситуации и дейности по управление на стреса.   Сред предложените промени е преобразуване на Научноизследователския институт по криминалистика в Национален институт по криминалистика, като служебните отношения на експертите, осъществяващи основните дейности в института се уреждат по Закона за Министерството на вътрешните работи, а не както е досега за част от тях - по Закона за държавния служител. Аналогична промяна в правоотношенията се предвижда и за служителите от Института по психология, които също ще изпълняват служебните си задължения при условията на първа категория на труд.\r\nПредвижда се също създаване на Главна дирекция „Жандармерия, специални операции и борба с тероризма“, в структурата на която се включват дирекция „Жандармерия“ към Главна дирекция „Национална полиция“ и Специализираният отряд за борба с тероризма. Целта е повишаване на ефективността на дейностите по предотвратяване и пресичане на терористични действия, освобождаване на заложници, задържане и/или обезвреждане на особено опасни престъпници или престъпни групи, осигуряване на зона за безопасност срещу потенциални атаки, опазване на обществения ред при провеждане на масови мероприятия, възстановяване, поддържане и опазване на обществения ред при масови безредици.  Друго предложение е преобразуване на правоотношенията и на служителите от дирекция „Инспекторат“ в такива по Закона за държавния служител, при условията на трета категория на труд. Целта е прилагането на подход, аналогичен на възприетия за други структури.\r\nПредвижда се също прецизиране на други разпоредби от ЗМВР, както и на промени в закони, пряко свързани с промените на ЗМВР. ", "date": "2019.09.11", "title": "Правителството одобри проектозакон за промени в Закона за МВР"}
{"url": "https://www.actualno.com/sofia/vodata-v-selo-tompsyn-polojenieto-e-izvyn-kontrol-gotvi-se-isk-za-vredi-news_1374593.html", "text": "      Протест в село Томпсън заради реално вече месец днес (11 септември) ще има – от 17:30 часа, но не и пътна блокада. Това заявиха организаторите пред .      Интересен аспект от организацията на протеста е, че Община Своге е дала разрешение, но АПИ не е дала съгласие, макар по Закона за събранията, митингите и манифестациите да не е отговорна държавна структура, от която да се иска разрешение. Все пак протестът се съобразява и няма да блокира главния път Мездра – Нови Искър.   Положението е извън контрол, заяви един от организаторите. Хората вече са отчаяни – няма режим, няма график, неяснотата с водоноските е пълна – вече идват, да речем веднъж на ден. ВиК София-област ни казаха, че ги натоварваме с постоянните сигнали и жалби, обясни един от организаторите и добави, че е трябвало да вдигнат скандал, за да имат сега водоноска, тъй като първоначално от дружеството се оправдавали, че има само една водоноска и тя е на село Владо Тричков. График за водоноските се появи чак в един от последните дни, твърдят жители на селото. На въпрос дали кметът на Томпсън е осведомил хората какво се случва, отговорът беше, че си изключил телефона.\r\nКакъв е проблемът – появил след ремонт на каптаж през август. След ремонта, водата е спряла. И за разлика от село Владо Тричков, където проблеми с водата има не от тази година, досега в Томпсън такова нещо не е имало, твърдят организаторите на протеста.  В селото има детска градина, а от 20 дни няма капка вода, оплакаха се още хората. И твърдят, че готвят съдебен иск – дело за обезщетение за вреди, тъй като при толкова дълго време без вода и при все още високите температури рискът от епидемии се увеличава. Кой ще е отговорен тогава, питат хората? Вече има пуснати жалби до прокуратурата, до Министерския съвет, до здравното и до регионалното министерство, до КЕВР, до омбудсмана, до Община Своге.\r\nПомагаме си сами, носим вода от кладенци, но какво ще стане при по-сериозен случай, питат още хората. След 12-тия час без вода, трябва да бъде осигурена вода, добавят те. Има достатъчно европрограми, можеха местните власти да подадат проект и да кандидатстват за решаване на ВиК проблемите, категорични са хората. И смятат, че властите също са искали да потулят проблема и да се справят тихомълком с него, но не се е получило.    ", "date": "2019.09.11", "title": "Водата в село Томпсън: Положението е извън контрол, готви се иск за вреди"}
{"url": "https://www.actualno.com/smartguide/osvobojdavat-se-chestoti-za-izgrajdaneto-na-5g-mreji-news_1374567.html", "text": "      Освобождава се радиочестотен спектър за стартиране на изграждането на 5G мрежи. Това предвижда приетото днес решение от правителството за изменение и допълнение на Националния план за разпределение на радиочестотния спектър.      По този начин се създават условия за предприемане на действия от Комисията за регулиране на съобщенията за организиране на дейността по предоставяне на операторите радиочестотен спектър в обхват 700 MHz и радиочестотна лента 24.25-27.5 GHz, необходими за изграждане на 5G мрежи. Те следва да осигурят висока скорост на обмен на данни при пълно покритие на страната по територия, а не само по население.   Направените изменения са в съответствие с Националната пътна карта за изпълнение на задълженията на Република България по Решение (ЕС) 2017/899 на Европейския парламент и на Съвета от 17 май 2017 г. за използването на радиочестотна лента 470-790 MHz в Съюза. ", "date": "2019.09.11", "title": "Освобождават се честоти за изграждането на 5G мрежи"}
{"url": "https://www.actualno.com/politics/dans-finansira-se-shema-kojato-prjako-zasjaga-nacionalnata-sigurnost-na-stranata-news_1374520.html", "text": "      В хода на работата в ДАНС е установена схема, която е свързана с изградено, функционирано действие по пране на пари. Според данните, с които разполагаме чрез изградената схема, се финансират мероприятия, които пряко засягат на страната.      Това каза председателят на Държавна агенция \"Национална сигурност\" Димитър Георгиев по време на за шпионския скандал.   При проведените допълнителни мероприятия са придобити данни, че Малинов е изготвил докладна записка на руски език относно необходимостта от геополитическата преориентация на България и известният за всички проект \"България\".\r\nВ същата се предлага да бъдат провеждани редица мероприятия, свързани с определени действия в сферата на вътрешнополитически живот, които да доведат до такава промяна в ориентацията на страната.  Придобита е информация, че тази схема се използва за трансфер на финансови средства от руски гражданин, който е ръководител на чужда организация \"Двуглав Орел\", с интереси в различни области, с интереси в обществения и политически живот на страната.\r\nВ резултат на действията на спецпролкуратурата и МВР в София, Перник и Брезник са за 24 часа, отчете от своя страна министърът на вътрешните работи Младен Маринов.        Министърът посочи още, че са проведени различни по вид действия по разследването, огледи, претърсвания, изземвания, лични обиски и други действия по разследването на територията на град Перник, град София и Брезник.\r\nВ рамките на срока на задържането въпросните лица са конвоирани до сградата на следствения отдел на Специализираната прокуратура, където са предоставени на следовател за продължаване на процесуалните действия с тях\", каза Маринов.\r\nДепутатът от БСП Георги Свиленски поиска да се прегласува решението за изслушването на Маринов, Георгиев и премиерът Бойко Борисов да бъде на закрито заседание.\r\n„Всички видяхме нивото на доверие в парламента, а то е под 15%. Лошото е, че ние самите правим това да е така. Молим да се положат усилия за повишаване на авторитета на институцията и когато има такъв важен проблем в държавата, ние да се скриваме тук и да говорят тук неща министърът на вътрешните работи и председателят на ДАНС да ни казват неща, които вече знаем”, каза Свиленски.\r\nТой подчерта, че е необходимо да има закрито заседание, на което да се обяснят детайли по случая със задържането на бившия главен редактор на в-к „Дума” и председателят на Движение „Русофили” Николай Малинов.      \"Предлагам във връзка с днешната практика куриозното посещение на двамата ръководители министърът на вътрешните работи и директорът на ДАНС, да се разграничат процедурите в Народното събрание да имаме изслушване и посещение, защото в случая процедурата беше посещение в залата на Народното събрание . Тогава нещата ще си дойдат на мястото. Процедурата изслушване предполага и съдържание в него.\r\nТова заяви от трибуната на парламента народният представител от ПГ на БСП за България Валери Жаблянов. По думите му тъй като в процедурата не е имало съдържание, тя не е била реализирана. След посещение, да бъдат поканени и за изслушване, предложи Жаблянов.\r\n„ Посетилите ни току-що лица вътрешният министър и председателят на ДАНС ни се подиграха . Единият каза, че са задържани 8 лица, а другият каза, че се водят следствени действия срещу едно лице. Вие нещо разбрахте ли? А вие сте председател на Народното събрание в република с парламентарно управление“.\r\nС тези думи се обърна народният представител от ПГ на БСП за България Антон Кутев към председателя на Народното събрание Цвета Караянчева. По думите му, ако България е демократична държава, то именно тя е отговорна за случилото се и именно тя като председател трябва да наложи елементарните правила на демокрацията. В противен случай губите смисъла си и трябва да освободите мястото, на което се намирате, категоричен бе Кутев.\r\n„ Вие бяхте ням свидетел и съучастник на поредната подигравка, която изпълнителната власт направи над законодателната , на поредната подигравка, която си позволиха представители на органите, които имат задължение да спазват националната сигурност“. Така народният представител Таско Ерменков се обърна към председателят на Народното събрание Цвета Караянчева. ", "date": "2019.09.11", "title": "ДАНС: Финансира се схема, която пряко засяга националната сигурност на страната"}
{"url": "https://www.actualno.com/scene/spodeli-za-da-razkaja-dokumentalen-teatyr-syzdaden-po-istoriite-na-tri-jeni-prejiveli-nasilie-news_1374531.html", "text": "      През последните години насилието в семейна среда отбелязва ръст. Това провокира група артисти, които решават да поставят темата за домашното насилие на театрална сцена и да предизвикат публиката да говори открито за проблема.      “Сподели, за да разкажа“ е документален театър, създаден по историите на три жени преживели насилие. Те са реални прототипи осмелили се да споделят интимни детайли от ежедневието на насилваната жената. Историите им получават художествени имена - \"Книжни топчета в косата\", \"Кука и ножица\", \"Дървото зад ъгъла.\" Да ги разкажат се осмеляват актрисите Добриела Попова, Росица Гевренова, Яна Грозданова и Диана Спасова.    Спектакълът ще бъде представен на 18 септември 2019 г. oт 19.00 ч. в Дом на киното. Представлението е съвместен проект на Университетски театър на Нов български университет и Фондация \"Платформата Не\".  Той е симбиоза между театралния продукт \"Премълчаното разказано\" и сесия по \"Playback theatre\".\r\nИнтердисциплинарният екип на проекта е поканен преди четири години от доц. Възкресия Вихърова, чиято е идеята за спектакъла. От тогава до днес участниците в проекта събират историите на жени, преживели насилие. Постепенно жертвите решават да разкажат историите си, макар и трудно. Три жени, останали анонимни, се съгласяват да подарят разказите си на екипа. Така през януари 2016 г. \"Премълчаното разказано\" е факт. Системната работа на екипа на спектакъла постепенно се превръща в кауза -артистична и чисто човешка.  Спектакълът е представен в почти всички областни градове на страната, успоредно с кампания за Ненасилие над жени. Още първите срещи на екипа с публиката, довеждат до диалог. Зрителите търсят контакт с артистите и споделят, чути, видени и преживени ситуации на насилие. Оказва се, че социалният феномен - насилие, е с огромни мащаби, а \"Премълчаното разказано\" е разпознато като артистична алтернатива за обговарянето му. Екипът възприема това, разпознава го като възможност за много хора да споделят, разкажат и дори преодолеят преживяното. Това е и причината през 2019 г. в екипа да бъде поканена гл. ас Антоанета Петрова с група млади артисти от Нов български университет, обучени в техниката \"Playback theatre\". Те се включват със сесия след представлението, за да провокират публиката да сподели преживяванията си. Чрез сесиите по \"Playback theatre\" зрител избира доброволно да седне на стола на разказвача и да сподели. Артистите отиграват неговата ситуация, а той я поглежда отстрани. Целият този процес предразполага и провокира личностния потенциал на участника за справяне със спомена от споделената ситуация. ", "date": "2019.09.11", "title": "\"Сподели, за да разкажа\" - документален театър, създаден по историите на три жени преживели насилие"}
{"url": "https://www.actualno.com/society/zapochva-izgrajdaneto-na-skorostnija-pyt-mezdra-botevgrad-news_1374502.html", "text": "      Започва строителството на ключовия за Северозападна България скоростен път от Мездра до Ботевград, съобщи регионалният министър Петя Аврамова след редовното заседание на Министерския съвет, предаде репортерна БГНЕС.      Изграждането ще струва близо 420 млн. лева. Отсечката ще се строи на два лота и трябва да бъде завършена до 2023 г.   Двата строителни консорциума вече са избрани. Новото е, че за първи път фирмите ще получават парите си след предаване на участъка, подписване на Акт 16 и издаден приемно-предавателен протокол, обясни министърът.\r\nЛот 1 от отсечката е с дължина 19,3 км, а Лот 2- 13, 4 км. Ще бъдат изградени няколко кръгови кръстовища, ще има площадки за отдих. Предвидено е изнасяне на трафика извън населените места с изграждането на обходи.  Очакванията на министъра реалните строителни работи на терен да започнат до края на годината. Средствата ще бъдат изплатени на изпълнителите от тол и винетки такси, съобщи Аврамова. ", "date": "2019.09.11", "title": "Започва изграждането на скоростния път Мездра-Ботевград"}
{"url": "https://www.actualno.com/balkani/poredno-zemetresenie-v-atina-news_1374515.html", "text": "      Земетресение с магнитуд 3,8 разтърси гръцката столица днес в 11:13 часа. Трусовете са усетени в целия град, съобщава „Катимерини”.      По данни на Европейския средиземноморски сеизмологичен център, земетресението е било с магнитуд 3,8 степен. Епицентърът е на дълбочина 5 км на 8 км източно от Неа Макри.   Не се съобщава за пострадали и разрушения. ", "date": "2019.09.11", "title": "Поредно земетресение в Атина"}
{"url": "https://www.actualno.com/asenovgrad/ozelenjavaneto-v-asenovgrad-se-poema-ot-dosegashnata-firma-za-oshte-dve-godini-news_1374435.html", "text": "      Четири фирми се бориха в обществената поръчка на община Асеновград за и поддържане на зелените площи в града. Кандидатът, спечелил конкурса, е този, който извършваше услугата и до момента - \"Жиро-М\". Той бе избран, тъй като е отговорил на всички поставени условия и е предложил цена в размер на малко над 430 000 лева с ДДС . Максималната стойност на поръчката, определена от община Асеновград, бе 850 000 лева. Договорът с изпълнителя ще бъде за срок от 24 месеца и влиза в сила от датата на сключването му.      Крайният срок за подаване на оферти бе 09.08.19 г., петък. Няколко дни по-късно стана ясно, че кандидатите да извършат услугата са четирима. Досегашният договор за озеленяване в града също бе сключен за срок от две години и приключи на 04.09.19 г. Предмет на новата обществена поръчка е „Поддържане на паркове, зелени площи и озеленяване на територията на община Асеновград”. Сред основните дейности и обеми, включени в обхвата й, е текущото поддържане на парковете и зелените пространства, като косене на тревни площи, поливане, почистване, торене, метене на алеи, събиране на шума, оборка, почистване на градински кошчета и други.   Приблизителната площ, която следва да бъде обработвана, е в рамките на близо 23 декара улици, над 67 декара паркове, градини, около 224 декара междублокови пространства и 9,500 кръгови кръстовища. В ангажимента на фирмата изпълнител се включва и отглеждане на декоративна растителност. За целта ще се извършват дейности по окопаване, поливане, плевене, резитба, кастрене, оформяне на корони, цветно оформяне.\r\nПрипомняме, че през 2015 г. за озеленяване са били похарчени 450 000 лева, през 2016 г. - 650 000 лева, а последният договор е бил сключен през 2017 г. отново с \"Жиро-М\", като тогава първоначално определената в обществената поръчка максимална сума за озеленяване е била в рамките на 900 000 лева. Според отчета на бюджет 2018 г. на Асеновград общината е похарчила повече от половин милион лева за озеленяване за миналата година.  Сред изискванията към изпълнителя на услугата са да разполага с персонал с определена професионална компетентност за изпълнението на поръчката, както следва: експерт по озеленяването, с образователна степен – магистър, със специалност \"Ландшафтен архитект\" или инженер – озеленител, или еквивалентна специалност (ако образованието е придобито в държава, в която няма посочената по-горе специалност). Фирмата, която ще извършва услугата, трябва да разполага и с работници със свидетелство за правоспособност за работа с резачна и пробивна техника (моторни триони), с шофьори с валиден документ за управление на моторно превозно средство, с минимум 25 работници. \"Ние търсим опит, реализирани поръчки, както и препоръки от предишни места, на които е работил изпълнителят\" , обясни пред медии кметът на Асеновград доктор Емил Караиванов, още преди да бъде обявен спечелилият кандидат. Градоначалникът уточни, че зелените площи на територията на града, включени за поддържане в настоящия договор, са приблизително 300 декара.   Караиванов представи актуална справка по изпълнение на досегашната свършена работа от фирмата изпълнител на озеленяването. Основните дейности по договора, който вече изтече, са косене, събиране на трева, затревяване на зелени площи, доставка, разриване и подравняване на плодна пръст. По думите на кмета всичко това е било извършвано през целия двугодишен период на договора многократно.    Средствата, които са изплатени по тези дейности, са в общ размер на 110 000 лева. За почистване на храстови групи от издънки или резитба на жив плет и храсти, изсичане на непроходими храсти, премахване на увивна растителност, общината е похарчила 65 000 лева. За две години пък за дейностите по плевене, прекопаване, наторяване са изразходвани близо 8 000 лева. За резитба, зазимяване на рози са похарчени 5 000 лева. Общо засадените дървета и храсти в община Асеновград са 5 050 на брой , съобщи кметът Емил Караиванов. За тях са разходвани около 6 100 лева. За други 815 броя подкастрени дървета и 440 премахнати са отделени общо 62 000 лева. Обработени са над 360 дънера, за което е платено 15 600 лева. За поливане и за обслужване на оросителната система са изразходвани 89 000 лева, а за засаждане на храсти и сезонни цветя - около 7 000 лева. Други 27 000 лева пък са похарчени за събиране на шума, за провеждане на почистване на масови места. И за всички машинни дейности по договора, свързани основно с извозване и доставка на необходимите материали - общият разход е 290 000 лева за срока на двете години.\r\n\"Не съм бил напълно доволен през целия период на договора. Напротив - винаги съм имал системни претенции. Към момента съм наредил засилване на контрола по изпълнение на поръчката\", каза в заключение кметът доктор Емил Караиванов. И изрази мнение, че в годините общината е постигнала напредък в озеленяването, макар и минимален.    ", "date": "2019.09.11", "title": "Озеленяването в Асеновград се поема от досегашната фирма за още две години"}
{"url": "https://www.actualno.com/politics/pasi-zashtiti-malinov-za-shpionaja-imam-mnogo-po-visoko-mnenie-za-ruskoto-razuznavane-news_1374448.html", "text": "      Имам много по-високо мнение за руското разузнаване. Историята с Малинов е като вица за Гарабед – звънят на вратата и питат дали Гарабед е там, казват им, че не е. Звънят пак – същото. Звънят трети път – а, Гарабед Шпионина ли, на горния етаж е. Така бившият външен министър Соломон Паси коментира пред bTV с бившия издател на в. \"Дума\" Николай Малинов.      Паси обяви, че ако бил човек на отмъщението, щял да злорадства, защото като външен министър спрял достъп на Русия до военни източници в България. Става въпрос за шифровъчни машини. \"Изпитвам известно съчувствие към такива неправителствени кръгове, които ги обвиняват\", каза Паси по адрес на \"Русофили\".   Има такива хора и те са в парламента, те са платени от Москва – така Паси отговори на въпрос възможен ли е сценарий чрез медийно влияние да се промени политиката на България. С думите си Паси визираше сделката за F-16. Той призова да се направи сметка на кампаниите на хората в парламента и ще се видели несъответствията, показващи руски връзки.\r\nРуската пропаганда е много по-мащабна и агресивна, отколкото досега – и по-успешна, това е най-голямата заплаха за Запада. \"Руската пропаганда атакува умовете и сърцата на младите хора\", каза Паси и обяви за нормално държави като Русия да се интересуват кой е президент на определени държави.  За финал Паси сподели, че ресорът за иновациите и младежта е достоен за . Даде и пример защо - защото отговаря за \"Еразъм +\", а по тази програма са родени вече 1 млн. бебета - първите истински европейци. ", "date": "2019.09.11", "title": "Паси защити Малинов за шпионажа: Имам много по-високо мнение за руското разузнаване"}
{"url": "https://www.actualno.com/travel/kopenhagen-grad-kato-kartina-i-gurme-destinacija-news_1373815.html", "text": "      Копенхаген съществува вече близо 1000 години и днес не е перла на Скандинавието, а на цяла Европа.      Градът е царство на пешеходци и велосипедисти, предлагащ за всекиго по много от всичко.  Тук гурманите са в рая - Копенхаген е родно място не само на най- добрия ресторант в света - Нома, в града има десетки подобни места, които не му отстъпват.    Намирате за снобско и  префърцунено да посетите ресторант със звезда Мишлен - тогава посетете Хартиения  остров (Papiroeen), където отличната (улична) храна има много лица  всичките вкусни.\r\nКъде, ако не в Скандинавия, обикновените хора ще напомнят на други  обикновени хора, че времето да спасим планетата и себе си изтича. Нищо по-нормално от красноречива инсталация на тротоара в квартална уличка.      Един от най-добрите начини да се радвате на Копенхаген, е разходка с  лодка. Ще видите прословутата Малка русалка (наистина е малка), някой  нисък мост ще обрули перчема ви, ще се дивите на местната Операта, и  където и да обикаляте, ще се връщате в може би най-известното място в  Копенхаген - Nyhavn. Тухлени къщи, безброй кафета, канал пълен със стари  корабчета и много много хора, излезли на по бира или припек.        Нещо ви липсва в Коменхаген (което е невъзможно), но просто за разнообразие  можете да вземете влака и след 35 минути сте в Малмьо, Швеция. Освен, че  ще видите малко познатото Мальо, ще се насладите и на изключително  инженерно достижение като моста  Oresund, който комбинира мост и  подводен тунел.    Жаден сте за история и старини? Великолепни замъци (Rosenborg),  средновековни кули (Rundetårn) или действащи дворци (Amalienborg), а  защо не да включите в менюто хипи квартал като Кристияния - Копенхаген  няма да разочарова никого.\r\nАко и вие обичате да пътувате и да откривате нови места и култури, помощник в пътуванията ви може да бъде иновативната кредитна карта на Банка ДСК.\r\nОсвен редица предимства и отстъпки, тя ви предлага и комфорт при евентуално закъснение на Вашия Wizz Air полет. При закъснение може да се възползвате от услугата Flight Delay Pass, която осигурява безплатен достъп до lounge зоните на летищата за всеки картодържател на DSK-Wizz Air и един негов придружител, при закъснение на полета им с повече от час.\r\nBon Voyage!  ", "date": "2019.09.11", "title": "Копенхаген - град като картина и гурме дестинация "}
{"url": "https://www.actualno.com/balkani/syrbija-zabrani-detskite-brakove-news_1374488.html", "text": "      С последните изменения на Закона за семейството в Сърбия се премахва възможността деца да сключват брак, съобщава МИА.      В Сърбия всяка година се сключват 2000 подобни брака. Законовите   разпоредби до момента предоставяха \"алиби за продажба на деца\".   Феноменът е голям проблем за сръбското правителство, защото се корени в   бита и традициите в страната.   Според досега действащия закон, дете над 16-годишна възраст може да    сключи брак след съдебно решение в извънсъдебно производство, придружено    от становище на центъра за социална дейност за психо-физическото  му   състояние. Промените премахват тази възможност и в бъдеще брак ще  може   да сключват единствено пълнолетни лица.\r\nС новите текстове - наказателна отговорност ще понесат родители, които  уреждат и сключват договори за подобри бракове. Наказателно преследване е  предвидено и за възрастни, които съжителстват с малолетни, уточнява  БГНЕС.  От сръбското Министерство на труда заявиха, че са наясно, че законовите промени няма да попречат на този феномен, но предвидените наказания за пълнолетни, които нарушават закона биха могли да се отразят положително върху негативната тенденция.\r\nВ световен мащаб детски бракове са сключили над 650 милиона жени и момичета на и под 17 години. Данните са от последното проучване на проблема на УНИЦЕФ, което е обхванало 82 държави.    ", "date": "2019.09.11", "title": "Сърбия забрани детските бракове "}
{"url": "https://www.actualno.com/burgas/lozaro-vinarskijat-sektor-shte-zagine-bez-dyrjavna-subsidija-tvyrdjat-ot-kamarata-v-burgas-news_1374529.html", "text": "      След броени дни се очаква да приключи гроздоберът в Бургаски регион. Това не е добра новина, защото при ползотворни сезони, той продължава и през месец октомври.      Самата реколта тази година, като високи захарни градуси, е добра, но само толкова. Специално в района на Бургас, особено на местата, които са по-близо до морето, е имало ежедневен вятър, наречен суховей . Той е продължил 15 дни, придружен с високи темпераури. Това е изсмукало сока от гроздето и сега то е много леко . Лозарите са предполагали, че поне добивите ще са високи но и това не се е случило, каза за , Росица Симеонова, председател на Лозаро-винарската камара в Бургас. Тя добави още:\r\n“Гроздоберът тази година не е добър за хората от Бургаски регион. Производителите няма къде да си пласират гроздето и изкупните цени са ужасно ниски. На нива, които не си спомням, а аз съм от 24 години в производството . Такава ниска цена например на сорта мускат отонел не съм видяла. Причината за това е, че винопроизводителите не могат да издържат на конкуренцията на външните пазари . В другите държави има изключително големи субсидии и масовите вина се предлагат на международния пазари на много ниски цени и нашите винопроизводители не могат да се наредят там. Във всички европейски страни системата е добре отработена, сочат нашите проучвания. Има субсидия на декар и на литър вино. При нас няма нито за едното, нито за другото. Не зная тази година как ще оцелее браншът“.   Лозаро-винарската камара в Бургас се опитва да помогне на производителите, като алармира обществото за проблемите. Последната инициатива е проведената среща между собственици на лозови масиви, винопроизводители и представители на различни институции, инициирана от областния управител Вълчо Чолаков. Всички са се обединили около тезата, че трябва да има държавна субсидия, да се помисли как този сектор да се закрепи, за да не загине. Срещата е приключила с писмо до министъра на Земеделието, храните и горите Десислава Танева. В него се изброяват проблемите и се изнасят факти като този, че над 150 000 нискоквалифицирани работници остават на улицата , а други 15 000 висококвалифицирани специалисти ще си намерят работа в други държави, поради проблемите в сектора. В писмото се настоява:“ Спешна намеса на държавата, за отпускане на субсидия на гроздопроизводителите чрез т.н. ”обвързано плащане” – на килограм реализирано грозде, доказано с документ, на по-ниска цена от 0,45 лв/кг да се добави стойност / субсидия/ от Държавата в размер на 0,25 лева на килограм. До момента няма никаква субсидия за производство на винено грозде и на вино“.\r\nВсе още това не се е случило и изкупните цени за килограм грозде тази година в региона са изключително ниски. За по-скъпите сортове грозде, те са около 40 стотинки, а за другите 20-25 стотинки.     Това наистина може да бъде фатално за производителите, които са вложили средства за да подновят лозята си, но няма да имат възвръщаемост. По 500 лева на декар е дал всеки производител, но съвкупността от природни фактори и незадоволителна политика са довели до сегашната ситуация и оцеляването на сектора тази година е под въпрос. ", "date": "2019.09.11", "title": "Лозаро-винарският сектор ще загине без държавна субсидия, твърдят от камарата в Бургас"}
{"url": "https://www.actualno.com/education/krasimir-vylchev-resoryt-za-obrazovanieto-i-naukata-e-resor-za-bydeshteto-nadjavame-se-bylgarija-maksimalno-da-se-vyzpolzva-ot-tova-news_1374462.html", "text": "      Ресорът за образованието и науката е ресор за бъдещето, надяваме се България максимално да се възползва от това. Това каза министърът на образованието и науката Красимир Вълчев в сутрешния блок на БНТ.      „Аз съм радостен, че ще отговаря за секторите по образование и научните изследвания. Досега двама комисари отговаряха поотделно за научните изследвания и за образованието и културата. Това е изключително голям ресор, бих казал дори смело решение“, посочи Вълчев. „В първия момент, като прочетох името на ресора, не разбрах, че е толкова голям и не повярвах, че в него се включват и образование, и наука, въпреки че има твърдения, че няма общностна политика особено в областта на научните изследвания“, каза още министърът.   По думите му голяма част от значимите научни изследвания в световен мащаб се извършват благодарение на финансирането от Европейската комисия.\r\n„Бюджетът на програмата „Хоризонт Европа“, както се казва наследникът на „Хоризонт 2020“, ще бъде още по-голям. Това, което обсъждахме по време на Българското председателство и във формата на Съвета на министрите на образованието, намира отражение върху националните политики. Миналата година по време на председателството ни например актуализирахме т.нар. препоръка за ключовите компетентности. Те са залегнали в законодателствата на всички европейски страни. Дори да нямаме общностна политика, имаме едни много важни решения – какво ще учат децата, които ще бъдат активни и през 2050 и 2060 година. Важно е на какво трябва да ги подготвим и на какви умения да ги научим. Взехме решение по време на Българското председателство за създаването на Европейското образователно пространство“, заяви той. Според Вълчев това наистина е ресор за бъдещето.  „Надяваме се България максимално да се възползва от това. Особено в областта на научните изследвания голяма част от средствата са концентрирани в по-големите страни. Те са насочени на принципа на върхови постижения – там, където има по-голяма концентрация на учени. Сега този процент от средства, които са за останалите страни, е гарантирано разширен. Предизвикателство към нас е да направим нашите научни организации и висши училища по-свързани и да участват в по-голяма степен в европейската наука. Водим тези разговори и ще предприемем конкретни политики за това. Този ресор е възможност за нас“, допълни той. ", "date": "2019.09.11", "title": "Красимир Вълчев: Ресорът за образованието и науката е ресор за бъдещето, надяваме се България максимално да се възползва от това"}
{"url": "https://www.actualno.com/motosport/stana-jasno-kakyv-lekar-e-priel-shumaher-i-kak-shte-go-lekuva-news_1374514.html", "text": "      След като стана ясно, че легендарният пилот от Формула 1 - , е бил откаран в болница в Париж за тайно лечение, станах ясни и някои подробности за това какво му предстои. Информацията е на вестник \"Le Parisien\", според който германецът е бил приет в отделението по сърдечно-съдова хирургия.      Шумахер е бил докаран в болницата при професор Филип Менаше, 69-годишен сърдечен хирург, в пълна тайнственост. Той е бил скрит от всички погледи със специално тъмносиньо покривало. Специален хеликоптер е откарал легендата в парижката болница.    Според източника, д-р Менаше е започнал пионерна клетъчна терапия за мечение на сърдечна недостатъчност. Той също така е част от Съвета на директорите на Института за мозък и гръбначен мозък\". Именно от травма на главата Шумахер страда в последните 6 години. През 2014 г. професорът е извършил трансплантация на ембрионални сърдечни клетки на пациент със сърдечна недостатъчност. Първи в света. Оттогава Менаше прави експерименти със стволови клетки.   Според \"Le Рarisien\", звездният пациент ще се възползва от инфузии на стволови клетки, които се разпределят в тялото за получаване на системно противовъзпалително действие из цялото тяло. Лечението трябва да е започнало тази сутрин и пациентът да бъде изписан в сряда. твърди се, че бившият пилот е направил най-малко две посещения в болницата на Жорж Помпиду миналата пролет. За всичко, което се случва с Шумахер, знаят само най-близките в семейството му и големият му приятел Жан Тод. \"Le Parisien\" се надява във филма за легендата, който ще излезе през декември, да има повече информация за здравословното му състояние.     ", "date": "2019.09.11", "title": "Стана ясно какъв лекар е приел Шумахер и как ще го лекува"}
{"url": "https://www.actualno.com/plovdiv/samodejci-ot-rakovski-s-dve-nagradi-ot-festival-v-primorsko-news_1374432.html", "text": "       Самодеен от Раковски жъне успехи по морето. Народният хор към ПФА \"Слав Бойкин\" грабна най-голямата награда - \"Лауреати Гран Фолк При\" за високо художествено изпълнение. Престижното признание танцьорите получиха след участието си в V-то юбилейно издание на НФП \"Приморска перла\" - 2019 г.      Талантливите самодейци се завърнаха като абсолютни победители от тридневния фестивал в Приморско, провел се от 04.09.19 г. до 07.09.19 г. в курортното градче. Те спечелиха не само публиката, но и отличната оценка на прецизното жури. Безапелационни победители в направленията пеене и танци, женската певческа група си заслужи наградата \"ГранПри\", а смесеният хор стана \"Лауреат на фестивала\" . На финала, малки и големи танцьори от хор \"Слав Бойкин\" разтърсиха сцената с вълнуващи и завладяващи танци и напълно заслужено се окичиха с лауреатски медали.    ", "date": "2019.09.11", "title": "Самодейци от Раковски с две награди от фестивал в Приморско"}
{"url": "https://www.actualno.com/politics/slavi-32-partii-se-pravjat-na-udareni-i-ne-iskat-da-vryshtat-nadvzetite-subsidii-news_1374592.html", "text": "       \"Едва ли ще ви изненадам, като ви кажа, че 32 български партии упорито отказват да върнат доброволно надвзетите партийни субсидии\". Това пише в своята Facebook страница Слави Трифонов по повод скандалът с надвзетите партийни субсидии.      \"Припомням – след като хванахме партиите, че са получавали по 13,23 лв. на получен глас вместо законните 11 лева, парламентът прие закон, който ги задължава да върнат надвзетите пари. Според този закон в бюджета трябваше да се възстановят средства в размер на 14 463 706 лв. Ако беше останала капка морал и достойнство у партиите, те щяха да върнат доброволно парите моментално – още в края на месец юни.\r\nДнес е 11 септември и 32 партии се правят на ударени и не искат да връщат доброволно парите, които не им принадлежат. Благодарение на тяхната наглост и алчност, не са възстановени 5 291 214 лв.\", констатира Слави.\r\n\"Към днешна дата най-много дължи БСП – над 3,5 млн. лв. След това най-много дължат три партии от управляващата коалиция – НФСБ, АТАКА и ВМРО. Те не са върнали общо над 1,3 млн. лв. Сигурно им е патриотично да не ги връщат.  На ударени се правят и много извънпарламентарни партии. Например, АБВ на Румен Петков не е възстановила 56 700 лв., ДСБ на ген. Атанас Атанасов – 47 078 лв., отрочето на Миглена Кунева ДБГ – 38 223 лв., „Гергьовден“ на търсещия таланти Дилов-син – 7 779 лв. Интересно е, че неправомерно надвзетите субсидии не е възстановила и особено активната напоследък партия СДС.\r\nГоспода демократи, на следващата пресконференция с коалиционния ви партньор ГЕРБ, поискайте им пари назаем. Сега са ви приятели. ГЕРБ имат над 20 милиона лева спестени и едва ли ще е проблем да ви дадат непосилните за вас 21 841 лв. Не се срамувайте, нали няма журналисти на тия пресконференции, ще си остане между вас.\r\nНиколай Бареков също не иска да връща пари. Неговата партия „Движение Презареди България“ дължи 38 904 лв. или иначе казано – няколко бутилки скъпо шампанско в Сен Тропе. Странно е, че партията не връща тази сума, при положение че в края на 2018 г. тя е декларирала милион и половина лева налични средства. Изводите оставям на вас\", отбелязва още Трифонов.       \"Особено интересен е случаят с „Глас народен“ на Светльо Витков и „Движение 21“ на Татяна Дончева. Партията на Светльо Хиподила до ден-днешен не ще да върне 15 539 лв., при положение че в края на 2018 г. е декларирала налични 208 000 лв. Партията на Татяна Дончева също не ще да връща горе-долу същата сума – 16 324 лв.\r\nКакво още обединява двете партии? Обединява ги това, че техните лидери ме обвиниха в убийство на малките партии. Как точно съм ги убил – не знам.\r\nМоже би с моя екип не трябваше да разкриваме, че партиите са получавали повече пари от законно предвиденото. Тогава Светльо Витков и Татяна Дончева с тия 15-16 000 лв. направо щяха да размажат големите партии, направо щяха да ги убият. Или може би Светльо Витков и Татяна Дончева имат предвид популярната фалшива мантра, че с 1 лев субсидия се убиват малките партии. Но.\r\nПърво, 1 лев партийна субсидия не е моя приумица, а е воля на над 2 милиона и половина българи. Второ, до ден-днешен субсидията от 1 лев на глас практически не е влязла в сила, последният транш към партиите беше през юли и беше по 11 лева на глас. Искам да кажа, че и с 11 лева субсидия, конкретно двете партии - „Глас народен“ и „Движение 21“ видимо са си отдавна „убити“. И не от мен.\r\nХората толкова се избиват да гласуват за тия две партии, такава електорална подкрепа получават, че от 2 години и половина не са получили и 1 стотинка субсидия. От 2 години и половина субсидията им е 0 лв., просто защото не са си спечелили право на субсидия. Но иначе ги убивам аз с „моята“ ниска субсидия.      Но кое е най-важното, уважаеми сънародници? Най-важното е, че всички тия партии, които не връщат надвзетото, ще имат наглостта да искат вашето доверие на предстоящите местни избори. А как се гласува доверие на хора, които не искат да върнат взетите по незаконен начин ваши пари? Ако някой има неплатени глоби за превишена скорост, за минаване на червено, за каране в насрещното, ще има ли морално право да се кандидатира за шеф на КАТ?\r\nЗамислете се над това.\r\nP.S. Това, че ГЕРБ възстановиха 5,6 млн. лв. не означава, че са в бяло. Защото именно правителството на ГЕРБ и в частност – министерството на Горанов погазваше закона и само за 2018 г. раздаде неправомерно над 6,5 млн. лв. на партиите\", завършва коментарът на Слави Трифонов. ", "date": "2019.09.11", "title": "Слави: 32 партии се правят на ударени и не искат да връщат надвзетите субсидии"}
{"url": "https://www.actualno.com/politics/bsp-poiska-izslushvane-na-borisov-za-shpionskija-skandal-gerb-na-marinov-i-shefa-na-dans-news_1374459.html", "text": "       влезе и в парламента. На връх 9 септември стана ясно, че прокуратурата и ДАНС разследват шпионаж.      Преди ден официално стана ясно, че с обвинения за това е председателят на движение „Русофили“ Николай Малинов.   ГЕРБ поиска председателят на ДАНС Димитър Георгиев и вътрешният министър Младен Маринов да дойдат в Народното събрание, за да дадат повече информация за акцията.\r\nБСП пък настоя премиерът Бойко Борисов също да присъства на изслушването, за да даде на депутатите данните, с които разполага кабинетът, но не и парламентът.  Припомняме, че Председателят на движение \"Русофили\" е обвинен в шпионаж от прокуратурата.\r\nНа пресконференция в МВР, главният прокурор Сотир Цацаров, в компанията на зам.-главния прокурор Иван Гешев и вътрешния министър Младен Маринов, обяви, че на Малинов е повдигнато обвинение по чл. 105 от Наказателния кодекс - за шпионаж.   Наказанието е от 5 до 15 години затвор, но интересен аспект е, че в текста пише и следното: \"Деецът не се наказва, ако доброволно се разкрие пред органите на властта\". Малинов обаче е с мярка \"Подписка\", с гаранция 50 000 лева, а досъдебното производство се води от Специализираната прокуратура.     ", "date": "2019.09.11", "title": "БСП поиска изслушване на Борисов за шпионския скандал, ГЕРБ - на Маринов и шефа на ДАНС"}
{"url": "https://www.actualno.com/analysis/18-godini-sled-11-septemvri-al-kajda-se-vyzstanovjava-tiho-i-tyrpelivo-news_1374194.html", "text": "      Изминаха осемнадесет години от терористичните атаки на 11 септември и „Ал Кайда“ като че ли е износена. Всъщност днес изглежда забележително различна от групата, която уби хиляди американски граждани на американска земя. Интензивният антитерористичен натиск в Афганистан и Пакистан остави след себе си застаряващо и все по-разединено централно ръководство. Появата на „Ислямска държава“ като конкурент междувременно остави „Ал Кайда“ с етикет, че на моменти се бори в  надпреварата за позицията на водеща сред джихадистите в света.      Доколкото лидерът на групата Айман ал Зауахири е в лошо здравословно състояние  и е изолиран, най-вероятно някъде в Пакистан, и за Хамза бин Ладен, който може би е следващият в йерархията, наскоро беше съобщено, че е бил убит,  най-отдадените членове на „Ал Кайда“ изглежда разбират, че най-добрият й шанс да остане актуален е чрез постоянното си присъствие в Сирия. За да се възползва от възможностите, които редостави на „Ал Кайда“, през септември 2014 г. групата започна да изнася значителни активи от Афганистан и Пакистан в Ирак и Сирия. Това изместване в центъра на тежестта на групата представлява голяма промяна и последиците от нея все още не са напълно разбрани от служителите за борба с тероризма по целия свят. Две бурни десетилетия след най-зрелищната си проява, „Ал Кайда“ се успокои и отново се съсредоточи върху атаките срещу  Запада. Така започва анализът на журналистите Колин П. Кларк и Чарлз Листър от „Форин полиси“, предоставен от БГНЕС.   След смъртта на основателя на групировката Осама бин Ладен през 2011 г. и началото на т. нар. въстания на Арабската пролет, „Ал Кайда“ започва да възприема променена стратегия. Изучаващите тероризма  отбелязват, че „Ал Кайда“ започва да преследва по-ограничени стратегически цели с акцент върху локални действия  и инкрементализма. Тази стратегическа промяна беше широко наречена „контролиран прагматизъм“ и „стратегическо търпение“. Изглежда „Ал Кайда“ „тихо и търпеливо възстановява“ себе си, докато умишлено оставя „Ислямска държава“ да носи основната тежест на антитерористичната кампания на Запада.\r\nТази прагматична стратегия за локализъм беше най-очевидна в начина, по който групата действа в Сирия. Там група, известна като Фронта Ан Нусра, , най-ефективно прилага подход към джихада, който показа известен успех в Йемен и Мали, но в крайна сметка все още не е успя. Чрез канализиране на енергията си на местно ниво, забранявайки наказателния кодекс, изграждайки съюзи в целия ислямистки и неислямистки спектър и избягвайки по-малко екстремни конкуренти за осигуряване на ефективно и некорумпирано управление, Фронтът Ан Нусра изгради ниво на популярност, което никой друг филиал на „Ал Кайда“ някога е доближавал. Накратко, остава напълно наясно   с това как неговата марка се възприема от местните жители и действа в съответствие с това. Това, че той също така се оказа най-мощният военен актьор на бойното поле, беше просто допълнителен бонус.  Методът, който стои зад успеха на този  фронт, имаше съществен страничен ефект: той отдалечи сирийското си крило от централното лидерство на „Ал Кайда“ в Южна Азия. Локалният подход изискваше ниво на гъвкавост и бързо вземане на решения, което се оказа невъзможно да се координира с одобрението на Зауахири, който в най-лошия случай беше изцяло некомуникативен  или който в най-добрия случай би отнело два месеца, за да отговори. Към 2016 г. също стана ясно, че за да се поддържа успехът на Фронта Ан Нусра и да се превърне доверието в популярност, популярността в подкрепа и подкрепата в лоялност, е необходимо да се справи с единственото си най-голямо препятствие за напредък: асоциациирането му с марката „Ал Кайда“, което носи само подозрение, параноя и недоверие.\r\nЧрез две последователни преименувания през юли 2016 г. и януари 2017 г. Фронтът Ан Нусра  стана Джабхат Фатех ал Шам, а след това Хаят Тахрир ал Шам. Първото преименуване бе извършена мирно, а второто чрез военни атаки срещу ислямистки групи, които се считат за потенциални заплахи. Независимо дали първоначално е възнамерявал или не, по времето, когато Хаят Тахрир ал Шам беше обявен за света, той вече не се смяташе за лоялен член на семейство „Ал Кайда“. Благодарение на внезапните си атаки срещу съперници, той също така стана дълбоко непопулярна - за първи път в своето съществуване.\r\nВбесени от това, което видяха като размиване на идентичността на Фронта Ан Нусра  и яснотата на каузата му, както и от нелегитимния процес, който се крие зад неговата еволюция, значителен брой лоялисти на „Ал Кайда“ го напуснаха. Водени от ветерани с десетилетия опит на най-високите нива на „Ал Кайда“, тези лоялни представители на групировката създадоха нови групи, главната сред които е Танзим Хурас ал Дин, чието име означава „Пазители на религиозната организация.” Водени от нови инструкции от Зауахири и други, те се върнаха към елитния авангарден модел, по-традиционно използван през дните на Бин Ладен, с филиали, обезсърчени да контролират или управляват територия, избягвайки връзки с нечисти групи или чуждестранни правителства и да следват изрично военна стратегия, с по едно око, гледащо към „близките “ врагове в региона, а също и „към далечните“ на Запад.       От създаването си в края на 2017 г. Танзим Хурас ал-Дин се ръководи от Самир Хиджази, известен още като Абу Хамам ас Шами, водещ военен специалист на „Ал Кайда“, който прекарва време в Йордания, Афганистан, Пакистан, Ирак и Ливан преди да пристигне в Сирия през 2012 г. Хиджази остава близо до прословутия лидер на „Ал Кайда“ Сайф ал Адел и преди това е работил в тясно сътрудничество с Абу Мусаб ал Заркауи, координирайки обучението на чуждестранните бойци в Ирак. Два източника обаче ни казват, че Хиджази наскоро е заменен като лидер на Танзим Хурас ал Дин от друга водеща фигура на „Ал Кайда“, Халид ал-Арури, известен още като Абу ал-Касам ал-Урдуни, за който същите източници твърдят, че е назначен наскоро от Зауахири да бъде един от тримата му глобални заместници в „Ал Кайда“, заедно с Адел и Абдула Ахмед Абдула, известен също като Абу Мохамед ал Масри, които и двамата са в Иран. Арури е един от най-малко двама членове на Танзим Хурас ал Дин, които заемат места в приблизително 12-местния глобален съвет на шурата, по-голямата част от които все още остават в Южна Азия. Това подчертава как сега Сирия се превърна в основния възел на инвестициите в „Ал Кайда“, замествайки преди това предпочитания фронт в Йемен. Не е имало недостиг на ветерани от „Ал Кайда“ в Танзим Хурас ал-Дин - сред тях са Сами ал-Орайди, Билал Хурайсат, Фарадж Ахмад Нанаа и, до съобщената му 22 август смърт Абу Халлад ал Мухандис, свекърът на Сайф ал-Адел.\r\nДокато „Ал Кайда“ продължава да търпи промени като глобална организация, един от най-належащите въпроси за създателите на политики и правителствените служители е доколко групировката все още е фокусирана върху атаката срещу Запада. Дали отсъствието на зрелищни атаки, приписвани на „Ал Кайда“ по време на тази фаза, представлява липса на способности или просто изместване на приоритетите?\r\nВ интервю пред телевизия Ал Джазира от май 2015 г. тогавашният лидер на Фронта Ан Нусра  Абу Мохамед ал-Джолани обясни, че Зауахири го е инструктирал да не използва Сирия като убежище, от което да атакува Запада. Това указание, пристигнало в тайно писмо по-рано същата година, идва в отговор на кампанията на американското правителство на удари  срещу така наречената група Хорасан – малка група от оперативни лица от „Ал Кайда“, действащи в Северна Сирия с изричното намерение да атакуват Запада – която беше започнала през септември 2014 г. Най-просто казано, това беше логично преносчване към стратегията на Фронта Ан нусра  за към локално фокусиран инкрементализъм и решение за избягване на внманието от страна на Запада  на фона на ескалираща международна кампания срещу съперника на „Ал Кайда“ - „Ислямска държава“.\r\nМоже би, за да избегне объркване относно това дали САЩ и Западът остават във фокуса на  международните усилия на „Ал Кайда“, групата пусна поредица от съобщения през следващите няколко години. В съобщение от април 2017 г. Зауахири повтори значението на глобалната борба на „Ал Кайда“. Следващия месец съобщенията и от Хамза бин Ладен, и от емира на „Ал Кайда на Арабския полуостров“ Касим ал Рейми призоваха последователите на „Ал Кайда“ да започнат атаки срещу Запада. Неучудващо е, че през май 2017 г., тогавашният директор на националното разузнаване на САЩ  Дан Коутс стигна до заключението по време на изложение пред Конгреса, че „Европа ще остане уязвима за терористични атаки и вероятно елементи както от на ИДИС, така и от „Ал Кайда“ ще продължат да насочват и осъществяват действия срещу цели в Европа.“ Ансар ал Фуркан, група на ветераните и лоялистите на „Ал Кайда“, за кратко сформирани в Сирия през октомври 2017 г., за които се твърди, че са се придържали към „новите обявени цели в Сирия: партизанската война с насочен към Запада поглед“. Друго обръщение от Зауахири, този път озаглавено „Америка е истинският основен враг на мюсюлманите“, огласено през  март 2018 г., подтиква последователите на „Ал Кайда“ да нанасят удари срещу САЩ. Нищо от това не трябва да е изненадващо, тъй като водещата идея на „Ал Кайда“ винаги е била, че Западът е във война с исляма.\r\nНеотдавнашната оценка на Организацията на обединените нации за връзките на „Ал Кайда“ с групи в Сирия отбеляза следното:      „ХТШ (Хаят Тахрир ас Шам) и ТХД (Танзим Хурас ал-Дин) се оценяват, че споделят история и идеология, но се различават по отношение на политиката. ХТШ съсредоточи дневния си ред върху (Сирия), без да проявява интерес да извършва нападения в чужбина. За разлика от ТХД беше казано, че има по-международна перспектива. Лидерът на „Ал Кайда“ Айман ал Зауахири беше определящият орган за ТХД, но не и за ХТШ. \"\r\nТова последно разграничение се припокрива с описанията на Завахири за Сирия, датиращи от януари 2018 г., когато за първи път той призна, че Хаят Тахрир ал Шам е различен от „Ал Кайда в Леванта“. Доколкото Хаят Тахрир ал Шам привлича по-голямата част на руското и сирийското военно внимание днес, тези от Танзим Хурас ал-Дин са свободни да следват собствената си програма на „Ал Кайда“ - допринасяйки за някои фронтови линии, споделени с Хаят Тахрир ал Шам, но най-вече се ангажират с независими действия на север, в Латакия, Сирия.\r\nСпоред четири отделни източника от Танзим Хурас ал Дин многократно са обсъждали стойността на удара срещу  Запада от Сирия по време на по-широки ислямистки събирания през последните месеци. Въпреки че това не означава доказателство за заговор, фактът, че въпросът се повдига на публични събирания  в присъствието на  много хора, които се противопоставят на подобни действия, е остро предупреждение за това, което може да се каже при затворени врати. Когато Ислямска държава е слаба и Русия ефективно държи Съединените щати вън от северозападното сирийско въздушно пространство, това може да е моментът на „Ал Кайда% - с новия си корпус от местни лоялисти и ръководство - да се утвърди отново на световната сцена.\r\nИнтригуващо е, че след двугодишно затишие Съединените щати през последните месеци - на 30 юни и 31 август - проведоха два целенасочени удара срещу свързани с „Ал Кайда“ цели в северозападна Сирия, въпреки че от Русия им беше забранен достъп до въздушното пространство. Като призна и двата удара, централното командване на САЩ определи целите като „ръководството в Сирия на „Ал Кайда““ и по-специално „оперативни органи, отговорни за изготвяне на външни атаки, заплашващи американски граждани, наши партньори и невинни цивилни граждани.“ След години стабилизиране на фиксиране на ИДИС това е насърчителен знак, но САЩ остават ограничени от ограничените разузнавателни, надзорни и разузнавателни активи (ISR) в театъра на действие.\r\nТъй като отхвърли цялата подкрепа на проверени опозиционни групи (чиито десетки хиляди членове представляват колосален източник на постоянно разузнаване) в края на 2017 г. и загуби свободен достъп до въздушното пространство на северозапад, американското разузнаване и военният апарат сега наблюдават „Ал Кайда“ и с двете ръце, вързани зад гърба им. Междувременно Русия координира кампания на изгорената земя в същия регион, чиято цел не е „Ал Кайда, а цивилни противници на „Ал Кайда“ и нейните по-малко екстремни политически ислямистки съперници. Това е рецепта за антитерористична катастрофа, на която САЩ обръщат минимално внимание, камо ли контрол. Макар и изключително сложна, тази хаотична операционна среда представлява безброй възможности за малко, здраво организирано, опитно и всеотдайно ядро на  лоялисти на „Ал Кайда“, настървени да подновят борбата си срещу нас. ", "date": "2019.09.11", "title": "18 години след 11 септември: \"Ал Кайда\" се възстановява \"тихо и търпеливо\""}
{"url": "https://www.actualno.com/politics/ruski-politik-za-shpionskija-skandal-bylgarija-opomni-se-news_1374526.html", "text": "      \"В България започна преследване на поддръжниците на руско-българската дружба - арести, разпити. Очевидно радикалите, пренаписващи историята, вече нямат други аргументи в борбата с патриотите в страната. Независимо от всичко ние ще защитаваме общото ни минало заради бъдещето на децата ни!\" Това заяви председателят на Международния комитет на Руската федерация Константин Косачев в коментар за в своя Facebook профил.      По-рано той написа още:   \"Крайно тревожни новини идват от България. Серия от задържания, разпити и обвинения в \"шпионаж\" към група активни поддръжници на дружеските отношения с Русия.\" \r\n\"Отлично познавам много от тези хора. Направи сме много заедно по обществена линия, вкл. и в рамките на известния Ливадийски форум, който Съветът на федерациите всяка година събира в Крим\", допълва още Косачев.  \"В случай на потвърждаване на най-лошите ни опасения ще защитаваме решително. По всички линии -дипломатически, обществено-политически и ако е уместно - юридически. Ще искаме на случващото се от международни правозащитници и от съюзническите за България НАТО и Европейски съюз, като обичащи своите ценности и нашите общи човешки права. България, ти вече се опозори тези дни в оценката си за изводите от Втората световна война. Време е да се опомниш!\" призовава Косачев в поста си. ", "date": "2019.09.11", "title": "Руски политик за шпионския скандал: България, опомни се!"}
{"url": "https://www.actualno.com/europe/fon-der-lajen-prizova-za-novi-sankcii-sreshtu-trymp-news_1374474.html", "text": "      Новоизбраният председател на Европейската комисия Урсула фон дер Лайен призова за засилване на търговския инструментариум срещу САЩ, пише европейската редакция на Politico, цитирана от \"Фокус\".      Фон дер Лайен натовари избрания от нея комисар по търговията Фил Хоган да развие нови средства за отговор конкретно срещу сили, които блокират системата за разрешаване на спорове в Световната търговска организация – а именно – САЩ.   „Искам да погледнете как можем да засилим нашия набор от инструменти за търговия“, каза фон дер Лайен пред Хоган. „Това трябва да включва надграждане на регламента на ЕС за изпълнение, за да ни позволи да използваме санкции, когато други приемат незаконни мерки и едновременно блокират процеса на уреждане на спорове на СТО“.\r\nТя намекна за по-силов подход спрямо китайските субсидии, като каза на комисаря по търговията да „работи с вице-председателя за... Дигиталната ера (Маргарет Вестагер) за справяне с нарушаващите ефекти на чуждестранните субсидии във вътрешния пазар“.  ЕС търси начини за справяне с мащабните субсидии на Китай, но миналата седмица ръководителят на търговията Сабине Уайанд изключи прилагането на закона за държавните помощи на ЕС „извънтериториално“.\r\nИзбраният председател също потвърди, че ще има нов пост за прилагане на търговските правила, който ще бъде назначаван от Колегията на комисарите, който ще работи под „прякото ръководство на Хоган, който ще наблюдава и подобрява спазването на нашите търговски споразумения“.   И накрая, фон дер Лайен заяви, че Хоган трябва „да допринесе за създаването и въвеждането на данъка върху въглеродните граници, като работи в тясно сътрудничество с комисаря по икономиката. Данъкът за границата на въглеродните емисии трябва да бъде изцяло съобразен с правилата на СТО“.     ", "date": "2019.09.11", "title": "Фон дер Лайен призова за нови санкции срещу Тръмп"}
{"url": "https://www.actualno.com/politics/ot-vmro-se-registriraha-v-cik-i-objaviha-s-kogo-shte-rabotjat-news_1374469.html", "text": "      И ВМРО се регистрира за предстоящите местни избори през октомври. Преди минути представители на партията внесоха 6090 подписа, с които заявиха своето участие в предстоящия вот, предаде БГНЕС.      Попитани дали ще търсят подкрепа от НФСБ и Атака, евродепутатът отговори, че в битката за Пловдив работят с НФСБ.    „В близо 30% от общините ще работим с НФСБ под различни форми – дали с подкрепа, дали със широка коалиция“, посочи Юлиан Ангелов.\r\n„Нашите цели са кмет на София и мнозинството от кметове, които сме издигнали, да станат такива. Очакваме областни кметове и добро представяне на ВМРО.  Имаме издигнати самостоятелни кандидати във Варна, Добрич, Русе, Разград, Плевен, Враца,Сандански,  Ловеч, Шумен, Ямбол, Пловдив, Стара Загора, Благоевград и др. градове и по-малки населени места. Кандидатите ни са народни представители и доказали се във времето съратници на партията“, посочи очакванията заместник -председателят на партията Ангел Джамбазки.\r\nТой обяви, че другата седмица ще обявят своя кандидат за кмет на София и ще представят своята листа за общински съветници и номинации за районни кметове.   „Кампанията, която наблюдаваме в момента, не отговаря на реалните проблеми на софиянци. София не е само жълтите павета, София е и „Люлин“, София е и „Младост“, София е и „Дружба“. Не е само въпросът за метрото, а и за градския транспорт, който трябва да бъде обновен.    Много се говори за мръсния въздух, но никой не довършва изречението и не казва, че най-мръсните райони са тези, в които има ромските махали, където се горят боклуци“, заяви Джамбазки и добави, че основен акцент в предизборната им програма е да не допускат реализирането на общински съветници от етнически партии като ДПС, които по негови думи се опитвали да се промъкнат през задната врата чрез фалшиви коалиции.\r\nНародният представител Юлиан Ангелов заяви, че ВМРО ще бъдат изненадата на местния вот.\r\n„Не Фандъкова, не Манолова, защото на хората им омръзна всеки да обещава различни неща и да няма реални действия“, подчерта организационният секретар на партията.   По думите на Джамбазки,  резултатът няма да е такъв какъвто е предначертан сега, и битката няма да е само между Фандъкова и Манолова. Той увери, че те ще предлагат решения на проблемите така, както ги виждат. ", "date": "2019.09.11", "title": "От ВМРО се регистрираха в ЦИК и обявиха с кого ще работят"}
{"url": "https://www.actualno.com/goodnews/momicheta-ot-asenovgrad-podarjavat-vreme-na-deca-s-uvrejdanija-news_1374434.html", "text": "       Младите асеновградчанки са решили да подарят време и отношение на обитателите на институцията. \"Още от гимназията с приятелки и съученици събирахме дрехи, които да даряваме не домове. Тогава ни направи впечатление, че децата и младежите, които живеят в такива места, по-скоро имат нужда от внимание. Някой да прави нещо заедно с тях. Така се роди идеята да посветим няколко часа на момчетата и момичетата, живеещи в този Център\", обясни Анна Манолова, която е част от организацията на благородната кауза.       Освен това, са планирали да им подарят фитнес-топки и са засадят някакъв вид растения пак заедно с подрастващите в институцията. Основната им цел обаче е да предизвикат усмивки у живеещите там, категорична е Анна. Момичетата все още събират пари, с които да закупят хранителните продукти и фитнес-топките и казват, че до момента няколко души са се отзовали.   Желаещите да се включат в благотворителната кауза, могат да го направят, като занесат готов закупен хранителен продукт, дрехи или пък играчки, като се внимава по тях да няма дребни или остри страни, които биха могли да бъдат погълнати или децата се наранят. Вече има и създадено събитие в социалната мрежа. А всеки, който желае да се включи в кампанията, може да се свърже с инициаторите чрез фейсбук профила на Anna Manolovaa. В ЦНСТ в Асеновград са настанени общо 13 деца на различна възраст.    ", "date": "2019.09.11", "title": "Момичета от Асеновград подаряват време на деца с увреждания"}
{"url": "https://www.actualno.com/politics/emil-hristov-obshtinskite-slujiteli-trjabva-da-imat-poveche-pravomoshtija-news_1374473.html", "text": "      Законът за местното самоуправление и местната администрация цели да допълни и разшири съществуващите законови възможности за контрол на обществения ред . Така обоснова депутатът ГЕРБ Емил Христов и местната администрация.      \"Разработването на предложените промени започна преди много време - 2011 г. след приемането на изменението на Закона за МВР, когато беше установено, че тези законови промени не способстват общините да се възползват от тях и да изпълняват ефективно задълженията си по охрана на обществения ред и опазване на общинското имущество.   Изготвеният законопроект беше многократно съгласуван с Министерство на вътрешните работи. През месец януари 2018 г. на свое заседание УС на НСОРБ решава да подкрепи законопроекта, като е подкрепено единодушно от кметовете на общини.\r\nОт своя страна представителите на Народното събрание и ние като вносители инициирахме един много широк форум на 14 март 2018 г. в Народното събрание с участието на председателите на водещите комисии, на НСОРБ, на Националната асоциация на председателите на обински съвети, кметове и представители на други общини.  Целта на законопроекта е да се допълнят и разширят съществуващите законови възможности за контрол на обществения ред, спазването наредбите на общинския съвет, заповедите на кмета и опазването на общинското имущество на територията на общините\", допълни още Емил Христов.\r\nСпоред него основен проблем е липсата на адекватни , което ги принуждава да извършват съвместни проверки с органите на МВР.   \"Дори, когато пред очите ни се извършва посегателство пред общинска собственост, единственото, което общинските служители могат да направят е да сигнализират полицейски органи и да чакат пристигането им\", уточни още Христов и отчете, че в много от случаите в малките населени места има недостиг на полицейски служители.     ", "date": "2019.09.11", "title": "Емил Христов: Общинските служители трябва да имат повече правомощия"}
{"url": "https://www.actualno.com/sciencelogy/novijat-iphone-11-zashto-e-tolkova-dobyr-snimki-news_1374480.html", "text": "      Аррlе oбяви нoвaтa cи cepия іРhоnе 11, іРhоnе 11 Рrо и іРhоnе 11 Мах. Hoвaтa линия ocигypявa paзшиpeнa пpoизвoдитeлнocт зa пoтpeбитeлитe, ĸoитo иcĸaт възмoжнo нaй-дoбpoтo oт cмapтфoнитe.      Технологичните експерти от представят подробности за новите джаджи, презентирани в Steve Jobs Theater в централата на Apple в Купертино (Калифорния). Бaзoвият іРhоnе 11 e нaй-eвтиният и oчeвиднo нacлeдниĸ нa минaлoгoдишният бюджeтeн іРhоnе ХR. Цeнaтa мy зaпoчвa oт 699$, ĸoятo e c 50$ пo-ниcĸa cпpямo іРhоnе ХR и идвa c няĸoлĸo нoви пoдoбpeния, ĸoитo вĸлючвaт:   - Шecт нoви цвятa в интepecни и яpĸи нюaнcи, ĸoитo гo пpaвят динaмичeн и мoдepeн;\r\n- 6,1 – инчoв LСD диcплeй Lіquіd Rеtіnа c изyмитeлнo виcoĸaтa плътнocт нa пиĸceлитe oт 326 ррі зa oтличнa дeтaйлнocт;    - Фyнĸция „Чyĸнeтe, зa дa cъбyдитe / Тар tо wаkе“;\r\n- Πoддpъжĸa нa Dоlbу Аtmоѕ звyĸ, ĸaтo пpeз гoдинитe ycтpoйcтвaтa нa Аррlе ca пocлoвичнo извecтни c дoбpия cи звyĸ;\r\n- Πoдoбpeнa двoйнa ĸaмepa c изцялo нoв шиpoĸoъгълeн oбeĸтив;\r\n- Hoвa yлтpa шиpoĸa ĸaмepa cъc зpитeлнo пoлe oт 120 гpaдyca.    Hoвитe флaгмaни нa Аррlе идвaт cъc Ѕuреr Rеtіnа ХDR пpoфecиoнaлни диcплeи, ĸoитo ca нaй-яpĸитe eĸpaни, виждaни в cмapтфoн дo ceгa.\r\nCъщo тaĸa разбираме и за мoщния пpoцecop А13 Віоnіс, пpoeĸтиpaн и пpoизвeдeн oт Аррlе, ĸoйтo ocигypявa нecpaвнимa пpoизвoдитeлнocт зa вcяĸa eднa зaдaчa, ĸaтo cъщeвpeмeннo нocи бeзпpeцeдeнтeн cĸoĸ в живoтa нa бaтepиятa зa цeлoднeвнa cпoĸoйнa paбoтa.\r\nHoвитe нaдгpaдeни тpoйни зaдни ĸaмepи ocигypявaт пpoфecиoнaлнo изживявaнe, ĸaтo ca cъcтaвeни oт yлтpa шиpoĸ, шиpoĸ и тeлeфoтo ceнзop, ĸoитo ca oгpoмнo пoдoбpeниe в мoбилнaтa фoтoгpaфия, ocoбeнo пpи cлaбo ocвeтлeниe и пpeдлaгaт нaй-виcoĸoĸaчecтвeнoтo видeo зacнeмaнe в cмapтфoн. іРhоnе 11 Рrо и іРhоnе 11 Рrо Мах ce пpeдлaгaт в чeтиpи paзĸoшни цвятa, вĸлючитeлнo ĸpacивo cpeднoщнo зeлeнo, и щe бъдaт нaлични cъвceм cĸopo. Πpeдвapитeлнитe пopъчĸи зaпoчвaт в пeтъĸ, 13-ти ceптeмвpи в гoлeмитe мaгaзини, a пpoдaжбитe cтapтиpaт в cлeдвaщия пeтъĸ, нa 20-ти ceптeмвpи. іРhоnе 11 Рrо и іРhоnе 11 Рrо Мах имaт тeĸcтypиpaн гpъб oт мaтoвo cтъĸлo и пoлиpaнa лeнтa oт нepъждaeмa cтoмaнa. Те се пpeдлaгaт в чeтиpи зaшeмeтявaщи цвятa, вĸлючитeлнo ĸpacивo нoвo cpeднoщнo зeлeнo. Haй-мoщнитe ycтpoйcтвa cъщo ca пpoeĸтиpaни дa бъдaт и издъpжливи – іРhоnе 11 Рrо и іРhоnе 11 Рrо Мах paзпoлaгaт c нaй-здpaвoтo и твъpдo cтъĸлo, пocтaвянo в cмapтфoни дoceгa, и ca cepтифициpaни пo ІР68 зa вoдoycтoйчивocт. Те издъpжaт нa пoтaпянe във вoдa дo чeтиpи мeтpa дълбoчинa дo 30 минyти. Eжeднeвнитe инцидeнти ĸaтo paзливaнe нa ĸaфe или coдa нe ca пpeдизвиĸaтeлcтвo. \r\nHoвият cпeциaлнo пpoeĸтиpaн ОLЕD Ѕuреr Rеtіnа ХDR диcплeй пpeдocтaвя нa пoтpeбитeлитe cпиpaщo дъxa НDR изживявaнe нa филми и глeдaнe нa видeo c виcoĸaтa cи paздeлитeлнa cпocoбнocт и изĸлючитeлнo виcoĸaтa cи яpĸocт oт 1200 нитa, ĸoятo ĸъм мoмeнтa нe ce пpeдлaгa oт дpyг cмapтфoн или ĸoмпютъpeн диcплeй. Ѕuреr Rеtіnа ХDR paзпoлaгa c шиpoĸa цвeтoвa пoддpъжĸa c възмoжнocт зa yпpaвлeниe нa цвeтoвeтe и cиcтeмa Тruе Тоnе зa мaĸcимaлнo дoбpo цвeтoпpeдaвaнe и тoчнocт. Cъoтнoшeниeтo нa ĸoнтpacтa e 2 000 000:1, ĸaтo eĸpaнът възпpoизвeждa иcтинcĸи чepeн цвят. Haй-мoщнoтo изпълнeниe c чипa А13 Віоnіс, в ĸoмбинaция c нaй-издъpжливaтa бaтepия зa нecpaвнимa пpoизвoдитeлнocт и лeĸoтa пpи paбoтa c вcяĸa зaдaчa – тoвa пpeдcтaвлявaт нoвитe іРhоnе 11 Рrо и іРhоnе 11 Рrо Мах. Hoвият пpoцecop нocи c дo 20-пpoцeнтoвo yвeличeниe в пpoизвoдитeлнocттa cпpямo минaлoгoдишния А12. А13 Віоnіс e cпeциaлнo пpoeĸтиpaн зa мaшиннo oбyчeниe, c пo-бъpзa Nеurаl Еngіnе зa фoтo- и видeoaнaлиз в peaлнo вpeмe и ycĸopитeли зa мaшиннo oбyчeниe, ĸoитo пoзвoлявaт нa пpoцecopa дa изпълнявa пoвeчe oт 1 тpилиoн oпepaции в ceĸyндa. Зaeднo А13 Віоnіс и іОЅ 13 cъcтaвят нaй-дoбpaтa плaтфopмa зa мaшиннo oбyчeниe в cмapтфoн.\r\nЦялaтa тaзи oгpoмнa изчиcлитeлнa и гpaфичнa пpoизвoдитeлнocт идвa в ĸoмбинaция c бeзпpeцeдeнтeн cĸoĸ в живoтa нa бaтepиятa, ĸaтo іРhоnе 11 Рrо пpeдлaгa дo чeтиpи чaca пoвeчe живoт нa бaтepиятa нa eдин циĸъл нa зapeждaнe, cпpямo минaлoгoдишния іРhоnе ХЅ. Щo ce oтнacя дo іРhоnе 11 Рrо Мах, тoй ocигypявa дopи пeт чaca пo-дълъг циĸъл c eднo зapeждaнe, cпpямo іРhоnе ХЅ Мах oт 2018 г.  Рhоnе 11 Рrо идвa c нaдгpaдeнa тpoйнa ĸaмepa c изцялo нoви yлтpa шиpoĸ, шиpoĸ и тeлeфoтo ceнзop, дълбoĸo интeгpиpaни в іОЅ, зa дa ce cъздaдe пpoфecиoнaлнo фoтoизживявaнe зa вcичĸи. \r\nіРhоnе 11 Рrо и іРhоnе 11 Рrо Мах изгpaждaт нoв cтaндapт в мoбилнaтa фoтoгpaфия, ĸaтo виждaмe нaй-виcoĸoĸaчecтвeнoтo видeo зacнeмaнe в cмapтфoн. Bceĸи ceнзop в тpoйнaтa cиcтeмa зaпиcвa видeo в 4K peзoлюция c paзшиpeн динaмичeн oбxвaт и ĸинeмaтoгpaфичнa cтaбилизaция нa видeoтo. C пo-шиpoĸoтo зpитeлнo пoлe и пoдoбpeния фoĸyc, Ultrа Wіdе ĸaмepaтa e чyдecнa зa зacнeмaнe нa eĸшън видeoĸлипoвe. Πoтpeбитeлитe мoгaт лecнo дa yвeличaвaт мaщaбa мeждy вceĸи oт тpитe ceнзopa, дoĸaтo тexнoлoгиятa Аudіо Zооm cинxpoнизиpa звyĸa и ĸapтинaтa зa мaĸcимaлнo нaй-дoбpи peзyлтaти. Hoвaтa іОЅ 13 ocигypявa мoщни инcтpyмeнти зa peдaĸтиpaнe нa видeoĸлипoвe c мнoгo възмoжнocти зa зaвъpтaнe, изpязвaнe, yвeличaвaнe нa eĸcпoзициятa и диpeĸтнo пpилaгaнe нa филтpи. Hacтpoйĸитe ca лecни зa изпoлзвaнe oт вcичĸи, и пpaвят пpoфecиoнaлнитe видeo пpoeĸти дocтъпни дopи зa любитeлитe. Teлeфoтo ceнзopът e cъc зaтвop oт f / 2.0 и пpaви c дo 40 пpoцeнтa пo-cвeтли cнимĸи cпpямo ĸaмepитe в минaлoгoдишнитe іРhоnе.  ", "date": "2019.09.11", "title": "Новият iPhone 11 - защо е толкова добър? (СНИМКИ)"}
{"url": "https://www.actualno.com/sofia/jalbi-sred-koito-na-jurnalistka-otneha-2-g-za-jp-uchastyk-i-shteta-ot-116-mln-lv-news_1374461.html", "text": "      Цели две години отне процедурата за избор на изпълнител, провеждана от НКЖИ, за модернизация на ЖП-участък Костенец – Септември.       Всички етапи от процедурата бяха . Сред тях най-впечатляващи бяха на журналистката Росица Кирева, работеща съвсем неотдавна като главен редактор на „Дарик радио“ в Хасково. В един кратък период през 2018 година , предимно обявени от Националната компания „Железопътна инфраструктура“, като не е участвала с оферта за нито една от тях. На практика тази фирма не проявява действителен интерес към обектите. Тя е вписана в ТР през януари 2018 г., с нулев опит и 1000 лева капитал, без машини, хора и капацитет да изпълни такъв мащабен обект. Въпреки всичко това обаче, КЗК я призна за „заинтересовано лице“, защото можела евентуално да участва в обединение, и стопира обявени процедури.  Процедурата бе обжалвана и от действително заинтересовани лица, но спрените поръчки за близо милиард лева от куха фирма е блестящ пример за зловещи празнини в Закона за обществените поръчки.     И така, след 2 г. протакания в КЗК и ВАС договорът с избрания изпълнител бе сключен на 12-ти август. В Агенцията за обществени поръчки е докладван в началото на септември.\r\nОбектът е възложен на ДЗЗД „Костенец – Септември 2018“. Водещ партньор в консорциума е българската „Транс Логистика“ с 65% участие в него, испанската компания „Контратас Иглесиас“ с 30% и румънската „Аркада Къмпани“ с 5%. Договорът е на стойност почти 380 млн. лв. без ДДС при обявена прогнозна стойност 361,5 млн. лв.   \r\nОбектът се финансира по линия на механизма за Свързване на Европа (МСЕ) – сектор „Транспорт“.\r\nПорaди двeгoдишнoтo oбжaлвaнe нa пopъчката обаче изпълнението на договора излиза извън сроковете за допустимост на разходите на МСЕ.   Именно затова в началото на август Министерският съвет увеличи размера на националното съфинансиране за проекта. Отпуснатите допълнителни средства са в размер на 116 431 166 лева.\r\n„Модернизацията на жп линията Костенец-Септември е един от четирите железопътни проекти, одобрени за финансиране по МСЕ в периода 2014-2020 г. През 2017 г. Национална компания „Железопътна инфраструктура“ (НКЖИ) стартира обществена поръчка за строителството на участъка. Поръчката се обжалва повече от две години, като последното решение на ВАС от април 2019 г. потвърждава решението на НКЖИ за избор на изпълнител.\r\nКъм настоящия момент анализите показват, че изпълнението на договора ще излезе извън сроковете за допустимост на разходите на МСЕ и за да продължи финансирането от ЕС, трябва да се увеличи националното съфинансиране за дейностите, които ще се изпълняват след тези срокове.\r\nС приетото решение държавата ще гарантира цялостната модернизация на жп линията между градовете Костенец и Септември, която е част от скоростната жп линия, свързваща сръбска граница с пристанище Бургас и границите с Гърция и Турция. .\r\nС реализацията на проекта ще се отстрани един от проблемните участъци на общоевропейската железопътна мрежа в Югоизточна Европа, който към настоящия момент не отговаря на техническите стандарти за пътнически и товарен транспорт“, се казва в в съобщение на правителството от тогава. . Справка в протоколите на съответните възложители сочи, че фирмата й „Рос БГ“ ЕООД не е участвала в нито една от тях. Три от спрените процедури чрез едноличната й фирма, регистрирана в бургаски апартамент, са обявени от Националната компания „Железопътна инфраструктура“ (НКЖИ). Общата им стойност е 727 406 701 лв. без ДДС (или 872 888 041 лв. с ДДС). Другите две са на община Велинград.\r\n„Рос БГ“ ЕООД е учредено през януари месец с 1000 лева капитал и е активирано два месеца след това. Активността му се състои в блокиране на значими за обществото поръчки и най-вече огромни по мащаб, респ. по финансов ресурс. На 21 май „Рос БГ“ подава жалба срещу друга поръчка на НКЖИ – на стойност 361 482 526 лв. без ДДС за модернизация на железопътен участък Костенец – Септември. След разблокирането и отварянето на офертите за ЖП-участъка жалбоподателят пак не е кандидатствал. Оферти са подали ДЗЗД \"Железници Костенец – Септември\", Консорциум \"Булрейл 2019\", „Терна“ АД, ДЗЗД \"ЖП Костенец – Септември\", консорциум \"Интоса КС\" и ДЗЗД \"Костенец – Септември 2018\". От българска страна в консорциумите влизат големи компании като \"Трейс холдинг\", \"Главболгарстрой\", \"Автомагистрали Черно Море\", а сред чуждестранните кандидати има португалски, испански и гръцки фирми. ", "date": "2019.09.11", "title": "Жалби, сред които на журналистка, отнеха 2 г. за ЖП-участък и щета от 116 млн. лв"}
{"url": "https://www.actualno.com/asenovgrad/svobodnite-mesta-za-uchiteli-v-asenovgradsko-se-uvelichavat-dni-predi-15-ti-septemvri-news_1374433.html", "text": "       Близо 25 достигна бройката на незаетите места за в асеновградски училища, едва няколко дни преди старта на новата учебна 2019 г./2020 г. Вакантните длъжности са обявени в Дирекция \"Бюро по труда\"-Асеновград, към дата 10.09.19 г.      Сред свободните места са за учители-лектори по география, човекът и природата, изобразително изкуство, история, физика. Учители-лектори са необходими и по български език и литература, музика, биология и здравно образование, изобразително изкуство, химия и опазване на околната среда, философия и по практическо обучение. Търсят се и преподаватели по биология, химия и околна среда, физика и астрономия, професионална подготовка ХВП, български език и литература. Измежду свободните работни места в Асеновградско могат да се срещнат и такива, за ръководител компютърен кабинет – учител по информатика, както и за учител - начален етап на основното образование, учител \"Технологии и предприемачество\", математика и ИТ и учител в детска градина.   Наред с всички обяви за учители в училища в Асеновград и региона, се нареждат и вакантни длъжности за главен счетоводител, социален работник, педагогически съветник, началник смяна и ръководител компютърен кабинет. Жителите на общината, които са със средно образование, могат да се възползват от различният брой свободните места за машинни оператори - шиене на облекла, помощник-възпитатели, гладачи, камериери, монтажници - метални конструкции, монтажници - изделия от пластмаса, монтьори - водопроводни тръби, шофьори - тежкотоварен автомобил - 12 и повече тона, кроячи - текстил, обслужващи работници - промишлено производство, работници - строителство, електромонтьори, техници - оптици, портиери, чистачи, работници - сглобяване на детайли, манипуланти - промишлеността, шофьори - товарен автомобил (международни превози) и продавач-консултанти. ", "date": "2019.09.11", "title": "Свободните места за учители в Асеновградско се увеличават, дни преди 15-ти септември"}
{"url": "https://www.actualno.com/politics/predstaviteli-na-ataka-osvobodiha-parlamentarni-postove-news_1374482.html", "text": "      Явор Нотев е освободен като заместник-председател на парламента след неговото напускане на ПГ \"Обединени патриоти\". Това обяви в началото на заседанието председателят на Народното събрание Цвета Караянчева.      Освободена е Маргарита Николова като заместник-председател на парламентарната комисия по икономическа политика и туризъм.   Николай Александров също напуска поста на заместник-председател на комисията по бюджет и финанси, а Станислав Станилов като заместник-председател на комисията по културата и медиите.\r\nМиналата седмица четиримата депутати от \"Атака\" подадоха заявления за напускане на ПГ \"Обединени патриоти\" след изключването от нея на лидера на \"Атака\" Волен Сидеров, на Десислав Чуколов и Павел Шопов.   ", "date": "2019.09.11", "title": "Представители на \"Атака\" освободиха парламентарни постове"}
{"url": "https://www.actualno.com/curious/3-te-zodii-koito-shte-se-sgodjat-prez-2020-news_1374511.html", "text": "                      Никога не знаеш как новата година може да изненада. За представителите на зодия Близнаци, годината може да се каже много добра.\r\nБлизнаците са в постоянна комуникация, преминали през малки трудности, за кратък период от време. Те научават, че са истински верни и необходими един на друг.       Истинската любов, интимността са страхотни. Щом Близнакът се чувства уверено спокойно може да каже „да“.\r\nПредставителите на този зодиакален знак, които все още нямат партньор ще го срещнат в първите месеци на новата година. Добрите неща понякога се случват бързо, а това важи и за техния случай!  Година на любовта ще е 2020 г. и за Стрелец. Очакват се леки колебания и съмнения, които ще са особено силни през януари.      Заедно с партньора ще трябва внимателно да обсъдите как си представяте живота в бъдеще. Накрая ще стигнете до извода, че не искате да живеете един без друг.\r\nЖените от зодия Стрелец ще могат да се насладят на оригиналното предложение на, на което никой няма да може да устои.\r\nЛичният ви живот ще се развива почти със светкавична скорост. Не е изненадващо, че до края на 2020 г. ще попаднете на добри всети, които ще се „материализират“ през 2021-та ...\r\nВъв всеки случай ви очаква много добра година.     ", "date": "2019.09.11", "title": "3-те зодии, които ще се сгодят през 2020"}
{"url": "https://www.actualno.com/viewpoint/misljat-li-vi-ot-pik-za-idioti-news_1374494.html", "text": "      След гнусната си срещу приятелката на арх. Борислав Игнатов (действие, с което като нищо може да бъде съсипан един невинен живот) и след последвалата бурна реакция от страна на медиите, в ПИK очевидно е настъпила паника. Действията по време на паника не са от най-рационалните, което може би обяснява защо от „агенцията” са нова смрадлива бомба (в случая – смрадлива мълния), уж изобличаваща „Биволъ”, БОЕЦ, Иво Прокопиев, Цветан Василев и Десислава Иванчева в заговор срещу Иван Гешев и властта като цяло. „Доказателствата” идват от незнайно как придобити чатове между наскоро скалъпени профили в социалните мрежи,  които уж би трябвало да принадлежат на участниците в „заговора” (личи, например, че профилът, който би трябвало да е на Десислава Иванчева, е създаден преди дни).      Сценарист съм от доста години, но подобен малоумен сценарий, с толкова фалшиво звучащи реплики, не съм виждал нито в „Съдби на кръстопът”, нито в „Истински истории”, нито в „София: Ден и нощ”. И не споменавам тези предавания случайно – вярвате или не, те бяха с изключително висок рейтинг, докато ги излъчваха. Всички ги смятаха за тъпи, малоумни и прочие – но в същото време всички ги гледаха. Как става така? Явно както става и с ПИK – всички знаят реномето на тази „медия”, но гнусните им, порнографски, клеветнически и често съсипващи живота на хората „новини” безнаказано събират милиони (!) гледания всяка. Веднъж някой неудобен за тях ще „ближе тоалетни”, друг път ще се разпространяват лични снимки от страна на някакви гнусни изнудвачи, трети път ще се показват трупове... за тези хора граници, очевидно, няма. А собственикът на „медията” дори се опита да защити противните си действия като обясни, че действал в името на обществения интерес.\r\nНо да се върнем на зашеметяващия сценарий. Той звучи като епизод на „Съдби на кръстопът”, който обаче не само е изигран от „непрофесионални актьори”, но е и писан от „непрофесионални сценаристи”. В чатовете за кратко време се споменават абсолютно всички участващи в грандиозния заговор лица, всички суми, всички договорки – кой колко ще плаща на протестиращи, кой колко хиляди ще вземе, кой какви планове точно има. Естествено, за още по-голяма автентичност, имената на „заговорниците” са изключително кодирани, като например Цветан Василев е „Цецо” и „Нашият от Белград”, а Иво Прокопиев е „Иво на ДБ”, но авторът на умопомрачителното разкритие вежливо ни казва в скоби кой кой е. Колко удобно само! И не само това – всички скрийншоти са направени секунди след като разговорите са се случили. Е те това е бърза мисъл и бърз шпионаж! Хакерът гледа чатовете директно на живо! Допуснати са и правописни грешки, явно за повече „автентичност” – точно както всички кандидат-сценаристи, с които някога съм говорил, си мислят, че „трябва да бъде”.\r\n„Важното е да има масовост на 10.09 и 12.09 за да не може Гешев да стане гл.прокурор.” – изречения като това, казващи всичката необходима информация, са кажи-речи невъзможни. Точно както в „Съдби на кръстопът”, така и в този скалъпен чат важи следното: никой не говори така! Още помня един епизод от „Стъклен дом”, където в опит за продуктово позициониране, героите казваха фрази, които никой никога не е казвал, от сорта на „Сипи ми една кока-кола” и „Подай ми чио чипса”. Пък и в случая какви са тия престъпни умове, готови да бутнат държавата, които си казват всичко в най-обикновени чатове, в удобни, напълно разкриващи всичките им планове изречения? Това и в „Съдби на кръстопът” го нямаше.  За финал, по въпроса „Мислят ли ви ПИК за идиоти?” – вие как мислите? То въпросът е по-скоро реторичен. Пък ако им вярвате - давайте, четете ги още, направете им гледания, поровете се заедно с тях в помийните ями и в неприкосновения личен живот на хората. Ако това ви носи удоволствие – заслужавате си ги. Автор:       ", "date": "2019.09.11", "title": "Мислят ли ви от ПИK за идиоти?"}
{"url": "https://www.actualno.com/politics/bsp-gerb-dava-vyzmojnost-za-syzdavane-na-silovi-strukturi-pod-kontrol-na-kmetovete-news_1374496.html", "text": "      \"Само преди година се опитахте да реализирате този закон и съвсем закономерно срещнахте отпор\". Това заяви депутатът от БСП Красимир Янков по време на дебатите за и местната администрация.      Сега, в навечерието на местните избори се мъчите да създадете допълнителни лостове за вечно въдворяване на властта си в общините , чрез лични кметски преторианци, подчерта той.\r\nПо думите му с предложените промени се създава предпоставка за възникване на силови структури под личното разпореждане на кметовете , за налагане с репресивни методи на властовия им капацитет.\r\nПредставяте ли си един кмет като Ценко Чоков как би привел в изпълнение този закон, притеснен е Янков. Зад този закон се прикрива и неспособността да се изпълни предизборното обещание на управляващите за постоянно полицейско присъствие във всяко населено място, атакува депутатът от левицата.  Янков е на мнение, че с него се демонстрира и поредно оттегляне на държавата от функциите й за обезпечаване на сигурността и обществения ред чрез МВР. Този закон ще постави личността на кмета над закона, защото как си представяте примерно, представител на тази структура в ролята на санкциониращ неправилно паркирал кмет, на когото всъщност е пряко подчинен, коментира социалистът.\r\nНе ми се мисли дори каква ще е ролята на тези структури по време на избори, предвид и преобладаващото наличие на кметове от две политически сили, всяка със своята специфика на властови параметри, заяви Красимир Янков.\r\n\"Преди време се опитахте да трансформирате една ведомствена структура във второ МВР - имам предвид Военна полиция, залагайки в закон й безконтролни права.    Опитахте и през \"Закона за частната охранителна дейност\" да създадете особен подход за осигуряване обществения ред и сигурност в страната, който всъщност щеше да ни върне в средата на 90-те години - така нареченото мутренско охранителни време\", продължи с критиките червеният депутат.   На това поставиха край заседателите от пленума на ВАС, обявявайки текстове от \"Закона за частна охранителна дейност\" като противоречащи на Конституцията, припомни Янков.\" В мотивите, с които бяха атакувани тези текстове се твърдеше от вносителя:\r\n\"...на законово ниво се позволява неограничено въздействие от страна на частни охранители върху живота в населените места, независимо дали се касае за извършване на действия, засягащи личния живот и имущество, упражняването на политически права, икономически дейности или други.\"\r\nСега отново правите опит да създадете частно-кметски силови структури, за сметка на общинските бюджети, но чрез друг закон\", предположи червеният депутат.\r\nКатегорично съм против този закон, подчерта той. Той е пореден етап от плана ви за намаляване на капацитета на МВР, до пълното му обезличаване, чрез трансформация на дейностите и отговорностите му към параструктури и частни формирования, смята Янков.   Това не е нарастване на ролята на местното самоуправление, а механизъм за пълен контрол от управлението по места върху населението, посочи той.   Къде е границата между това общината да гарантира сигурността, на гражданите, обществения ред, движението на МПС и правоприлагането на всички общински разпоредби?\", попита Янков.\r\nКато пример за тази безконтролност, прераснала в произвол на гражданите са така наречените сини зони. От един механизъм за регулация на движението прерасна в тенденция повсеместен общински данък за територията на града. Засега в проект, но вероятно съвсем скоро ще е факт\", заяви Янков.\r\nТой допълни, че това ще се осъществява отново от тази новозадаваща се структура, която изцяло ще аутсорсва МВР, но на гърба на гражданите с всякакви глоби, санкции и такси.\r\nНа предстоящите избори е време гражданите да се събудят и да дадат със своя глас отпор на това, което им причинява така наречената ви местна власт, смята социалистът.\r\nВярвам, че няма да успеете да наложите този узаконен произвол, въпреки гласуването тук, защото текстовете ще отпаднат отново, като противоречащи на Конституцията, добави той. ", "date": "2019.09.11", "title": "БСП: ГЕРБ дава възможност за създаване на силови структури под контрол на кметовете"}
{"url": "https://www.actualno.com/politics/borisov-vidja-vryzka-mejdu-kupuvaneto-na-f-16-i-shpionskija-skandal-news_1374493.html", "text": "      Опитват се да се поставят на една плоскост отношенията ни с Русия. Когато има нещо, с което не сме съгласни, нашето външно министерство реагира така, както реагират и в Унгария. Не виждам никакво основание да се свързват едното и другото. Това беше първият коментар на премиера Бойко Борисов за . Той го направи в началото на правителственото заседание, предаде репортер на БГНЕС.      Премиерът припомни разследвания срещу други знакови руски олигарси преди години - Майкъл Чорни и Денис Ершов, които \"се опитват да правят проекти в България, свързани с нашия военно-промишлен комплекс, нашите служби работят заедно с, изрично подчертавам, партньорски други служби, прави го и прокуратурата. Аз нямам никаква роля в този процес. Този процес ще се движи на база на следствието, което тече“, категоричен е премиерът.   Борисов смята, че всеки може да подкрепя когото иска - едните религията, други културата, трети Русия, четвърти – Америка. \"Нещо повече, ние дори с нашия кмет в Казанлък сме участвали във форума на Копринка\".\r\n„Едни обичат Америка, други Русия, трети – Европа. Но нашата геостратегическа ориентация, подкрепена от всички партии, много преди ГЕРБ да го има, само ВМРО го е имало тогава, сме приели пътя ЕС - НАТО. Нищо против нямаме хората, които обичат Русия. Аз съм бил в Кремъл, и в Белия дом на камината . Има други, които за 3 години нито на едното, нито на другото място. Могат да си направят анализаторите изводи“, похвали се Борисов.  \"Ако знаех, че купуването на най-добрия самолет ще предизвика такава  злоба, сигурно изобщо нямаше да се занимавам\", заяви още Борисов.\r\nПремиерът е на мнение, че „това, че някой си е правил среща си е негова работа и ние не се бъркаме. Това, че има събори и хората пеят руски песни - си е тяхно право и ние по никакъв начин не сме саботирали, дори сме ги толерирали. Но службите работят срещу определени хора, не срещу Русия “.\r\nЗа съжаление има бивши шефове на служби, които казват, че това било едва ли не наша дейност да им вземем електората. Едва ли не се поставят в услуга на тоя кръг от руската пропаганда“, завърши коментара си премиерът по двете най-наболели теми от последните дни.        За договарянето на постове в ЕК и силата на мълчанието: Опитът изисква да бъдеш търпелив и мълчалив и да говориш тогава, когато  всичко е договорено. За съжаление политическите ни опоненти направиха  коментари, които ако имаха малко опит, нямаше да направят. Така започна коментара си за разпределението на отговорностите в новата Европейска комисия премиерът. Българският еврокомисар ще може да управлява ресурсите в сектор „Иновации и младеж” в Европа.\r\n\"Когато договаряхме всичките постове, и затова казвам, че трябваше да  сме мълчаливи, ние договаряхме и постове на Международния валутен фонд\",  съобщи премиерът Бойко Борисов. В момента Кристалина Георгиева е единственият кандидат за директор на МВФ. Дори институцията промени правилата за избор, увеличавайки възрастта на кандидатите, за да приеме номинацията на Георгиева.\r\n\"Ние можехме да вземем външния министър на Европа да е наш, но  разликата с председател на МВФ е милиарди долара\", каза още Борисов.\r\n\"Образование и иновации е първа точка в програмата на правителството. Първа точка е за опозицията, първа е и за президентството. България беше оценена като държава, която винаги е имало добро образование, култура, спорт и най-иновативни мозъци от типа на Джон Атанасов. Именно за това на България беше даден ресор, който е първа точка в Европа, а именно – да се даде бъдеще на младите хора\", коментира Бойко Борисов.      Освен образование, култура, спорт, в тази програма е и Евразъм. Това дава огромна възможност, продължи премиерът. Всички български институции, университети да се стягат да правят проекти, защото това са огромни възможности, посъветва премиерът. ", "date": "2019.09.11", "title": "Борисов видя връзка между купуването на F-16 и шпионския скандал"}
{"url": "https://www.actualno.com/varna/pchelari-vyv-varnensko-gotvjat-protest-news_1374438.html", "text": "      Пчелари във Варненско готвят протести с искане за повече субсидии в сектора, предаде БГНЕС.      Производителите на мед искат всяко пчелно семейство да получи субсидия от 100 до 200 лв. (в зависимост от региона, в който се намират), както и да бъде забранен вносът на пчелни продукти от страни извън Европейския съюз, съобщи БНТ.   Председателят на неправителствената организация \"Български свободни пчелари\" Ясен Янев каза, че проблемите с пръскането с контактни пестициди са много големи. Той попита защо медопреработвателите определят изкупните цени на меда.\r\nПо думите му, субсидиите в България от 2020 г. ще са в размер на 6.4 млн. лв. Те пак няма да достигнат до пчеларите, коментира Янев.  Калоян Кръстев, който е пчелар, допълни, че заради ниските изкупни цени със своите 40 кошера няма изгода да предлага продукцията си на преработватели. ", "date": "2019.09.11", "title": "Пчелари във Варненско готвят протест "}
{"url": "https://www.actualno.com/curious/4-te-zodii-koito-sa-naj-golemi-optimisti-news_1374507.html", "text": "                   - Те са изключително уверени в себе си. Дори през ум не може да им мине, че нещо е възможно да се обърка, щом те са намесени. Знаят, че могат да се справят с всичко, дори да им коства много усилия. Лъвовете успяват да мотивират всички наоколо без много усилия. Точно заради това те са най - добрите шефове.Никога не се отказват. В случай, че нещо се обърка, веднага намират решение на проблема. Представителите на този зодиакален знак не са в състояние да позволят на нищо да развали плановете им.    - Те никога не биха си позволили да мислят негативно. Страхуват се, че колкото по - често си представят провала, толкова по - голям е шанса да се провалят. Скорпионите са целеустремени и работят много усърдно. Знаят, че дори нещо да се обърка, могат да поправят нещата. Вярват в себе си и се стремят винаги да мислят позитивно. Тази вяра в себе си им помага да виждат само хубавите неща в живота. Така успяват и да ги привлекат към себе си. Обикновено живота на един скорпион е много пъстър и позитивен.         ", "date": "2019.09.11", "title": "4-те зодии, които са най-големи оптимисти"}
{"url": "https://www.actualno.com/actualno/perilen-preparat-ruska-marka-za-bylgarskata-politika-news_1374539.html", "text": "      От вчера (10 септември) насам България стана втора Великобритания. Даже и Великобритания изпреварихме и си направихме наш си Скрипал – .      Обвинението в шпионаж срещу Малинов е най-сериозното нещо, откакто България излезе от \"лоното\" на комунизма. И няма как човек да не се запита – тук само за защита на националния интерес или за много неща повече? Какви са вариантите защо този случай гръмна така медийно зловещо? Прокуратурата е абсолютен радел на националния интерес, водена от напиращия да поеме баш ръководния пост рицар на справедливостта Иван Гешев. Прокуратурата е инструмент в поредната игра, обслужваща нечий интерес – или повече от един.   Какви са фактите? Николай Малинов е обвинен по чл. 105 от Наказателния кодекс. Той гласи дословно следното: Обърнете внимание на точка 2 от прословутия чл. 105 и се замислете колко голяма е опасността Малинов да влезе в затвора при това положение.    Николай Малинов шпионства вече години наред, но прокуратурата чак сега го хваща! Припомням – събитията с ТВ7, и влизането на в офисите ѝ, бяха през 2015 година - ! А се разбушува преди две години! Заради собственика на \"Емко\" Емилиян Гебрев – заради версията, че е тровен от руснаци. Сега, в историята с Малинов, Гебрев вече е маша на руския интерес?! И какво излиза – толкова години, пък прокуратурата чак сега е събрала доказателства? Звучи сякаш или са силно затруднени в мозъчната дейност, или са ги впрегнали да поиграят ...\r\nОще един щрих – Малинов предавал в Русия информация, защитена от закона? Той откъде има тази информация? За последно беше депутат по времето на Орешарски, а събитията с ТВ7 и \"Дунарит\" са от 2015 и 2017 година, когато кабинетът \"Орешарски\" вече беше историческо събитие! От друга страна, в движението \"Русофили\" членуват доста хора, свързани здраво със службите – например Тихомир Стойчев, бивш директор на ЦСБОП. Обаче защо само Малинов е с обвинение? Сигурно скоро ще има други обвинени - няма вероятно да побегнат и да се скрият!\r\nВ цялата картина особено звънливо отекна пред bTV. Той познавал Константин Малофеев, ама си говорел с него само за духовни работи. С Леонид Решетников – също. Пари не вземал, само бизнес идеи предлагал – какво лошо в това да предлагаш на чужденци как да овладеят активи от ключово значение за държавата (комуникации, военно дело)? За един по-чист свят е това – светът на русофилството, планетарна идея, по думите на Малинов. И самият той каза, че русофилството почнало от България – ама защо като ще сме планетарни, не почнахме с българофилство да завладяваме света? Нещо ни досрамя ли, друзя, дето не мразите България, само че първото ви устата е \"Русия\"? Точно в деня, в който за втори път срещу неговата кандидатура за главен прокурор имаше протест, на който дойдоха обрулени от живота най-вече ментално и духовно хорица да опитват да го развалят, а предимно медии от кръга Пеевски получиха разказ от Йордан Бонев, син на Венци Чикагото и съратник на Бисер Миланов-Петното как \"случайно\", без да иска, да организира бунт срещу държавността чрез протеста срещу Гешев?\r\nВярваме, как да не вярваме – почнахме я Русия!!! Путин - трепери! Г-н Гешев, нали като прочетат окончателната присъда на Малинов, ще дадете пресконференция без изключени микрофони?   Автор:   ", "date": "2019.09.11", "title": "Перилен препарат руска марка за българската политика"}
{"url": "https://www.actualno.com/society/marinov-shte-proverjava-signal-za-opit-za-dyrjaven-prevrat-news_1374524.html", "text": "      Всеки сигнал се разглежда и се установява неговата истиност. Това каза вътрешният министър Младен Маринов по повод внесеният тази сутрин , предаде БГНЕС.      Той каза, че имат множество сигнали, които се проверяват, МВР също така наблюдава и обстановката в страната.   Вътрешният министър допълни, че протестите срещу и в подкрепа на кандидатурата на Иван Гешев за главен прокурор са били заявени, както е по закон в столична община.\r\n„От наша страна бяха взети мерки за недопускане на нарушения. Продължаваме да наблюдаваме ситуацията и да прилагаме нашите правомощия там където има нужда”, каза Маринов.  За това доколко е сериозен сигнала, че протестите срещу номинацията на Иван Гешев за главен прокурор трябвало да прераснат в протести и в бутане на правителството, Маринов каза, че при тях в МВР няма още нищо внесено.\r\n„Така че ако сигналът е внесен в прокуратурата и получим разпореждане от нея, ще направим съответните действия, но всеки сигнал се разглежда и се установява неговата истиност”, заяви Маринов.   Маринов коментира и медийни публикации, според които на 12-ти септември ще е ескалацията в протестите и опитите за преврат с думите, че „има такива сигнали и ние сме притеснени от това, което чуваме и по оперативен път, че евентуално могат да възникнат някакви нарушения на обществения ред пред институциите”.     ", "date": "2019.09.11", "title": "Маринов ще проверява сигнал за опит за държавен преврат"}
{"url": "https://www.actualno.com/pernik/dimityr-kumanovnarochnoto-bezdejstvie-na-dyrjavata-shte-predizvika-druga-katastrofa-s-jaz-pchelina-news_1374533.html", "text": "      Следя с най-голямо внимание . То е . И не само поради факта, че вече се е случило, а и заради това как реагират в момента държавните институции, заяви за основателят на риболовен клуб „Сдружение Балканка“ Димитър Куманов.      „През последните 5-6 месеца непрекъснато имаше сигнали, снимки и клипове за това как , включително и с много пяна върху нея. Аз съм от риболовен клуб \"Сдружение Балканка\" и ние пуснахме поне два сигнала за такива замърсявания до . На практика те , за да се прекрати тази дейност. Множество предприятия в гр. Перник се . Реката тече пред сградата на РИОСВ - Перник, а те не я виждат. Вследствие на това, че тази река толкова дълго време се замърсява зловещо, започна да се случва и очакваното с яз. „Пчелина“. Преди 10-тина дена ние пуснахме сигнал, защото водата в язовира беше кафява и отгоре на места , което показва като бял ден, че водата е много замърсена“, казва Куманов.  Именно вследствие на това по думите му започна да . Засега близко до бреговете и в по-голямата част бяла риба, която има най-големи изисквания към чистота на водата и кислород в нея.\r\n„Но това не е гаранция, че в скоро време няма да започнат да измират и шарановите риби. Това вече си е истинска екологична катастрофа. Този язовир е тотално отровен“, категоричен е той.       според Куманов е възмутително.\r\n„Факт, че те са измерили нивото на кислорода и то е занижено, но . Сега казват, че водата отговаря на показателите. Това е срамота! Второто, много по-лошо нещо, което казва шефът на Басейнова дирекция, е, че язовирът бил презарибен, поради това не достигал кислородът и измирала рибата. ! Не може държавни органи да лъжат и да показват тотална некомпетентност, тъй като ако иска, ние ще го заведем на който и да е малък язовир, близо до \"Пчелина\". Нека измерят температура и кислородa на водата. Ще видят, че в малките водоеми от жегата се случват такива работи, но тези гьолове врат от риба - , сочи основателят на „Балканка“. Той е категоричен, че , отколкото е и припомня, че водоемът е бил обезрибен от бракониери и момчетата с Марио Антонов положили страшно много усилия, за да върнат живота в него.   „А сега . Това се случи. Едно от нещата, които трябваше да направят, а не са, е да вземат проби от самата риба, за да видят защо тя е умряла, дали има някакви вредни химически вещества, или е само от недостиг на кислород“, гневи се Куманов.\r\nСпоред него предстоят и други проблеми -  с хората, които са взели улов от този язовир в последните дни.\r\n„Очаквам и друга катастрофа. Измрялата риба трябваше вече да е събрана и изнесена от държавните органи, защото тя гние, а не да развиват теории колко много разбират. Не само, че не я изследваха, но и не я събраха. “, категоричен е Димитър Куманов.  \r\nПо думите му висящ е въпросът какво ще се случи с река Струма под язовира.\r\n„Преди 3 г. направиха един ВЕЦ. . А там реката е в защитена зона \"Земен\" по директивата за местообитанията на ЕС. Последните 1-2 месеца ВЕЦ-а не работи. Водата преливаше през преливника и течеше относително чиста. Отдолу, откъм Земен, бяха влезли риби от р. Струма, аз ги гледах от моста при с. Лобош преди седмица, че имаше малки рибки в реката. , защото това, което пристигна до стената, започна да се източва или от ВЕЦ-а, или през преливника“, обяснява основателят на клуб „Балканка“.\r\n„Основната причина за всичко това е безкрайната некадърност. Второ, некомпетентност. И трето, . Защо бездействат!? Защото всички, които изхвърлят разни отрови в реката, са хора на някого, с много връзки и никой не смее да ги барне. Това се превърна в основна политика на МОСВ под ръководството на министър Димов, който абсолютно за нищо не става“, смята Куманов. ", "date": "2019.09.11", "title": "Димитър Куманов: Нарочното бездействие на държавата ще предизвика друга катастрофа с яз. \"Пчелина\""}
{"url": "https://www.actualno.com/europe/moskva-ostavkata-na-boltyn-ne-promenja-pozicijata-na-rusija-news_1374463.html", "text": "      След оставката на Джон Болтън, съветник по националната сигурност на американския президент, позицията на Русия не се е променила, заяви пред РИА Новости заместник-външният министър Сергей Рябков, предаде БГНЕС.      Вчера Доналд Тръмп написа в Тwitter, че е уволнил Болтън, който от своя страна заяви, че сам си е подал оставката.   По думите на Рябков традиционно такива промени не водят до нормализциране на отношенията. „Поради това не можем и да имаме никакви очаквания във връзка с промените, с уволнението на някой от поста му или назначението му \", отбеляза Рябков.\r\nСпоред него позицията на Москва е същата - да се съди по делата, а не по изявления или намерения.  Кремъл счита, че оставката на съветника на президента на САЩ по националната сигурност Джон Болтън е вътрешна работа на американците, заяви лаконично говорителят на руския президент Дмитрий Песков пред РИА Новости. ", "date": "2019.09.11", "title": "Москва: Оставката на Болтън не променя позицията на Русия "}
{"url": "https://www.actualno.com/society/prognoza-za-vremeto-11-septemvri-srjada-news_1374392.html", "text": "      Днес времето ще е слънчево с разкъсана, предимно висока облачност. Почти без валежи. Ще продължи да духа слаб до умерен вятър от изток-североизток. Максималните температури ще са между 25° и 30°. Атмосферното налягане слабо ще се повиши и ще е малко по-високо от средното за месеца. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ).      Над Черноморието ще е е предимно слънчево, с временни увеличения на облачността. Валежи са малко вероятни. Ще духа до умерен североизточен вятър. Максимални температури на въздуха 25-28°, температурата на морската вода е 24-25°. Вълнението на морето ще е 3 бала.   Над планините облачността ще е променлива, често намаляваща до слънчево. Ще е почти без валежи. Ще духа слаб до умерен изток-североизточен вятър. Максимална температура на височина 1200 метра – около 20°, на 2000 метра – около 13°.\r\nПрез следващите три дни ще преобладава слънчево време, с временни увеличения на облачността, почти без валежи. Ще духа слаб, в източната половина от страната до умерен североизточен вятър. Ще остане топло за периода. В събота в западната част от Дунавската равнина вятърът ще се ориентира от северозапад. Ще бъде предимно слънчево, все още с високи дневни температури.   ", "date": "2019.09.11", "title": "Прогноза за времето - 11 септември (сряда)"}
{"url": "https://www.actualno.com/literature/otkys-ot-tajnstvenata-nepoznata-an-bronte-news_1374228.html", "text": "      Почти на самото било, на две мили от Линдън-Кар, бе разположен Уайлдфел Хол – старинен господарски дом от времето на кралица Елизабет Първа, изграден от сив камък, с много благороден и живописен вид, но вътре безспорно студен и тъмен. Малките ромбоидни прозорчета, дълбоко хлътнали в дебелите стени, с проядени от времето отдушници, безлюдието наоколо, откритостта за всички ветрове и други природни стихии, от които не можеха да го защитят засадените за тази цел борове, отдавна осакатени от бурите, мрачни и унили като самото здание – всичко това го правеше неподходящ за жилище. Зад него се провиждаха две-три залинели ливади и върхът на възвишението, ръждивокафяв от пирена, с който бе обрасъл, а пред дома (ограден с каменен зид с желязна порта, украсена от двете страни с големи топки от сив гранит – такива топки украсяваха покрива и фронтоните) се ширеше градина, в която някога са били отглеждани устойчиви растения и цветя, достатъчно непретенциозни към почвата и климата, а също дървета и храсти, приемащи най-покорно под безмилостните ножици на градинаря онези форми, които решаваше да им придаде фантазията му. Но сега, след дълги години оставена сама на себе си и лишена от грижи, станала жертва на сланата и сушата, на проливните дъждове и ветрове, обрасла с бурени и треволяк, градината представляваше странна гледка. Ограждащият главната алея жив плет от лигуструм бе почти целият изсъхнал, а оцелялата му част – една трета от него – бе израсла буйно, един чемширен храст, подрязан някога във формата на лебед, беше изгубил шията и половината си тяло, пирамидите от лаврово дърво в средата на градината, гигантският воин от едната страна на портите и лъвът, охраняващ другата, бяха неудържимо пуснали нови разклонения и придобили съвсем фантастичен вид – тяхно подобие не можеше да се срещне нито на земята, нито на небето, както и в подземните води. Но младежкото ми въображение ги възприемаше като приказни зли духове, напълно в стила на страховитите легенди и предания, с които ни тъпчеше главите старата ни гувернантка, разказвайки ни за прежните обитатели на изоставените къщи и за призраците, които бродели из тях.      До момента, в който вече приближавах Уайлдфел Хол, бях успял да застрелям един ястреб и две врани и бях изоставил мисълта да продължа лова. Бавно се запътих към старата къща, за да видя доколко се е променила след появата на новата й обитателка. Разбира се, не можех да си позволя да доближа портите и да надникна вътре, а се спрях до каменната ограда на градината. Доколкото можах да преценя, всичко си бе останало, както преди – с изключение на едно от крилата, където счупените прозорци и разнебитеният покрив бяха поправени, а от комините на същото крило се виеха тънки струйки дим.\r\nКакто стоях, опрял се на пушката и вгледан в най-странни фантазии, в които някогашните асоциации и младата отшелница, заживяла отскоро зад тези старинни стени, играеха еднаква роля, до слуха ми достигна шумолене и някакво отражение. Погледнах нататък и видях, че за ръба на оградата се беше хванала една малка ръчичка, към нея се присъедини и другата и над сивия камък се появи бяло челце, оградено от кестеняви къдрици, а след тях две сини оченца и мъничко носле с цвят на слонова кост.   Очичките не ме забелязаха, но радостно се спряха на Санчо, красивия ми черно-бял сетер, който шареше по склона, свел муцуна до земята. Над стената изникна детско личице и детското гласче повика кучето. Кроткото ми куче се спря, вдигна муцуна и приятелски замаха опашка, но не показа никакво желание да завърже по-близко познанство. Детето (около петгодишно момченце) се покатери на оградата и продължаваше да вика кучето, но като се убеди, че усилията му са безполезни, явно реши да последва примера на Мохамед и самото то да отиде при планината, щом тя не е пожелала да дойде при него. Ала едва прехвърлило се през оградата, и рокличката му се закачи за един чепат клон на старата череша, израсла над зида. Момченцето се опита да се освободи и политна от стената, но не падна на земята, а увисна във въздуха, пищейки, размахало крака. Аз вече бях захвърлил пушката и подхванах клетника, изтрих очите му с рокличката, казах му, че няма от какво да се бои, и повиках Санчо, за да успокоя развълнуваното дете.  То веднага прегърна сетера и се усмихна през сълзи, но в този момент желязната порта силно изтрака, чу се шумолене на женски поли и при мен дотича мисис Грейъм – вратът й не бе загърнат дори с тънко шалче и вятърът развяваше черните й коси.\r\n– Дайте ми детето! – изрече тя тихо, почти шепнешком, но с тревога и вълнение и изтръгна момченцето от ръцете ми, сякаш се боеше да не го заразя от страшна болест, а после, стиснала с едната си ръка малката ръчица на сина си, а другата положила на рамото му, ме измери с големите си, бляскави, тъмни очи – бледа, бездиханна, потрепваща от силната възбуда.\r\n– Нищо лошо не съм сторил на детето, мадам – казах аз, разколебан дали да се учудвам, или да се гневя. – То се преметна през оградата, но за щастие успях да го прихвана, когато се закачи и увисна на този клон, като предотвратих евентуалното нещастие.    – Моля ви за извинение, сър – измънка смутено тя, но веднага се успокои, сякаш мъглата, забулила разсъдъка й, се бе разсеяла. Бледите й страни леко поруменяха. – Но ние с вас не се познаваме и помислих, че...   Наведе се, целуна момчето и нежно обви врата му с ръка.\r\n– Помислихте, че искам да открадна сина ви?\r\nТя смутено се разсмя, погали главицата му и отвърна:\r\n– Изобщо не допусках, че може да се опита да прескочи оградата... Имам удоволствието да разговарям с мистър Маркъм, нали? – неочаквано попита тя.   Поклоних се и не се стърпях да я попитам как се е досетила за името ми.   – Преди няколко дни ме посетиха сестра ви и майка ви, мистър Маркъм.\r\n– Нима толкова си приличаме? – възкликнах изненадан аз и не се почувствах толкова поласкан, колкото би могло да се очаква.\r\n– Има сходство може би в очите и в цвета на лицето... – отвърна тя, като ме огледа с известно съмнение. – А ако не се лъжа, в неделя ви видях в черквата.\r\nУсмихнах се. Тази усмивка, а навярно и пробудените от нея спомени подразниха с нещо мисис Грейъм, тя отново прие онзи горд и студен вид, който ме засегна в черквата – израза на крайно отблъскващо пренебрежение, което така хармонираше с чертите й, че изглеждаше съвсем естествено за тях, докато не се изгуби, а сега ми се стори още по-предизвикателен, защото не можех да го смятам за престорен.\r\nДовиждане, мистър Маркъм – каза тя и тръгна с детето си към градината, без да ме удостои нито с дума, нито с поглед. ", "date": "2019.09.11", "title": "Откъс от \"Тайнствената непозната\", Ан Бронте"}
{"url": "https://www.actualno.com/asia/iran-zloradstva-za-uvolnenieto-na-djon-boltyn-news_1374400.html", "text": "      Иран обяви, че , съветник по националната сигурност на президента на САЩ Доналд Тръмп, показва провал на политиката на натиск срещу Техеран, пише БГНЕС.      Доналд Тръмп обяви, че Болтън е уволнен, а самият Болтън каза, че е напуснал поста.   \"Маргинализацията на Джон Болтън и неговото последвало отстраняване не е случайност, а ясен знак за поражение на стратегията на Америка за максимален натиск\", каза говорител на президента на Иран Хасан Рухани.\r\n\"Не се съмнявайте, че имаме възможности да управляваме подхода на САЩ към Иран и никога няма да отстъпим. Блокада на Иран ще падне\", каза още Хесамодин Ашна.  Тръмп имаше редица разногласия с Болтън, особено по отношение на Иран, срещу когото САЩ наложи все по-засилващи се санкции през последната година. Прилагането на натиск започна след едностранното оттегляне на Вашингтон от подписаното през 2015 година международно споразумение за ядрената програма на Иран. ", "date": "2019.09.11", "title": "Иран злорадства за уволнението на Джон Болтън"}
{"url": "https://www.actualno.com/healthy/medicinski-specialisti-ot-cjalata-strana-izlizat-na-protest-news_1374321.html", "text": "      Днес в 15:00 часа пред Народното събрание медицинските специалисти (медицински сестри, рехабилитатори, фелдшери и др.) от цяла България ще излязат на поредния протест, който самите те организират.      За пореден път те ще настояват за промяна в законодателството - специално да могат да бъдат учредявани съсловни организации, за достойно заплащане на труда им, както и за алармиране на обществеността за безобразията, които се извършват в болниците, вследствие на сега действащата здравна система в България, пишат организаторите.   Този път протестът обещава да бъде мащабен, защото подкрепа и присъствие са заявили пациентски организации, част от магистър-фармацевтите, както и лекари-специализанти, Съюзът на артистите в България, Синдикалната Федерация на служителите в МВР и пожарната служба и други синдикати и организации от страната. Единствено Българският лекарски съюз не подкрепя протеста.\r\nПред организаторите споделиха, че ще разкажат \"потресаващи\" истории от ежедневието в болниците.   ", "date": "2019.09.11", "title": "Медицински специалисти от цялата страна излизат на протест "}
{"url": "https://www.actualno.com/asia/kim-chen-un-i-sestra-mu-lichno-inspektiraha-goljama-raketna-ustanovka-news_1374411.html", "text": "      Лидерът на Северна Корея Ким Чен Ун лично е инспектирал тестове на гигантска залпова ракетна установка, съобщи новинарската агенция на азиатската страна, цитирана от Reuters.      Северна Корея изстреля няколко ракети вчера (10 септември), само часове след като Пхенян обяви, че е готов да поднови замразените преговори със САЩ за разоръжаване.   Ким Чен Ун и преди е инспектирал работата на този модел ракетна установка, но сега беше цитиран да казва, че тя \"най-сетне е потвърдила способностите си за бойни операции\", пише БГНЕС.\r\nСред официалните лица, придружавали Ким Чен Ун по време на инспекцията, беше и сестра му Ким Йо Чен, която е член на Политбюро на комунистическата партия на Северна Корея и отговаря за пропагандата и агитацията.   ", "date": "2019.09.11", "title": "Ким Чен Ун и сестра му лично инспектираха голяма ракетна установка "}
{"url": "https://www.actualno.com/celebrate/sv-prepodobna-teodora-aleksandrijska-news_694084.html", "text": "      Преподобна Теодора живяла в петия век.      Родила се в град Александрия. Омъжила се за добър човек. Животът на младите съпрузи протичал в мир и благополучие.\r\nНо дяволът завидял на тяхното щастие. Въвлякъл Теодора в прелюбодеяние. Веднага след това тя се опомнила. На другия ден след греха, съзнала гнусотата на своето падение, Теодора изпаднала в такова душевно сътресение, че започнала да се бие по лицето и да си скубе косите.\r\nМъчена от съвестта си, тя отишла при позната игумения в близък девически манастир. Разказала й за греха си. Изразила отчаяние, че Бог няма да се смили над нея. Но с мъдро майчино слово игуменията успяла да я убеди в Божието милосърдие. Спомнила тя на Теодора примера с евангелската грешница, която умила със сълзи нозете на Спасителя и получила от Него прошка за греховете си.  Развълнувана дълбоко и изпълнена с надежда за неизчерпаемата Божия благост, Теодора възкликнала:\r\n- Вярвам в моя Бог, майко игуменио! Вече няма да върша тоя грях, а сторения, според силите си, ще се постарая да загладя!\r\nТъй Теодора намислила да отиде в манастир и то в мъжки манастир, където трябвало твърдо да се бори с изкушенията на плътта и да устои в борбата като победителка. В такъв манастир тя решила да измоли прощение за своя тежък грях.    Но възможно било съпругът й да не се съгласи и да поиска да й попречи. Когато той отишъл по работа, тя остригала косите си, облякла мъжки дрехи и напуснала бързо града.\r\nОтправила се към мъжкия манастир Октодекат, който се намирал на 18 километра от града. Спряла пред вратите му и помолила вратаря да съобщи на игумена, че желае да посвети своите дни в служба на Бога. Вратарят уведомил игумена за новия пришелец. Но игуменът заповядал да не се отваря манастирската порта.\r\n- Нека младият гост – казал той – остане през тая нощ вън от манастира. Ако намерението му е искрено, той няма да се отдалечи от светата обител.\r\nНастъпила нощта. Покрай Теодора започнали да бродят зверове. Но тя издържала на изпитанието. Не мръднала от вратите.\r\nСутринта се явила пред игумена, като се представила с името Теодор от Александрия. Молила горещо да я приемат в числото на братята. Дълго обаче игуменът не скланял, като изтъквал пред мнимия Теодор тежестите на манастирските подвизи.   Просълзена от тревога, Теодора се хвърлила в нозете му и казала:\r\n- Не ме отхвърляй, отче от вашата света обител. Не ме лишавай от ангелоподобно съжителство с вас. Не ме изгонвай в света, от който бягам, както някога евреите избягаха от Египет. Аз няма да се върна в света! Не се смущавай от моята младост. С вашите свети молитви аз ще привикна на всякакво въздържание. При Божията помощ ще понасям всички трудове. Ще върша всичко, което ми заповядате, усърдно и старателно. Само ме приемете, защото искам да се кая за греховете си!\r\nИгуменът видял чистосърдечното намерение на младия човек. Размислил и решил: гостът да бъде приет в светата обител.\r\nНастъпили за Теодора дни на изпитание и на велики подвизи.\r\nБратята се чудели на нейните всенощни молитви, на дълбоките й поклони, на смирението и самоотвержението й, на усърдното й участие в общите трудове.\r\nСкоро тялото й, някога осквернено, станало видим съсъд на Божията благодат, вместилище на Светия Дух.\r\nВ манастира тя преживяла осем години. Получила благодат да върши чудеса.\r\nНо ето че настъпило ново, много тежко изпитание.\r\nЕдин ден била изпратена в Александрия да купи жито. Игуменът наредил: ако се наложи по пътя да пренощува, да спре в Еннатския манастир, който отстоял от града на 9 километра.\r\nТака се стекли обстоятелствата, че тя наистина трябвало да пренощува в този манастир. В манастирската страноприемница, гдето се установила Теодора, била през тази нощ дъщерята на игумена на този манастир. Дошла да види баща си. Прелъстена от красотата на мнимия монах, тя през нощта започнала да прави опити да склони Теодора към блудодеяние. Не знаела, че пред нея стои жена, а не мъж.\r\nПолучила решителен отказ, тя извършила греха с друг гост и тъй забременяла.\r\nС купеното жито Теодора се завърнала в своята обител.\r\nМинало време. За бащата игумен станало ясно, че дъщеря му е бременна. Смутен и разтревожен, започнал да я разпитва кой я е съблазнил. Девойката посочила монаха Теодор. Бащата с укор съобщил това на игумена на манастира Октодекат.\r\nИзненадана, Теодора била изправена пред своя игумен да дава отговор. Обвинението било категорично. Игуменът се вълнувал силно: какъв обет бе дал младият монах, а какво бе сторил!\r\nМнимият монах твърдо отговорил:\r\n- Бог ми е свидетел, отче свети! Това аз не съм извършил.\r\nИгуменът познавал чистотата и светостта на монаха. Не можел да повярва на клеветата.\r\nВ определеното време дъщерята на еннатския игумен родила момче. Еннатски монаси донесли новороденото в манастира, гдето се подвизавала Теодора. Поставили го сред монасите и започнали да го укоряват в нечист живот.\r\nИгуменът се намерил в много трудно положение. Сега вече не могъл да не повярва на клеветата. Ужасявал се от това, че манастирът му е опозорен. Разгневил се силно на Теодора. Развълнували се силно и братята монаси.   Съвещавали се и решили: детето да бъде предадено на монах Теодор и монах Теодор заедно с детето, да бъде изпъден от манастира.\r\nСега се представил случай за подвижницата Теодора да открие своето смирение. Тя могла да съобщи на смутените братя тайната си и с това да възстанови своята чест и тях да успокои. Но не сторила това. Решила да се подчини на новото изпитание, в което виждала възмездие за предишния си грях.\r\nКротка и послушна, тя излязла с детето от манастира и се заселила недалеч от него в една тясна бедняшка колиба. Овчарите, които пасели стадата си наоколо, се съжалили над нея. Давали редовно мляко за детето. А сама тя се хранела само с диви треви.\r\nЗа преподобната настъпили тежки дни. От монасите трябвало да понася всевъзможни насмешки. А пустинята я плашела с живеещите в нея диви зверове. Летният пек и зимният студ я също измъчвали. Но тя търпяла всичко.\r\nТъй изминали седем години. Накрай монасите се съжалили и помолили игумена да прости изгнаника. Игуменът отечески благосклонно приел Теодора и я поставил в една килия с детето. Тук тя прекарала още две години, като се упражнявала в подвига на затворничеството и като учела детето на страх Божи.\r\nИгуменът получил откровение, че грехът на Теодора е простен. След това започнал да показва наново особено разположение към мнимия монах.   В това време Божията благодат вече обитавала видимо у Теодора. Това най-вече се изявило в дивно знамение на Божията милост, дарувано чрез подвижницата.\r\nНастанала страшна суша. Пресъхнали всички кладенци в светата обител. Дори и езерото край нея изсъхнало. Тогава игуменът казал на някои духовни братя, че само монах Теодор може да ги избави от смъртоносната жажда. И повикал след това мнимия монах и заповядал да донесе вода от кладенеца, който бил пресъхнал напълно. Като взела благословение от игумена, преподобна Теодора се запътила към кладенеца. По пътя дълбоко в себе си се молела на всемилостивия Бог. И станало незабравимото чудо: кладенецът се оказал пълен с вода. Теодора донесла оттам пълен съд с чиста вода. Никога след това кладенецът не пресъхнал.\r\n \r\nСмирената Теодора казвала, че това чудо станало по молитвата и вярата на игумена, а не заради нея.\r\nНаближавал краят на земния й живот. Тя се затворила в килията си със своя мним син и му дала последните си наставления: да обича Бога, да се покорява на игумена и на братята, да пази мълчание, да бъде незлоблив, кротък, смирен, да се пази от сквернословие и празнословие. Съветвала го да помага безропотно на болните, да обича бедността и безкористието, да си спомня постоянно своя скитнически живот, трудностите в оная тясна колиба. Тя искала от него и това – да не забравя своя “баща”. След това коленичила за молитва. Усърдно се помолила за сетен път Бога да й прости греховете. До нея застанало на колене и момчето. Постепенно молитвата замирала на устата на горещо молещата се Теодора. Затихнали риданията й: тя се преселила спокойно и блажено в горния свят.\r\nНякои от монасите слушали прощалната беседа на Теодора с момчето. Съобщили за това на игумена. Нему било открито във видение, че монах Теодор е жена. Игуменът пожелал да бъде явена тая тайна в присъствието на игумена и братята на Еннатския манастир, които причинили на подвижницата толкова голяма скръб.   Игуменът и братята на Еннатския манастир се отзовали на поканата. Игуменът на Октодекат им разказал за своето видение. За да ги увери, открил гърдите на преподобната. Еннатския игумен и неговите монаси се смаяли и изтръпнали от ужас пред своя голям грях към светицата. Веднага коленичили до нейното тяло и заговорили:\r\n- Прости ни, Божия рабиньо! Ние те оскърбихме по незнание.\r\nТова станало в 472 година.\r\nВестта за дивната подвижница стигнала до мъжа й. Божият промисъл го довел в манастира в деня на нейната кончина. Пленен и поразен от нейния пример, той напуснал света, приел монашество в същата обител, гдето се спасявала и неговата жена. Поселил се в нейната килия. Живял малко време подир нейната смърт. Проявил се като примерен Божи угодник.\r\nТози, когото преподобна Теодора била осиновила, възприел нейното монашеско име и се стремял да подражава на подвига й. По-късно станал игумен на същата света обител.  ", "date": "2019.09.11", "title": "Св. преподобна Теодора Александрийска"}
{"url": "https://www.actualno.com/europe/prezidentyt-na-ukrajna-se-sreshtna-s-bivshija-si-rabotodatel-news_1374402.html", "text": "      Президентът на Украйна Владимир Зеленски се е срещнал с олигарха Игор Коломойски, предаде БГНЕС. Това е първата потвърдена среща между двамата, откакто бившият вече актьор Зеленски започна кандидатпрезидентска кампания, след като преди работеше в телевизионен канал на Коломойски.      Връзките на Зеленски с Коломойски са обект на притеснения, че олигархът може да оказва влияние върху управлението на новия президент. И двамата отричат да има такова влияние.   Публикуваното на сайта на президентството на Украйна съобщение е кратко и казва само, че Владимир Зеленски и Игор Коломойски са обсъдили бизнес климата и енергийния сектор на Украйна.\r\nКоломойски продължава да води дълга борба за собствеността на най-голямата банка в Украйна - Приватбанк. Тя беше негова, преди да бъде национализирана от предишната власт през 2016 година. Зеленски неколкократно отхвърля информации, че ще помогне на Коломойски да си върне собствеността върху банката или да получи компенсация.  Случаят се следи внимателно и зад граница, като Международния валутен фонд може да замрази финансова помощ за Украйна, ако национализацията на Приватбанк бъде отменена. ", "date": "2019.09.11", "title": "Президентът на Украйна се срещна с бившия си работодател"}
{"url": "https://www.actualno.com/business/svideteljat-na-obvinenieto-za-ktb-razkaza-za-manifakturata-na-cvetan-vasilev-news_1374331.html", "text": "      В режим на отговори на въпроси, поставяни от прокуратурата, основният свидетел по мегаделото КТБ Бисер Лазов представи \"манифактурата\" на банкера Цветан Василев за правене на дружества с цел банково кредитиране. Той описа конкретни случаи, на база бележките си за извършвано финансиране от страна на КТБ към такива дружества.      Насочен от прокурора към дружеството \"Багиана\" ЕООД  и периода 2008 – 2014 година, бившият счетоводител на банкера Василев заяви, че то присъствало в ежедневната информация, в раздела за задълженията на т.нар. \" \" към банката и че е съставна част от , с която е дърпал конците на всичко в КТБ.\r\n\"Неговото създаване се извърши в един от последните етапи на функционирането на механизма и технологията на симбиозата \"Банка – Фирма\" - един от последните етапи на създаване на правене на подобни дружества“, отбеляза свидетелят.   За да характеризира по-добре периода и условията, в които е създадено, а  и много други подобни дружества, Лазов разказа случай от 30 март 2013 година, когато във в. \"Капитал\" излиза обширна статия, именувана \"Държавата КТБ\".  \"Статията описваше някои от практиките, които банката използваше за финансиране на \"Фирмата\" на нейния мажоритарен собственик в лицето на множество дружества. Дружествата бяха изброени, като се посочваше кой е техният представител, къде се намира, каква дейност развива, кой е счетоводител и одитор. От тези данни ставаше ясно, че много от дружествата-кредитополучатели на банката са регистрирани на едни  и същи адреси, счетоводството им се води от едни и същи лица, работещи на едно място и одиторът им  е един и същ\", разказа Лазов.  Той вметна, че помни тази дата добре, защото същият ден му правили операция на зъбите.\r\n\"Операцията ми  беше от 13:00 часа, но в 11:00 часа Василев ме извика и каза, че е много спешно.  На срещата видях, че той беше видимо притеснен и ядосан заради въпросната публикация. В този случай той се опитваше да ми обяснява за пореден път и да ми подскаже не може ли тези фирми да изглеждат нормално\", разказа бившата дясна ръка на банкера Василев.\r\nЛазов уточни, че Василев поискал да се регистрират нови дружества, които да заместят постепенно посочените във въпросната публикация. \"На това аз отговорих, че ресурсът, който \"Фирмата\" има за възможности за регистриране на търговски дружества вече беше използван – всички служители, които го познават, които работят с него дългогодишно и с които аз имам комуникация, вече бяха ангажирани, както и  близки и познати на тези хора. Поясних, че аз нямам повече възможности да осигурявам хора за нови такива дружества\", продължи разказа си Лазов. Той съобщи, че тогава Василев му заявил, че сам ще има грижата по-нататък.    След няколко месеца, разказа Лазов, той забелязал в ежедневната информация, изготвяна за Василев, да се появяват имената на нови дружества, също и в електронната му поща започнали да пристигат писма от юристите на \"Фирмата\", които, по думите му, били \"своеобразни кръщелни свидетелства\". Свидетелят  подчерта, че всички тези нови дружества били използвани за кредитиране като едно от основните направления тогава било погасяването на стари банкови кредити. \"В този именно период, който описах и който представлява етап от създаването и развитието на механизма и технологията, прилагана систематично, повтаряемо и непрекъснато при финансирането от КТБ на \"Фирмата\" на Василев, беше създадена и \"Багиана\" ЕООД“,  заяви Лазов.   \"Нямам представа за това дали \"Багиана\" ЕООД е използвано и за нещо различно, т.е. имало ли е някаква дейност, тъй като счетоводството не се водеше във \"Фирмата\", отбеляза Лазов и добави, че имал информация за банково кредитиране от КТБ на \"Багиана\".\r\nКато такъв случай той посочи предоставен кредит за 10 млн. евро. \"Появи се в ежедневната информация за Василев и присъстваше и в справката от 20 юни 2014 година, която занесох на Василев във Виена и която разгледахме с него там\", уточни свидетелят. По думите му, средствата от този банков кредит били използвани за осигуряване на парична ликвидност за обичайните текущи нужди на фирмата тогава. \"Тези текущи нужди бяха основно за погасителни вноски и лихви, които, както поясних в минали заседания, в последния месец достигнаха 68 милиона лева, както и суми за осигуряване на финансиране на ТВ7, която в този период месечно потребяваше около 10 милиона лева, наред с останали други текущи по-малки плащания\", посочи Лазов.\r\nТой е категоричен, че \"Багиана\" е едно от типичните дружества, използвани за финансиране с банкови кредити.\r\nВ коментар на прокурорския интерес към друго дружество - \"БГ Корпорейшън\" ЕООД, Лазов заяви, че то е от състава на \"Фирмата\" и че е \"също типично дружество за осигуряване на нуждите на \"Фирмата\" от финансиране в онзи период\". Той изтъкна, че \"БГ Корпорейшън\" ЕООД също било без собствена стопанска дейност, нямало персонал, нямало имущество . За неговия собственик и управител Лазов каза, че бил \"доверено лице за Василев\" и посочи, че това дружество от създаването му било използвано постоянно за финансиране на банкови кредити от КТБ. \"Виждал съм го често да присъства като име в ежедневната информация, подготвяна за Василев\", увери Лазов.   Той отбеляза, че дружеството било финансирано многократно и посочи случай за усвояване банков кредит от страна на \"БГ Корпорейшън ЕООД\" като средствата веднага отишли за погасяване на лихви и погасителни вноски по вече отпуснати банкови кредити на дружество от \"Фирмата\". \"В конкретния случай, това беше \"Оптима Интер Трейд\" - едно от новосъздадените дружества след публикацията във в. \"Капитал\" и беше резултат от изградената манифактура за правене на дружества\", каза Лазов пред съда.   \"С парични средства от кредит, отпуснат от КТБ на \"БГ Корпорейшън\" беше финансирана частично необходимата сума за придобиване на инвестицията на Фирмата в БТК АД\", изтъкна още свидетелят.\r\nТой съобщи, на базата на бележките си, за извършено финансиране от страна на КТБ към \"БГ Корпорейшън\" през 2010 година. Кредитирането било от ноември, усвоената и заведена в ежедневната информация за Василев сума като задължения била 8 милиона и 500 хиляди евро. По думите на Лазов, трансферите могат да бъдат проследени конкретно за този кредит. Според него, \"първоначално сумата била наредена към \"Интерфин България\" ЕООД - дружество също от \"Фирмата\" на Василев, след което парите били трансферирани към \"БВИ ВЕСТ\" АД и \"Сентръл Техно Дивелъпмънт 1\", които, ги прехвърлили по сметката на финансовата къща .\r\n\"Финансовата къща, от своя страна, с множество трансфери в лева и в евро прехвърля тези средства от така получения кредит към дружества от \"Фирмата\", които по този начин получават необходимите парични средства по сметките си, за заплащане на лихви и погасителни вноски на 25-то число от месеца, когато беше лихвения ден за олихвяване на този кредит\", каза Лазов и подчерта, че получаването на самия кредит било на 23-то число.\r\nДруг конкретен кредит на \"БГ Корпорейшън ЕООД\", за който Лазов сподели, бил усвоен 2011 година. \"Средствата от него бяха използвани  при увеличението на капитала на Корабостроителница Русе ЕАД като това стана от страна на \"Фирмата\" през дружеството \"Врачански териториален кадастър\" ЕООД“, съобщи свидетелят и добави, че за увеличението на капитала на Корабостроителница Русе били използвани и средства от кредити на други дружества от Фирмата на Василев.\r\n\"БГ Корпорейшън\" имаше единствено предназначение, че  пред КТБ то се явяваше като лице, несвързано с Василев\", заключи Лазов. ", "date": "2019.09.11", "title": "Свидетелят на обвинението за КТБ разказа за \"манифактурата\" на Цветан Василев"}
{"url": "https://www.actualno.com/travel/gid-napravi-klasacija-na-letishtata-kydeto-poletite-zakysnjavat-naj-chesto-news_1374410.html", "text": "      Станаха ясни летищата, на които полетите закъсняват най-често - поне според гида за пътувания Lonely Planet. Изследваният периодът обхваща най-натоварения период на почивките - месеците юни и юли.      Изследване на експерти, обхващащо летищата в Европа, Великобритания и Северна Америка показа, че \"най-недисциплинирани\" са на аеропорта на гръцкия остров Миконос. Там повече от половината полети не излитат на време.   Не е изненадващо, че освен летища в Гърция, в \"черния\" списък са и много места в Португалия. Летищата на азорските острови Терсейра и Сао Мигел са веднага след Миконос в негативната класация, като и там около половината полети не успяват да спазят разписанието. Често има закъснения и на най-големите летища в Гърция и Португалия - тези в Атина и Лисабон.\r\nСред първите 10 в класацията е и летището на остров Санторини.  Според експертите е изненадващо, че големите летища във Великобритания редовно имат проблеми със спазването на графика на полетите. На лондонските \"Гетуик\" и \"Хийтроу\", както и на летищата в Бирмингам, Единбург и Бристол, закъсняват между 3 и 4 от всеки 10 полета.\r\nЩо се отнася до Северна Америка, най-зле изпълняват графика на летището в град Нюарк, щата Ню Джърси, което се намира в метрополията на Ню Йорк сити. Много закъснения има на летище \"О'Хеър\" в Чикаго, както и на друг нюйоркски аеропорт - \"Ла Гуардия\". ", "date": "2019.09.11", "title": "Гид направи класация на летищата, където полетите закъсняват най-често"}
{"url": "https://www.actualno.com/politics/versijata-na-nikolaj-malinov-za-shpionaja-s-dopirni-tochki-do-vizijata-na-prokuraturata-news_1374442.html", "text": "      Такива обвинения, каквито сега имам, за последен път са повдигани през 1978 година. Това заяви председателят на движение „Русофили” и бивш издател на в. \"Дума\" Николай Малинов.      Все пак и в Библията, и по закон те съдят за дела. Може да искам и вятърни мелници да направя. Това, че предлагаш някаква идея за подкрепа и не те подкрепят, не мисля, че е подсъдно. Така бившият издател на вестник \"Дума\" коментира пред bTV , че Малинов е предлагал през генерал Леонид Решетников на приближения до руския президент Владимир Путин олигарх Константин Малофеев да вземе безвъзмездно активи за над 500 млн. евро, сред които Vivacom, военните заводи \"Дунарит\" и \"Авионамс\", както и медийната група на ТВ7, с цел да не бъдат в ръцете на българската държава .\r\nМалинов обаче призна, че със своя \"руски партньор\" обсъждали подобен на огласения от прокуратурата сценарий за развитие – създаване на медийна група, в телевизионния бранш, и след това създаване на политически проект . Освен това, , като поводът за запознанството бил, защото банкерът \"останал на улицата\" и търсел подкрепа да се защити и да защити семейството си от \"влиятелни кръгове в Русия\". Малинов обаче нападна Цветан Василев, че се отметнал от поети ангажименти спрямо хора в Русия, с които бившият издател на вестник \"Дума\" го свързал. Той добави, че се отказал от ТВ7 заради Цветан Василев и неговото отношение. Малинов каза и, че се познава със сочения за основен съратник на Василев преди фалита на КТБ – . Той се запознал с него, когато тръгнал да става издател на в. \"Дума\", след среща с тогавашния премиер Сергей Станишев, защото Пеевски също искал вестника. \" \", подчерта Николай Малинов.   \"Аз с тези хора си говоря за културни, духовни неща, не за бизнес\", смени накрая леко плочата Малинов. Той не видя запознаването на Цветан Василев с Малофеев като акт на намерение да се променя геополитическият курс на България през съмнителни бизнес инициативи . Той не отрече, че се познавал с - той се познавал с баща му, но проф. Станилов, депутат от \"Атака\", го запознал с пенсионирания вече генерал. Малинов призна и, че дал телефона на Решетников в БСП, но не той организирал  , на която, по неофициална информация, се е решило Румен Радев да стане кандидат за президент. И не се съгласи, че хора като Решетников определят кой да е президент на България, но не отговори първоначално пряко защо на Решетников му трябва да знае какви са нагласите в България кой да е президент - предвид социологическо проучване във в. \"Дума\" . След повтаряне на въпроса, Малинов обясни, че на Решетников това му е работата , защото е анализатор и такива проучвания се правят и от САЩ, и от ЕС, и \"няма нищо лошо\". Не съм правил срещи, не съм организирал проучвания, а Руският институт за стратегически изследвания е държавна структура в Русия  На директен въпрос действал ли е като шпионин в полза на две руски организации (Руския институт за стратегически изследвания и \"Общество Двуглав орел\"), Малинов отговори, че тази теза за него е много обидна. Той обяви, че се е посветил на русофилството, защото било планетарна идея. Малинов приравни русофилството, което тръгнало от България, с цивилизационни процеси като например възхода на Византийската империя. Той призна, че познава Малофеев, познава и и имали общи идеи, но не мразел България.\r\nПолучавам съм пари от \"Россиская газета\" и съм си плащал данъците за това, каза още Малинов, който служел на каузи. \" Ако някъде има счетоводни или друг тип грешки, това не е моя работа \", защити се той. .\r\nНе знам да имаш намерения да правиш партия да е подсъдно, подчерта Малинов и каза същото за желанието му да прави полителевизия, като даде за пример сътрудничеството си с Russia Today – една от руските медии, считани за рупори на режима на Кремъл. Бившият издател на \"Дума\" подчерта, че всичко е било публично.       Да, следя сделките на Цветан Василев, но хората, които ги осъществяват, не ги познавам. За намерения ли ме съдят, попита риторично той. И определи за глупости обвиненията, че се стреми да промени геополитическият курс. Всички членове на \"Русофили\" за затвора ли сме, като смятаме, че външнополитическият ни курс е неправилен, добави Малинов, който подчерта, че подкрепя членството на България в ЕС.\r\nМалинов сподели, че при задържането му и обиска на жилището му към него се отнасяли много внимателно. \"Полицията се държи много човешки според мен\", каза бившият издател на \"Дума\" и определи условията в ареста като скромни, но било \"чисто\".\r\n\"На прокуратурата предстои да ги докаже тези неща, но не мисля, че ще се справи\", смята Малинов.\r\nСтана ясно и, че Русия вече е изпратила дипломатическа нота заради задържането на Николай Малинов, както и на Юрий Борисов и Милен Чакъров, които също са част от ръководството на \"Русофили\" . ", "date": "2019.09.11", "title": "Версията на Николай Малинов за шпионажа - с допирни точки до визията на прокуратурата "}
{"url": "https://www.actualno.com/healthy/podnormenoto-teglo-pri-decata-moje-da-e-po-opasno-ot-leko-nadnormenoto-news_1374252.html", "text": "      Тревожно е нарастването на броя на подрастващи с поднормено тегло. Това каза в интервю за сутрешния блок „Добро утро, България“ на Радио „Фокус“ проф. д-р Божидар Попов, председател на дружеството по хранене и диететика. Той допълни, че родителите трябва внимателно да наблюдават децата си.      \"Поднорменото тегло е много по-голям проблем и опасност за здравето, отколкото лекото наднормено тегло, което при децата може лесно да се коригира. Родителите трябва да следят теглото и общото физическо състояние на децата и при необходимост да се посъветват със специалист по отношение на правилното и Нормалното телесно тегло е важно при децата и подрастващите, а моделът на хранене се формира точно в тази възраст\", обясни той.   Проф. Божидар Попов допълни, че се препоръчва храненията при подрастващите да бъдат до пет и да включват закуска, обяд, вечеря и две допълнителни закуски. Водата също е важна за правилно усвояване на приетата храна и елиминиране на метаболитите, които увреждат организма.\r\nПълноценните белтъци ежедневно трябва да присъстват в менюто на детето, допълни още проф. д-р Божидар Попов, председател на дружеството по хранене и диететика. Той отбеляза, че закуската е изключително важна за децата и учениците, като в ежедневното меню задължително трябва да присъстват мляко и млечни продукти, месо, риба и яйца. Освен п за добрия хранителен режим на децата са необходими още плодове и зеленчуци, които спомагат за правилното усвояване на храната.  \"Изключително важна е ролята на родителите, най-вече на майката, която трябва да привикне детето да закусва преди училище. Закуската трябва да бъде богата на белтъци от животински произход, на първо място млечни изделия. Евентуално да почувства глад едва след третото междучасие, когато е подкрепителната закуска. тя трябва да бъде лека, но има значение за успешното завършване на учебните часове\", обясни той.\r\nПроф. Божидар Попов допълни, че подрастващите трябва да имат положителен енергиен баланс, за разлика от възрастните. Децата трябва да приемат повече калории, защото част от тях отиват за израстването и формирането на най-важните органи. Според проучвания на много автори не само храненето, но и липсата на достатъчно двигателна активност води до затлъстяване при децата. Затова в много страни се изучават предмети, свързани с правилното хранене и двигателната активност, обясни той.    ", "date": "2019.09.11", "title": "Поднорменото тегло при децата може да е по-опасно от леко наднорменото"}
{"url": "https://www.actualno.com/balkani/v-severna-makedonija-ne-mogat-da-se-razberat-za-bydeshteto-na-specializiranata-prokuratura-news_1374425.html", "text": "      Управляващите и опозицията в Северна Македония не постигнаха споразумение за Закона за Специалната прокуратура (СП), предаде БГНЕС.      Срещата между лидерите на управляващия Социалдемократически съюз /СДСМ/ и на опозиционата ВМРО-ДПМНЕ Зоран Заев и Християн Мицкоски продължи 7 часа - до 6:00 часа тази сутрин българско време. Между двамата има дълбоки различия по отношение на бъдещия статут на СП, припомня МИА.   От СДСМ съобщиха, че ВМРО-ДПМНЕ иска със закон да бъдат анулирани всички дела на СП, които са започнали след юни 2017 година.\r\nУправляващите са предложили да бъде създадена нова прокуратура за борба срещу корупцията по високите етажи и нейният ръководител да бъде предложен от опозицията. Изборът на този ръководител да става с гласовете на 61 депутати в 120-местния парламент. Той ще има право да повдига обвинения и срещу лица от властта. От ВМРО-ДПМНЕ са поискали към него да бъдат прехвърлени всички дела на досегашната СП, които тя е започнала през първите 18 месеца от работата си. Мицкоски е поискал те да загубят давност, да бъдат отлагани във времето и да няма съдебни решения по тях.  Според СДСМ, страната най-накрая е създала независим съдебен орган, който функционира безпрепятствено и който не може да бъде блокиран от нито една политическа партия. Управляващите поискаха отговорно и държавническо поведение от страна на всички политически играчи, включително и от страна на ВМРО-ДПМНЕ.\r\nНа 15 септември приключва мандата на Специалната прокуратура, която се ръководи от . В момента тя се намира в ареста като заподозряна по . Янева изпрати писмо от затвора, с което прехвърли всички дела на СП до държавното обвинение.   Съгласно закона, главният прокурор Любомир Йовески трябва да реши кой прокурор да продължи да следи досегашните дела на СП. Според властите в Скопие всички дела на СП вече не зависят от политиците, а само и единствето от независимата правосъдна система на Йовески. Все още не  е ясно дали ще има нова среща между преговарящите екип на двете страни.     ", "date": "2019.09.11", "title": "В Северна Македония не могат да се разберат за бъдещето на Специализираната прокуратура"}
{"url": "https://www.actualno.com/chronicles/roden-e-ohenri-amerikanski-pisatel-news_1374238.html", "text": "      Уилям Сидни Портър е роден в плантация на име Уърт Плейс в Грийнсбъро, Северна Каролина. Неговият баща, Алджърнън Сидни Портър (Algernon Sidney Porter), е бил лекар. На тригодишна възраст Уилям губи майка си, която умира от туберкулоза. Той и баща му се местят в дома на баба му по бащина линия, където бъдещият писател израства под грижите на възрастната жена и леля си.      Уилям бил известен като страстен читател. През 1876 г. той завършва началното училище, ръководено от неговата леля. След това се записва в гимназията Линси Стрийт Хай Скул. През 1879 г. започва да работи като счетоводител в аптеката на чичо си, а през 1881 г. – когато е само на деветнадесет годишна възраст – се дипломира като фармацевт.   През 1882 г. Уилям отива в Тексас, където първоначално работи като овчар и общ работник в едно ранчо в окръг Ла Сал. След това живее и работи в Хюстън, като сменя различни професии – на фармацевт, чертожник, журналист, банков чиновник. Докато е в Тексас успява да научи и испански език.\r\nПрез 1887 г. се премества в Остин, където се жени за седемнадесетгодишната Атъл Естес (Athol Estes) въпреки възраженията и неодобрението от страна на родителите ѝ. През 1888 г. Атъл ражда син, но поради факта, че и тя, и съпругът ѝ са болни от туберкулоза по това време, скоро след раждането бебето умира. Година по-късно Атъл ражда второ дете – този път момиче, кръстено Маргарет.  През 1894 г. Портър започва да издава хумористичния седмичник „Ролинг Стоун“(„The Rolling Stone“ – \"търкалящият се камък“ в букв. превод, а като идиом „скитника, бродягата“) и същевременно работи като касиер в банка в Остин. Един ден той е обвинен в злоупотреба с паричните средства на банката и е принуден да напусне. През 1895 г., след като седмичникът му фалира, Уилям се мести в Хюстън и се присъединява към вестник „Хюстън Пост“ като репортер и автор на собствена колонка. Скоро след това той е арестуван за злоупотребите във връзка с предишната му работа в банката в Остин.\r\nПортър е пуснат под гаранция и ден преди провеждането на делото на 7 юли 1896 г. той избягава от града. Няколко месеца се укрива от властите в Ню Орлиънс, а по-късно и в Хондурас. Следващата година (1897) обаче той научава, че жена му е починала и се връща в САЩ, където се предава доброволно на властите с молба за смекчаване на присъдата.   Атъл Естес Портър умира на 25 юли 1897 г. Портър е осъден на 5 години за незаконно присвояване на пари въпреки оспорваните дебати в съда относно фактическата му вина. Така на 25 април 1898 г. той е вкаран в затвора Охайо Стейт Пенитеншъри. На 24 юли 1901 г. е освободен предсрочно за добро поведение, след като вече е излежал три години от присъдата си.    Докато е в затвора Портър започва да пише кратки разкази, за да припечелва пари, необходими за издръжката на дъщеря му Маргарет. Първото му произведение Whistling Dick’s Christmas Stocking се появява през 1899 в списание „МакКлуър'с Мегъзин“ (McClure’s Magazine). През времето, в което е в затвора, той успява да напише поне дванадесет разказа. Когато през 1901 г. го освобождават предсрочно, той решава да промени името си, за да не разберат неговите читатели, че е бил в затвора. Започва да подписва разказите си с литературния псевдоним „О.Хенри“ (O.Henry).\r\nПортър се подписва и с други имена, особено често с „Джеймс Л. Блис.“ Този псевдоним той използва докато работи за списание „Ейнсли'с Магъзин“ (Ainslee's Magazine) в Ню Йорк след освобождаването му от затвора. Но псевдонимът „О.Хенри“ е името, с което Портър бива разпознаван от редакторите на списания и читателската аудитория и което му носи най-големи печалби от продажбите на разказите му. Затова малко след 1903 г. Портър започва да използва изключително и само „О.Хенри“ при подписването под творбите си.\r\nПрез 1902 г. Портър се мести в Ню Йорк и от декември 1903 г. до януари 1906 г. пише по един разказ седмично за „Ню Йорк Уърлд“ (New York World), а публикува също и в други списания. Портър се жени отново през 1907 г. за детската си любов Сара Линдзи Колман (Sarah Lindsey Coleman). Дали заради успеха на късите му разкази, които биват публикувани в множество списания и издавани в сборници, или заради напрежението, съпътстващо големия му успех, Портър се пропива. Това влошава отношенията със съпругата му и година след сключването на брака им тя го напуска.   Последната година от живота на Портър преминава в дълги алкохолни нощи, влошено здравословно състояние и парични проблеми. Умира на 5 юни 1910 г. от цироза на черния дроб. След погребална служба в Ню Йорк е погребан в Ашвил, Северна Каролина. Дъщеря му Маргарет Уърт Портър (Margaret Worth Porter) умира през 1927 г. и е погребана до баща си. ", "date": "2019.09.11", "title": "Роден е О.Хенри, американски писател"}
{"url": "https://www.actualno.com/asia/znachitelen-broj-smyrtni-sluchai-na-pochivashti-v-turcija-rusnaci-news_1374418.html", "text": "      Почти 90 руснаци са починали в Турция това лято, докато са били на почивка, пише РИА Новости.      Посланикът на Русия в Анкара Алексей Ерхов взе отношение по темата. \"Явлението се обяснява с увеличения брой наши граждани, които посещават Турция\", казва Ерхов.   Според посланика, през този туристически сезон, който още не е завършил, има 88 смъртни случая и поне още 40 спешни извозвания на туристи със сериозни здравословни проблеми.\r\n\"Миналата година 6 милиона руски граждани посетиха Турция, а тази година се очаква да са дори повече\", заяви Ерхов.  Дипломатът твърди, че както руските власти, така и турските институции, взимат необходимите мерки за безопасността на туристите.\r\nСпоред Ерхов, туристите най-често почиват по банални причини: \"Например здравословни проблеми. Това често са хора на преклонна възраст, страдащи от сърдечно-съдови заболявания. Пристигат в Турция, където през лятото атмосферните условия са много различни от типичните за Русия - горещо е, задушно, с висока влажност. От това следват инсулти, инфаркти и много други\". ", "date": "2019.09.11", "title": "Значителен брой смъртни случаи на почиващи в Турция руснаци"}
{"url": "https://www.actualno.com/europe/vmesto-resor-migracija-zashtita-na-evropejskija-nachin-na-jivot-kup-napadki-sreshtu-fon-der-lajen-news_1374419.html", "text": "      Евродепутати и правозащитни организации нападнаха председателя на ЕК Урсула фон дер Лайен заради новото име на ресора за миграция и сигурност в . Ресорът се поема от дългогодишния служител и досегашен говорител на ЕК Маргаритис Схинас, но вече носи името \"Защита на нашия европейски начин на живот\". Заради това ЕК беше обвинена във \"фашистко мислене\", а името беше квалифицирано като \"гадост\" от някои от критиците, предаде БГНЕС.      Британският евродепутат от Лейбъристката партия Клод Мораес написа, че \"Защита на нашия европейски начин на живот\" не може да е име на ресор в Европейската комисия през 2019 година и попита реторично на кого е била идеята.   Френският евродепутат от Зелените Дамиен Карем нарече името \"гадост\" и добави: \"Изглежда хубаво, но когато осъзнаеш, че всъщност той ще е начело на миграцията, интеграцията и сигурността, се превръща в абсолютно отвратително.\"\r\nЕвропейският клон на организацията за защита на човешките права Amnesty International каза, че свързването на миграцията, сигурността и европейския начин на живот \"изпраща тревожно послание\".  От природозащитната неправителствена организация \"Приятели на Земята\" бяха по-крайни. Те написаха: \"Идеята, че европейците имат нужда от защита от външните култури е фашистко мислене, което не трябва да е дори близо до политиката за миграция.\"\r\nМеждувременно, беше обърнато внимание и на новия пост на Маргрете Вестагер в ЕК.   Датчанката, която досега отговаряше за конкуренцията, запазва задълженията си да се бори с монополите и в допълнение получава повишение в изпълнителен вицепрезидент на ЕК.    Вестагер ядоса САЩ по време на работата на досегашната комисия, като на няколко пъти зае твърда позиция срещу американските интернет гиганти. Миналата година президента на САЩ Доналд Тръмп се оплака на предишния председател на Еврокомисията Жан-Клод Юнкер от Вестагер и идеята ѝ интернет гигантите като Amazon да плашат данъци за търговската си дейност в ЕС.\r\n\"Твоята данъчна дама - тя наистина мрази Съединените щати\", каза тогава Тръмп на Юнкер.\r\nВестагер не изключи Европейската комисия да води дела срещу гигантите от Силициевата долина, но допълни, че \"всеки един случай ще се разглежда отделно\". ", "date": "2019.09.11", "title": "Вместо ресор \"миграция\", \"защита на европейския начин на живот\" - куп нападки срещу Фон дер Лайен"}
{"url": "https://www.actualno.com/society/novini-ili-novini-kartinata-na-pechata-za-11-septemvri-news_1374396.html", "text": "      Вторник се превърна в , с венец за бившия издател на в. \"Дума\" Николай Малинов. Какво ли ще ни донесе сряда – ще видим, а ето междувременно и актуална картина от вестниците.       Акцент е новината как в мездренското село Брусен, което е извън всякакви санитарни зони за африканската чума по свинете, били принудени да си изколят прасетата. Въпросът, на който няма отговор, е защо? Официално, досега в България са умъртвени 131 хил. прасета. Това са 20% от поголовието на домашни свине. Огнищата засега са общо 35 - 7 в индустриални ферми, 2 във фамилни и останалите в лични стопанства. Огнищата при дивите свине от началото на годината досега са 57, като случаите продължават да се увеличават.   Медията обръща внимание на това, че британецът Винсънт Фулър е осъден на 18 години затвор за за опит за убийство на 19-годишния българин Димитър Михайлов. И причината е, че мотив за престъплението е убеждението на Фулър в превъзходството на бялата раса.\r\nВинсънт Фулър беше признат за виновен, след като ден след въоръжените нападения срещу джамии в новозеландския град Крайстчърч, той нападна с нож българина в колата му на паркинг пред магазин от веригата \"Теско\" в лондонския квартал Стануел. Той е атакуван заради по-тъмен цвят на кожата и защото е стоял до приятел с дълга брада и кърпа на главата.     Основният акцент е шпионският скандал с Николай Малинов, като се набляга на , които според прокуратурата вербували Малинов. Руският институт за стратегически изследвания (РИСИ) е държавно учреждение, което е дъщерна структура на Администрацията на руския президент. А в момента ген. Леонид Решетников, който има 10-годишна забрана да идва в България, е зам.-председател на организацията за руска историческа просвета „Двуглав орел“, чиято идея е възраждането на монархията в Русия, а през 2024 г. се надява да се върне царската институция. Вестникът тиражира новината как Десислава Иванчева всъщност опитва да срути държавата, заедно с Гражданско движение \"Боец\" и сайта за разследваща журналистика \"Биволъ\". Твърдението е на Йордан Бонев, познат като фигура от контрапротестите в подкрепа на Пламен Орешарски, сподвижник на и син на . Бонев щял да внесе сигнал в прокуратурата, като той разпространи и видеоклип от разговор с Иванчева, в който тя изразява мнение, че Иван Гешев не трябва да става главен прокурор и тя ще протестира и помага на протестите. ! ", "date": "2019.09.11", "title": "Новини или Novini – картината на печата за 11 септември"}
{"url": "https://www.actualno.com/politics/biser-petkov-za-protestite-shte-ni-vzemat-decata-fokusyt-na-diskusijata-e-vyrhu-neshto-koeto-go-njama-news_1374446.html", "text": "      \"Не мога да разбера защо фокусът на дискусията е върху нещо което го няма. Няма , имаше проект, който беше оттеглен още на етап обществени консултации. Когато този проект предизвика тези страхове той беше оттеглен.\" Това каза социалният министър Бисер Петков във връзка с протести на родители, притеснени, че може да се стигне до отнемане на деца.      По думите му промените в законодателството, които ще влязат в сила от 2020 година са терминологични. Той даде пример с термина \"резидентен тип\", който се променя на \"резидентна услуга.\"   \"Не приемам съмненията, че в промените на Закона за социалните услуги са прокарани положения от спряната . Това категорично е несъстоятелно.\", допълни още Петков пред Нова телевизия. \r\n\"Подготовката на проекта за национална стратегия 2019-2013 г. и на закона за социалните услуги се извършваше по различно време от различни екипи и не приемам съмненията и хипотезата, че едва ли не тихомълком, със Закона за социалните услуги са прокарани положения от Стратегията\", обясни още той.   ", "date": "2019.09.11", "title": "Бисер Петков за протестите \"Ще ни вземат децата\": Фокусът на дискусията е върху нещо, което го няма"}
{"url": "https://www.actualno.com/sofia/kyde-v-sofija-spirat-voda-news_1374119.html", "text": "      \"Софийска вода\" временно ще прекъсне водоснабдяването в някои части на столицата на 11 септември. Това съобщиха от пресцентъра на дружеството.      Във връзка с изпълнение на инвестиционен проект за реконструкция на уличен водопровод на ул. \"Цани Гинчев\" във вилна зона \"Симеоново – Драгалевци\" се налага спиране на водоподаването от 09.00 до 21.00 часа на клиентите на \"Софийска вода\", живеещи в района на: ул. \"Проф. Йордан Иванов\", ул. \"Тодор Пеев\", ул. \"Васил Попович\", ул. \"Никола Пиколо\", ул. \"Симеоновска\", ул. \"Горска ела\", ул. \"Поветица\", ул. \"Акад. Стоян Аргиров\", ул. \"Красива гледка\", ул. \"Еловица\", ул. \"Захари Зограф\", ул. \"Българска легенда\", ул. \"Вера Недкова\", ул. \"Проф. Борис Йоцов\", ул. \"Наум\", ул. \"Свети Ангеларий\", ул. \"Григорий Мних\", ул. \"Акад. Сандерс\" и ул. \"Цар Михаил Асен\"; ул. 324, ул. \"Ген. Ковачев\" от номер 18 до номер 22, ресторант \"Ривърсайд\". При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Захари Зограф\" 57. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на \"Софийска вода\" живеещи в района ще почувстват значително подобреното качество на предоставяните услуги.   Във връзка с подмяна на сградно водопроводно отклонение на ул. \"Простор\" в с. Лозен се налага спиране на водоподаването от 09.00 до 17.00 часа на клиентите на \"Софийска вода\", живеещи в района на: ул. \"Простор\" от ул. \"Съединение\" до ул. \"Ралица\"; ул. \"Момина сълза\" от ул. \"Детелина\" до ул. \"Незабравка\". При продължителност на строително-ремонтните дейности над 12 часа \"Софийска вода\" ще осигури алтернативно водоснабдяване с водоноска на адрес: ул. \"Простор\" ъгъла с ул. \"Момина сълза\".\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.  Засегнатите от прекъсването на водата, могат да получат повече информация от Телефонния център на \"Софийска вода\" АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. ", "date": "2019.09.11", "title": "Къде в София спират вода"}
{"url": "https://www.actualno.com/football/obvinilata-nejmar-v-iznasilvane-se-sdobi-s-kup-obvinenija-news_1374429.html", "text": "      Жената, която обвини бразилската футболна звезда Неймар в изнасилване, на свой ред беше обвинена в редица престъпления. Полицията в бразилския щат Сао Пауло обяви, че на Нажила Триндаде са повдигнати обвинения в измама, клевета и изнудване, предаде БГНЕС.      Полицията в Сао Пауло каза още, че са повдигнати обвинения в измама и срещу бившия съпруг на Нажила Триндаде.   Триндаде обвини бившия капитан на националния отбор, че я изнасилил в хотелска стая в Париж. Неймар твърди, че отношенията между двамата са били доброволни.\r\nПрез август властите в Бразилия срещу нападателя на ПСЖ поради липса на доказателства.  Адвокатът на модела заяви, че обвиненията са изненадващи за нея и тя отрича да е нарушавала закона.\r\nСлучаят придоби международна известност и донесе на Неймар проблеми със спонсорите, както и в националния отбор. Бившият играч на Барселона упорито отричаше твърденията за изнасилване и публикува чатове и неприлични снимки, които си разменяли с Триндаде.    ", "date": "2019.09.11", "title": "Обвинилата Неймар в изнасилване се сдоби с куп обвинения"}
{"url": "https://www.actualno.com/health/kakvo-e-podagra-i-kak-da-ja-lekuvame-news_1374574.html", "text": "               Подаграта при мъжете обикновено се появява след 40 години, особено след злоупотребата с алкохол и забранени храни. При хора над 60 години заболяването се среща в 97% от случаите. При по-силния пол заболяването е по-често, тъй като в кръвта им има първоначално по-високо ниво на пикочна киселина.   Подагра при жени се проявява, след период на менопауза. Разликата между женското тяло и мъжкото е, че хормоните са отговорни за много процеси в него. Под тяхното влияние, действа и естроген, който се отделя в големи количества. Така натрупаните соли бързо се евакуират от тялото. Настъпват голям брой промени в организъма, макар, че често при жените този процес протича, без видими симптоми в началото. Освен това няма видими причини за заболяването.\r\nПричини за подагра - една от основните причини за развитието на болестта е натрупването на пикочна киселина в организма.              Подаграта се характеризира със зачервяване и подуване в близост до засегнатата област. Синдромът на болката в някои случаи е толкова силен и болезнен, че пациентът не е в състояние, дори да докосне засегнатата област.\r\nБолката възниква не толкова от \"механичното нараняване\" от кристалите на околните тъкани, колкото от проникването в ставата и производството на огромно количество \"възпалителни вещества\" директно. Тоест причината за болката при атака не е механична (от кристали), а химическа (от дразнещи вещества).          При подагра лечението се провежда у дома. Острата атака изисква строга почивка в леглото. Препоръчително е крайникът, чиито стави са засегнати от възпалителния процес, да се държи на по-високо положение, като под него се поставя нещо меко (сгънато одеяло или възглавница).         На пациентите е забранено да пият алкохол, кафе и силен чай, за да избегнат обостряния. Алкални минерални води, натурални плодови сокове (особено цитрусови, гроздови). Ако кръвната захар е нормална, може да се консумира и червена боровинка, грозде и други плодови напитки, например от шипки до 2-2,5 литра на ден. Без добавена захар.   В резултат на наблюдения се оказа, че подсладителите, по-специално фруктозата, завишават нивата на пикочната киселина в кръвта и също могат да доведат до подагра. Затова е по-добре да използвате нерафинирана захар, например кафява. Фруктозата е допустима само в натурални продукти, мед.\r\nПодаграта често се свързва с наднормено тегло, тогава се препоръчва отслабване. Не е възможно, обаче рязко отслабване. По право, драстичното отслабване е вредно. Наред с други неща, по време на гладуване кристалите на пикочната киселина се натрупват точно в ставите. Те започват да се разтварят и навлизат в кръвообращението, което води само до обостряне на заболяването.\r\nПодаграта засяга всякакви стави: пръсти, ръце, лакти, колене, стъпала. Най-често подаграта засяга ставите на пръстите и ходилото. Правилно подбраното лечение на подагра води до намаляване честотата на артритните атаки и резорбция на тофус. Освен това, на фона на лечението, уролитиазата не прогресира.\r\nСъществуват много нелекарствени методи за лечение на подагра. Например, радоновите и сероводородните бани. Тези процедури значително намаляват количеството на пикочните киселини за кратък период от време.   Също така, лечението на подагра изисква топлина. Термичните процедури се правят между кризи и никога по време на тях.\r\nВажно е, да се следи за правилно хранене и режим на прием на вода. Това намалява образуването на кристали в бъбреците.  Сварете 50-100 г изсушени цветя от лайка в 1,5-2 литра вода под капак за 5 минути, оставете за 2 часа, като увиете в нещо топло. Добавете това към банята. Общата вана се приема при температура от + 37-39 ° C в продължение на 25 минути всеки ден. Курсът се състои от 10-15 бани.\r\nБаните с лайка се използват при ревматизъм, подагра, спастични състояния на червата, плачеща екзема, гнойни язви, заболявания на женската полова област, хемороиди. Тези бани помагат добре при ухапванията от комари и други насекоми, те са добро противовъзпалително средство (акне, акне, рани, абсцеси), използват се при лумбаго, остър радикулит и ставен ревматизъм. Баните с лайка успокояват и елиминират спазмите, облекчават повишената нервност и имат благоприятен ефект, върху женското тяло в менопаузата (с невроза).    Вана със запарка от 100 г цветя от лайка се заливат с 10 литра вряла вода. Добавете 200 г морска сол и охладете до +38 ° С. Температурата на водата във ваната трябва да бъде около 35 градуса. Продължителността на процедурата е 15-20 минути. Прави се всеки друг ден. Курсът на лечение е 20 процедури. Сварете в 3 л вряща вода цветята и листата на туя (50-70 г), добавете същата чаша цветя от лайка и 2 супени лъжици сол от Епсом. Получената смес запарете в продължение на 10 минути, прецедете и изсипете във ваната. Правете процедурата около половин час.\r\nТази вана добре облекчава болките в мускулите (миозит, миалгия, подагра, болки в ставите и др.) И е отлично стабилизиращо средство за болно тяло. Бани с добавяне на инфузия или отвара от туя е добре да се приемат, след тежки физически натоварвания.    Сварете 100 г билка градински чай в 2 л вряща вода и настоявайте не повече от 3 часа. Тогава бульонът може да се добави към банята с температура на водата + 37-39 ° С. Направете процедурата за 20 минути. Курсът на лечение е 10-15 бани.\r\nТези бани имат противовъзпалителни, дезинфектанти, стягащи свойства. Те се предписват всеки ден при заболявания на женските полови органи, хемороиди, сърбеж и екзема на перинеума, кожни заболявания, ревматизъм, подагра. Около 25 г цвят от лавандула се налива 1 литър вода и се варят 10 минути, прецежда се бульонът и се добавя във ваната. Курсът на лечение е 15 бани, приемани всеки ден. Баните с цвят на лавандула са добри за лечение на парализа, ревматизъм, подагра, ишиас, дислокации и сърдечни заболявания. Лавандулата дразни кожата и предизвиква прилив на хранителни вещества към нея. Тези вани съживяват и възбуждат нервите и кръвоносните съдове на кожата. Вземете еднакво количество клонки с шишарки и вода, сложете всичко в голям съд и варете 30 минути. Оставете получената течност за 12 часа, след което прецедете. Резултатът е кафявата течност от 2 л прясно приготвен екстракт се добавя при баня. Такава терапевтична вана може да се приема не повече от 15 минути.   Може да правите местни бани с инфузия или отвара от игли веднъж на ден. За тази цел са подходящи игличките от всякакви иглолистни дървета, пресни или сухи. Изсипете 50 г хвойна в 10 л вряща вода. Загрейте на слаб огън в запечатан съд за 30 минути. Охладете, прецедете и добавете във ваната. Водата трябва да бъде на + 38-39 ° С. Продължителността на процедурата е 30-40 минути. Курсът на лечение е 25-27 бани. Облекчава болката и възпалението на ставите. Може да правите бани с еднаква температура и продължителност.\r\nПротивопоказано е да се прилага при заболявания на кръвоносната система, дихателна и бъбречна недостатъчност. Когато ставите са много нарушени, не се препоръчва значителна физическа активност. Ако болят ръцете и краката, след физическо натоварване, това означава, че там се натрупва млечна киселина. И не позволява да се отдели пикочната киселина, което причинява допълнително натоварване на ставите. Физическите упражнения трябва да се правят внимателно и постепенно да се увеличава натоварването. ", "date": "2019.09.11", "title": "Какво е подагра и как да я лекуваме"}
{"url": "https://www.actualno.com/america/vlak-s-opasen-tovar-se-preobyrna-v-sasht-news_1374423.html", "text": "      Влакова композиция, превозваща опасен товар, дерайлира в американския щат Илинойс, предаде БГНЕС.      Влакът се преобърнал недалеч от град Сейнт Луис. Във вагоните има леснозапалимо химическо вещество, което най-често се използва за разтворител.   Власите обявиха, че няма пряка заплаха за населението. Въпреки това, с превантивна цел, е била опразнена сградата на училище, което се намира недалеч от мястото на катастрофата.\r\nСпоред AP, не по-малко от 10 от вагоните на композицията са излезли от релсите.   ", "date": "2019.09.11", "title": "Влак с опасен товар се преобърна в САЩ "}
{"url": "https://www.actualno.com/gabrovo/etyra-stava-regionalen-muzej-news_1374558.html", "text": "      С постановление на Министерския съвет Общинският културен институт Етнографски музей на открито „Етър“ - Габрово се преобразува в Регионален етнографски музей на открито „Етър“ - Габрово. С решението се променя статутът на музея, който да отговаря на неговата роля и значение за опазването на материалното и нематериално културно наследство на страната.      Според чл. 26, ал. 1, т. 2 от Закона за културното наследство музеят е „специализиран“, а по териториален обхват попада в категорията „местни“ музеи. Този обхват и функции не съответстват на разнообразната дейност на музея и на уникалните сгради и сбирки на територията на комплекса. В отделни случаи през годините статутът на ЕМО „Етър“ е бил бариера за организирането на събития от национален и международен мащаб, за които се е изисквало партньорство с институция от регионално или национално значение.   Етнографски музей на открито „Етър“ е първият и единствен в България музей на открито от тип „Скансен“. Той е разположен на територия от 17 8000 кв. км. и включва над 50 обекта, сред които уникални съоръжения, традиционни работилници и занаятчийски техники, сгради с обществено и историческо значение. Музеят изпълнява методически функции в национален мащаб по отношение на реализирани от читалища, учебни заведения и неправителствени организации възстановки на обичаи, обреди и традиционни дейности, организира различни форуми, свързани със съхраняването на традициите, а от 2003 ежегодно е домакин на Международния панаир на традиционните занаяти.\r\nВ своята 55 годишна история музеят е изпълнявал функции, които го доближават до регионалните и националните музейни институции, като утвърждаването им ще допринесе за неговото развитие и утвърждаване на неговата експертност.  Преобразуваният регионален музей ще може да извършва дейности в национален мащаб по опазване и популяризиране на културните ценности, ще оказва методическа помощ на музеите, намиращи се на територията на област Габрово и в общини, които нямат музеи или обществени колекции, но притежават културни ценности, свързани с тематичния обхват на музея. ", "date": "2019.09.11", "title": "\"Eтъра\" става регионален музей"}
{"url": "https://www.actualno.com/curious/momiche-dade-na-vrachki-3000-lv-da-razvaljat-magija-news_1374559.html", "text": "      24-годишно момиче даде на врачки 3000 лв. и злато  за „разваляне на магия“, съобщиха от полицията в Пловдив.      По първоначални данни, на 10 септември, 24-годишна жена е поканила в дома си две непознати, представили се за врачки.   Под предлог, че ще развалят направена й магия, жените са взели златни накити на стойност около 3000 лева. ", "date": "2019.09.11", "title": "Момиче даде на врачки 3000 лв. да ѝ \"развалят магия\""}
{"url": "https://www.actualno.com/society/statistika-prez-uli-uvelichenieto-na-migrantite-v-bylgarija-e-blizo-do-dvojno-news_1374388.html", "text": "      Докато премиерът Бойко Борисов обяснява, че няма никакъв бежански натиск върху България, защото се е разбрал с турския президент  Ердоган по въпроса, според официалните статистики на МВР нелегалните мигранти у нас са се увеличили близо два пъти. При това става дума само за задържаните от органите на реда, а не за тези, които продължават да минават безпрепятствено през страната или пък да се разхождат необезпокоявани във вътрешността ѝ.  Това пише .      През юли са задържани общо 298 граждани на трети страни, от които 27 на вход, 60 - на изход без регистрация и 211, които пребивават незаконно във вътрешността на страната. Броят им е с 81.7% по-голям  в сравнение с предходния месец (164 лица), пише в Месечна информация относно миграционната обстановка в България за юли 2019 г. Това са последните данни в сайта на МВР, но тенденцията вероятно се е запазила и през август.   Според справката през януари-юли 2019 г. са задържани общо 1256 граждани на трети страни. От тях на входа на държавната граница – 253,  на изхода без регистрация – 261 и установени в незаконен престой във вътрешността на страната 742 лица. Спрямо общия брой на задържаните през същия период на 2018 г. (995) се отчита увеличение с 26.2%.\r\nВ същото време Нова телевизия показа клипче, на което с надпис България и емотикон усмивка  се вижда дълга опашка от мигранти, които се катерят по стълба, за да преминат ограда, за която се твърди, че е тази по българо-турската граница. Телевизията изрично отбеляза, че от Гранична полиция не са пожелали да коментират, но  не са отрекли, че става дума за нашата граница.  Вътрешният министър Младен Маринов също в опитите за нелегално преминаване на българо-гръцката граница и свърза това с усложняването на ситуацията в Близкия изток и Турция. ", "date": "2019.09.11", "title": "Статистика: През юли увеличението на мигрантите в България е близо до двойно"}
{"url": "https://www.actualno.com/balkani/avstriec-opravdan-za-teroristichna-dejnost-sled-godina-po-sydilishtata-na-turcija-news_1374510.html", "text": "      Оправдателна присъда получи обвинен в тероризъм австрийски студент и журналист - Макс Цирнгаст. Той заедно с още двама турски граждани бяха арестувани преди точно една година с обвинение за връзки с поставената извън закона Турска комунистическа партия (TKП)/група Кивилчим, припомня АФП.      \"Получена е присъда, че Макс не е участвал в никаква незаконна дейност  или дейност, представляваща престъпление\", заяви адвокатът му Мурат  Йълмаз.   30-годишният Макс Цирнгаст е завършил политически науки в Близкоизточния технически университет в Анкара. По време на ареста е работил като журналист в чужди медии,  включително за крайно ляво немско списание.\r\nПри последното изслушване на австриеца от съда през април, той се защитил на турски език, като отхвърлил изцяло обвиненията, че познава членове на политическата партия. Турските магистрати освободиха младежа, и на днешното заседание, той изслуша присъдата си като свободен гражданин.  В своя позиция по случая, публикувана миналата година във в. \"Вашингтон пост\" Цирнгаст писа, че неговият арест е \"извратено потвърждение на авторитаризма, който през последните няколко години съм описвал и съм му се противопоставял\". Журналистът остро критикува и опита за \"заглушаване на цялата демократична опозиция в Анкара\". ", "date": "2019.09.11", "title": "Австриец оправдан за терористична дейност след година по съдилищата на Турция"}
{"url": "https://www.actualno.com/pernik/d-r-tihomir-stefanov-zalpovo-zamyrsjavane-e-prichina-za-myrtvata-riba-v-pchelina-news_1374551.html", "text": "       . И накрая се стига до един момент, в който . Проблем сега е, че тази мъртва риба започва да се разгражда и допълнително се изчерпва кислородът. Веднъж като се отключи този процес, . Това заяви за Actualno.com д-р Тихомир Стефанов – хидробиолог (ихтиолог) в Националния природонаучен музей към БАН.      Той каза, че следи от медиите , защото с негови колеги неотдавна инициирал научна разработка за влиянието на яз. \"Пчелина\" върху системата на р. Струма във връзка с изградената там Водно-електрическа централа. „Така и не разбрах обаче , който очевидно е вкарал цялата тази органика в самия язовир. Със сигурност е имало някакво замърсяване, което е действало през лятото, вероятно , което аз не знам от какъв характер е“, каза д-р Стефанов.  Според него не може да се сочи високата температура като причина на измирането на рибата, защото , а рибата не е измирала тогава. „Би могло да е възможно като един-единствен фактор, ако ставаше дума за много по-малък водоем. Но тук очевидно е , които са довели до увеличаване на органиката, която изчерпва допълнително кислорода и високата температура вероятно е подействало като отключващ фактор. Като малката капка, която е преляла над всичко“, анализира ученият.    И допълва, че температурата на въздуха и нагряването е съвсем нормално за сезона и е абсурдно това да е единствената причина да , какъвто е яз. \"Пчелина\".\r\n„Със сигурност има поток на нещо, което за дълъг период от време, може би цяло лято се е вливало. . Това със сигурност е резултат от . Според мен се дължи на няколко по поречието на реката над \"Пчелина\" или други притоци, които са довели до огромно увеличаване на органиката във водоема – това е всичко, което има органичен характер, живата материя. Когато тя влезе във водоема, започва да се разгражда. При разграждането си тя се нуждае от кислород. Това изчерпва кислорода във водоема. Допълнителен фактор е увеличената температура, защото при по-висока температура съдържанието на кислорода, който се свързва с водата, е по-малко. Това може да е отключило целия процес, но само по себе си увеличението на температурата не може да бъде причина“, обясни експертът.   Той не приема твърдението на .\r\n„В противен случай там трябва да има бульон от риба. В рибовъдните стопанства, където се отглежда риба, също си има норми и те са много над тези в един нормален водоем. . Тя ще започне да измира от глад. А като измира от глад, слабите риби ще бъдат изяждани от другите. Така, че това е несериозно“, коментира хидробиологът.\r\nСпоред него подобен ефект би имало при садково стопанство, защото там може да се надхвърли органиката, тъй като се внасят фуражи, има отпадни елементи от рибата и т.н.   Той е категоричен, че сега трябва да се започне мероприятие за премахване на гниещата органична маса. Мъртвата риба да бъде извадена от водоема и да бъде загробена някъде.\r\n„Но трябва . Това не би трябвало да е трудно, защото е пред очите на хората. Откъде е влизало това замърсяване? 100% има подадени сигнали, които трябва да се проследят, да се стигне до източника и да се прекрати замърсяването. Тогава системата лека-полека ще започне да се възстановява“, е съветът на експерта. ", "date": "2019.09.11", "title": "Д-р Тихомир Стефанов: Залпово замърсяване е причина за мъртвата риба в „Пчелина“"}
{"url": "https://www.actualno.com/politics/pravitelstvoto-prie-nacionalna-programa-za-kontrol-na-zamyrsjavaneto-na-vyzduha-2020-2030-g-news_1374581.html", "text": "      Министерският съвет прие Национална програма за контрол на замърсяването на въздуха 2020 - 2030 г. Програмата е разработена въз основа на сключено Споразумение за предоставяне на консултантски услуги между Министерството на околната среда и водите и Международната банка за възстановяване и развитие в подкрепа на управлението на качеството на атмосферния въздух. С приемането и прилагането на програмата се цели постигане на определените за страната с Директива (ЕС) 2016/2284 намаления на емисиите на серен диоксид, азотни оксиди, неметанови летливи органични съединения, амоняк и фини прахови частици (ФПЧ²ֹ⁵) за периода от 2020г. до 2029 г. и след 2030 г. (в сравнение с приетата за базова 2005 г.).      В програмата са предвидени мерки в секторите, които са по-значими източници на емисии в атмосферния въздух, като селско стопанство, автомобилен транспорт и битово отопление. Средствата за изпълнение на мерките в битовото отопление, предвидени в Националната програма за контрол на замърсяването на въздуха 2020 - 2030 г., ще бъдат съобразени с финансовите средства, предвидени за изпълнение на вече приетата на 7 юни 2019 г. от Министерския съвет Национална програма за подобряване на качеството на атмосферния въздух (2018 - 2024 г.).   Мерките в сектор енергетиката и промишленост произтичат от задължения по европейското законодателство. Основните мерки, насочени към сектори транспорт и битово отопление, са: повторно свързване към газоразпределителната мрежа; повторно свързване към централно отопление; създаване на нови връзки към централно отопление; преминаване към битови отоплителни уреди, които са в съответствие с Директива 2009/125/ЕО за създаване на рамка за определяне на изискванията за екопроектиране към продукти, свързани с енергопотреблението. Също така се предвижда прилагане на изисквания за качество на горивата; създаване на нови връзки към газоразпределителната мрежа; въвеждане от общините на „Зони с ниски емисии“ за транспорта и модернизиране на автопарка чрез позволяване на внос само на автомобили с по-ниски емисии на вредни вещества в атмосферния въздух, което е разгледано като потенциална мярка. Тези мерки се очаква да допринесат за намаляването на емисиите на ФПЧ²ֹ⁵, неметанови летливи органични съединения, серен диоксид и азотни оксиди.\r\nМерките, насочени към сектор селско стопанство, засягат употребата на азотни торове чрез гарантиране спазването на Директивата за нитратите и прилагането на добри земеделски практики в употребата на торовете, което ще доведе до допълнително намаляване на емисиите на амоняк, азотни оксиди и неметанови летливи ограничени съединения. При управлението на животинските торове се предвижда прилагането на най-добри практики с цел ускоряване намаляването на емисиите на амоняк, азотни оксиди и неметанови летливи ограничени съединения.  Намаляването на емисиите на вредни вещества в атмосферата ще допринесе за намаляване на рисковете за здравето на човека и околната среда, включително за изпълнение на дългосрочната цел на ЕС за постигане на нива на качество на атмосферния въздух (КАВ) в съответствие с насоките за КАВ, публикувани от Световната здравна организация, а също така ще отговори на целите на ЕС в областта на биологичното разнообразие и екосистемите и политиките за климата и енергетиката. ", "date": "2019.09.11", "title": "Правителството прие Национална програма за контрол на замърсяването на въздуха 2020 - 2030 г."}
{"url": "https://www.actualno.com/pernik/npo-iska-ostavkite-na-direktorite-na-riosv-pernik-i-basejnova-direkcija-blagoevgrad-news_1374596.html", "text": "      Организаторът на Централна рибно-опазваща организация в Перник Марио Антонов входира офицално писмо до министъра на околната среда и водите Нено Димов, в което настоява за подаването на незабавна оставка на директора на РИОСВ-Перник Пламен Ангелов и на инж. Радослав Георгиев - директор на Басейнова дирекция \"Западнобеломорски район\".      Причина за искането на Антонов е Лобош и \"тоталното нехайство и несериозно отношение\" от страна на институции, отговарящи за водоема.   Освен това организаторът на ЦРОО настоява да бъдат източниците на замърсяване на река \"Струма\", както и да бъдат отделени за 50 000 лв за зарибяване на \"Пчелина\"   Уважаеми Г-н Димов, пиша Ви в качеството си на организатор на Централна рибно-опазваща организация , клон гр. Перник. ЦРОО е национално  НПО с 15/петнадесет/ хиляди риболовци и любители на природата, членска маса. Предвид факта, че ЦРОО охранява, зарибява и почиства на доброволен принцип 11/единадесет/ държавни водоема (яз. Сопот, Розов кладенец, Копринка, Ал. Стамболийски, Ковачево, Малко Шарково, врачански Дъбник, Пчелина, Жребчево, Тича, Ястребино) се радваме на огромна подкрепа на голяма част от многохилядната „армия“ от регистрирани риболовци в България , които надхвърлят 300/триста/ хиляди души.Организацията се създаде спонтано 2015 г. основно в подкрепа на ИАРА (Изпълнителна агенция по рибарство и аквакултури) заради невъзможността й, да се справи с зачестилите бракониерски набези последните години. В частност ЦРОО - Перник от ноември 2016 год. насам системно се грижеше на доброволен принцип за прекрасния ни яз. Пчелина (Лобош) съвместно и в подкрепа на служителя на ИАРА-Перник, Г-н Светослав Токов-бивш член на ЦРОО и назначен от сегашния изп. Директор на ИАРА , Г-н Галин Николов. Със задружни усилия успяхме в почти тригодишен срок, със системна работа - 17 км извадени бракониерски мрежи, 788 чувала събран боклук, много на брой зарибявания, ежедневни проверки на риболовци съвместно с ИАРА – Перник, стотици  нощи проверки за бракониерски набези с термокамера за нощно наблюдение закупена с доброволни средства, заловен бракониер два пъти с полиция и ИАРА и тн и тн...огромен труд на доброволен принцип да възраждаме старата слава на язовира. До момента, в който през месец май тази, година река Струма в градската и промишлената част в района на град Перник и Радомир започна системно да тече – кафява, бяла, червена, ръждаво-кафява и тн. (прилагам прикачено снимков материал) Многократно граждани и ние самите от организацията подавахме сигнали на РИОСВ – Перник. Въпреки многобройните сигнали, реката продължаваше да замърсява язовира системно и продължително. Язовира започна с всеки изминал ден да променя цвета на водата, за да се стигне до 25 август тази година, когато водата в язовира стана с изключително насиетн ръждаво-кафяв цвят. В момента в който взе да се утаява цялата тази акумулирана през месеците токсична и замърсена от предприятията в Перник и Радомир  вода, се случи най-лошото. На 05.09.2019 г. стартира екокатастрофата! Започна да измира риба, която с всеки изминал ден се увеличаваше , за да се стигне до днешния ден – 11.09.2019 г,. когато щетите са огромни – тонове измряла риба, жаби, раци, охлюви... една унищожена екосистема от 5400 декара водна площ и 54 млн кубика вода !\r\nНай-отговорно заяваям, че цялата тази трагедия се случи заради нехайството и меко казано несериозното отношение на РИОСВ – Перник и Басейонова Дирекция -гр.  Блгаоевград. Те допуснаха да се случи най-страшното с това райско кътче на България – яз. Пчелина. Ние като граждани на тази държава и сърпричастни до болка със случващото се на язовира, ще държим отговорни и ще поискаме оставките на Г-н Пламен Ангелов - Директор РИОСВ- Перник и Г-н инж. Радослав Георгиев - Директор Басейнова дирекция „Западнобеломорски район“ ! Вчера - 10.09.2019 г в град Благоевград на брифинга на БД, Г-н Георгиев си позволи да изрече лъжливи и неверни твърдения за екокатастрофата на язовира. Имаме неопровержими доказателства, за това и смятаме да ги изнесем в публичното пространство под формата на пресконференция в БТА и да докажем, че Г-н Георгиев  е „изпечен“ лъжец и говори неща, които не, че само не отговарят на истината, ами и звучат абсурдно!\r\nУважаеми Г-н Ненов, от името на цялата общественост, която скърби пети ден за случващото се , настояваме за следното:       - Оставката на Пламен Ангелов и Радослав Георгиев\r\n- Установяване на предприятията носещи отговорност за системното замърсяване на река Струма и респективно язовир Лобош.\r\n- Отпуснете на държаната агенция ИАРА, 50 000 лв за зарибителен материал и зарибяване, за възстановаяване на рибната популация и фауна и заедно – ние доброволците и вие държавата, да върнем живота в язовира и да възстановим една малка част от рибния ресурс, който бе убит от нехайството на РИОСВ И БД !\r\nАко няма резултат, а искренно се надяваме да има, сме готови на национално ниво за стачни действия пред РИОСВ И БД, като ще бъдем подкрепени от всички клонове по места на ЦРОО и подръжници из цялата страна, защото бе извършен от РИОСВ и БД държавен геноцид, за който господата трябва да понесат отговорност  !!!\r\n11.09.2019 г.                                                                          С уважение:      гр. Перник                                                                             Организатор ЦРОО-Перник\r\nМарио Антонов ", "date": "2019.09.11", "title": "НПО иска оставките на директорите на РИОСВ - Перник и Басейнова дирекция - Благоевград"}
{"url": "https://www.actualno.com/cite/ne-samo-resoryt-pravi-komisarja-a-i-komisarjat-pravi-resora-news_1374440.html", "text": "       \"Не само ресорът прави комисаря, а и комисарят прави ресора.\" Това каза проф. Анна Кръстева в коментар за ресора на В интервю за bTV Кръстева допълни, че иновациите могат да се създадат от младежта преди да навлязат в политиката.       ", "date": "2019.09.11", "title": "Не само ресорът прави комисаря, а и комисарят прави ресора"}
{"url": "https://www.actualno.com/cinema/more-na-vjatyra-s-premiera-v-sofija-news_1374680.html", "text": "             След края на морското си турне, първият български документален филм, посветен на проблемите със замърсяването с пластмаса на околната среда \"Море на вятъра“ пристига в София с официална премиера на 17 септември от 19:30 в Дом на киното. Лентата проследява приключението на двама сърфисти, осъществили уникалното по рода си скоростно прекосяване с уиндсърф на цялото родно крайбрежие – общо 300 км по вода с цел привличане общественото внимание върху вредите, които употребата на пластмаса причинява на Черно море.\r\nПродукцията с режисьори Стоил Димитров и Борислав Камилов от Beardfrost Productions и продуцент Атанас Куцев от Remove Remove Productions представя рекордното постижение Wind2Win Challenge на уиндсърф атлетите Илияна Стоилова и Йоан Колев от сърф училище Акаша. Филмът ще може да бъде видян в столицата на 25 септември отново в Дом на киното, на 28 септември в рамките на фестивала за документално кино Sofia Biting Docs, както и на 9 октомври в бар „ПЕТЪК“.\r\nПрез септември и октомври българските зрители ще имат възможността да видят филма и във Варна, Пловдив, Русе, Велико Търново, Плевен и други.  Освен двамата главни уиндсърф герои, сюжетът включва морските биолози Димитър Беров, Велизара Стоилова и капитана на следващата ги експедиция Явор Колев, делфини, неочаквани обрати, много емоции, адреналин и невероятно красиви природни кадри. разказва продуцентът Атанас Куцев.\r\n30-минутната продукция „Море на вятъра“ вече гостува с няколко ексклузивни прожекции на ключови черноморски локации, станали част от пътя на двамата сърфисти и съпровождащия ги екип, които се зарадваха на огромен интерес и позитивно отношение на публиката. , които те причиняват. Едновременно с това зрителите се потапят в едно вълнуващо морско приключение, което държи вниманието и интереса приковани до последните минути на филма.        „Море на вятъра“ може да откриете онлайн оттук: , както и на място на билетна каса Дом на киното. Цена на билета: 6 лв.     ", "date": "2019.09.11", "title": " „Море на вятъра“ с премиера в София"}
{"url": "https://www.actualno.com/curious/6-nachina-da-nauchite-anglijski-ezik-efektivno-news_1374552.html", "text": "               Уроците по английски ще ви помагат да научите бързо. Ако не ви се ходи в дъждовен ден до другия край на града, интернет винаги е под ръка. Има много онлайн курсове. Адаптирането на вашия график към графика на курса ще допринесе процеса. Изберете онлайн учене на английски език ефективно. Това, което прави живота по-лесен и покачва мотивацията.  Мнозина, предпочитат уютна вечер у дома, вместо дългото пътуване до курсове, по английски.\r\nЗабравете за причините и оправданията да пропуснете часовете. Изградете си гъвкав личен график. С избора на курсове в удобно за вас време, може да учите, дори посред нощ.\r\nОнлайн класовете са отлична възможност за това. При тях, всички материали, текстове, речници, видеоклипове се събират на едно място.     Не се ограничавайте с времето за урок. Винаги може да надградите умението, като слушате песни или пишете с англоезични блогъри.\r\nВажно е да гледате филми и предавания на английски, без субтитри. Не на всеки е ясно обаче, но и за това има специални приложения. Такива правят самото учене на английски език ефективно. Онлайн такива са свързани с прилагането им на телефона. По този начин, новите думи ще могат да се повтарят по всяко време.\r\nВсяка дума може да се преведе директно, по време на гледане. Тези думи се добавят към вашия личен речник и се изпращат към мобилното приложение. Там ще може да ги повтаряте и запаметявате в свободното си време.\r\nДнес могат да се намерят, дори специални безплатни курсове по английски. Като цяло, колкото повече английски има около вас извън уроците, толкова по-бързо ще продължите напред.   Ако имате възможност да сте, сред англоговорещи, така ще се научите по-бързо. Има много сайтове, приложения и канали, посветени на английски език. С тях, също ще постигнете добър резултат.    По време на работа, също може да упражнявате езика си. Добра идея да се целите да научавате по някои нов термин в свободните минути или изрази и думи, свързани с работата и това, как бихте казали дадено нещо. Тук помага и четенето на статии и изследвания, свързани с конкретиката. Изразът „домашна работа“ създава стрес, напрежение, атака на копнеж и апатия при много. В резултат на това, изпълнението на задачите по учене на английски език ефективно се превръща в състезание.    Както с любима храна, така и тук важи правилото да се спирате на време. Когато преяждаме с нещо, та макар и то да е любимият ни специалитет се отвращаваме от него. Така е и с изучаването на език. Затова изградете си работен график, примерно 1 или 2 часа и не прекалявайте, за да не го намразите.\r\nСпестете време и научете най-често използваните думи. В английския език има милиони, но много от тях не се използват в ежедневната реч.\r\nЗа да попаднат в речника ви, трябва да се използват редовно. Тогава задачата ви е да учите бързо. Важна е и практиката на езика.\r\nСами виждате, че изучаването не е невъзможно. Ако следвате тези правила, никоя езикова бариера не може да ви попречи. Време е за вашето ефективно учене на английски език.\r\nУспех на всички начинаещи! ", "date": "2019.09.11", "title": "6 начина да научите английски език ефективно"}
{"url": "https://www.actualno.com/america/rejtingyt-na-trymp-se-srina-news_1374413.html", "text": "      Рейтингът на президента на САЩ Доналд Тръмп спадна значително, информира БГНЕС.      Само 38 процента от американците одобряват работата на президента, сочи проучване на телевизия ABC и вестник The Washington Post. Пълно одобрение Тръмп получава от 27 процента от своите съграждани, а още 11 процента частично одобряват работата му.   Същото проучване на общественото мнение, направено през юли, показа одобрение от 44 процента.\r\nКато причина за спада се сочат засилващите се притеснения, че американската икономика ще изпадне в състояние на рецесия, както и търговската война с Китай, която повечето американци не одобряват.   ", "date": "2019.09.11", "title": "Рейтингът на Тръмп се срина"}
{"url": "https://www.actualno.com/business/pravitelstvoto-reshi-da-pregovarja-za-kraj-na-dogovora-s-edna-ot-amerikanskite-centrali-news_1374587.html", "text": "      На днешното си редовно заседание правителството взе решение да бъдат водени преговори с една от американските централи - \"Контур Глобал\" (бел. ред. - ), за прекратяване на договора за изкупуване на ток.      Интересен аспект в решението е аргументацията, че Европейската комисия е образувала производство в Главна дирекция \"Конкуренция\" на основание на подадена жалба от Комисията за енергийно и  водно регулиране (КЕВР), в която се посочва, че договорът за изкупуване на  електрическа енергия представлява несъвместима държавна помощ. От съобщението става ясно, че всъщност ЕК все още не е взела окончателно решение.   В края на април тази година Асоциацията на организациите на българските работодатели (АОБР) до всички български евродепутати, с което ги моли за съдействие относно въпроса с т.нар. американски централи - ТЕЦ \"Ей и ЕС ЗС Марица Изток 1\" и \"Контур Глобал Марица изток 3\". Припомняме, че има изпратено официално запитване до ЕК дали договорите за изкупуване на ток от тези централи от НЕК не представляват нерегламентирана държавна помощ. От АОРБ твърдят, че са пратили жалба до Брюксел на 14 януари, 2017 година.\r\nЗа последно, енергийният министър преди над година и половина, че ЕК още няма решение по въпроса.  Договорът с \"Контур Глобал Марица Изток 3\" АД е от времето на правителството на Иван Костов - сключен е на 13.06.2001 година. А още 2013 година тогавашният енергиен министър Делян Добрев разкри, че с бъдещите вземания от сметките за ток на българските потребители. По това време Добрев твърдеше, че гаранцията за бъдещите плащания на България към американските централи е почти 13,2 млрд. лева. Сега мандат за преговори с американците имат министърът на финансите Владислав Горанов и на министърът на енергетиката Теменужка Петкова, както и вицепремиерът Томислав Дончев.\r\nКолко плащаме за тока от американските централи - припомнете си сметките в !    ", "date": "2019.09.11", "title": "Правителството реши да преговаря за край на договора с една от американските централи"}
{"url": "https://www.actualno.com/europe/12-vojnici-v-bolnica-sled-sblysyk-sys-severni-eleni-news_1374530.html", "text": "      Северни елени изпратиха 12 военни в болница, след като изскочили на пътя на бронирана машина, участваща в маневри на финландски военни в Лапландия, съобщи БГНЕС.      Колата зад нея се блъснала в машината, която рязко завила, за да избегне елените. Двадесет и осем души пътували в двете армейски превозни средства по време на тренировките.   В момента 5-ма от ранените все още са под наблюдение в болница, а останалите са освободени да продължат военните ученията.\r\nБлизо 340 000 елени обитават Финландска Лапландия през лятото. Животните представляват реална опасност за движението по магистралите, защото не се страхуват от моторните превозни средства.  Експерти обясняват, че те често бягат по пътищата на страната, докато се опитват да избегнат облаци от комари, край гористи месности в края на лятото. Някои пастири пръскат с фосфоресцираща боя рогата на елените си, за да намалят броя на щетите и жертвите.\r\nОфициалната статистика сочи, че в първите зимни месеци средно до 20 елена на ден може да са участници в пътни инциденти.    ", "date": "2019.09.11", "title": "12 войници в болница след сблъсък със северни елени "}
{"url": "https://www.actualno.com/burgas/vnasjat-obvinenieto-sreshtu-bencho-benchev-news_1374542.html", "text": "      Районна прокуратура Бургас приключи разследването срещу . Предстои изготвянето на обвинителен акт и внасяне на делото в съда.      Всички доказателства и материали към делото са събрани и предявени на обвиняемия и неговите защитници.\r\nБенчо Бенчев е привлечен като обвиняем за това, че в периода от 02.08.2018 до 04.08.2018 година в Република Гърция и Република Турция, спомогнал на Димитър Ж., да избегне и да бъде осуетено наказателно преследване, като на 02.08.2018 г. е транспортирал с лек автомобил Димитър Ж. от Солун, Република Гърция, през границата между Република Гърция и Република Турция до Истамбул, Република Турция и за периода от 02.08.2018 г. до 04.08.2018 г. му предоставил за ползване стая в хотел, която била резервирана на името на Бенчо Бенчев, без да се е споразумял с Димитър Ж., преди да е извършило самото престъпление – престъпление по чл.294, ал.1 от НК.\r\nТой е обвинен и за това, че на 05.08.2018 г. в Бургас, в своя дом, в спално помещение, държал 57 броя фабрични патрона, представляващи боеприпаси по смисъла на Закона за оръжията, боеприпасите, взривните вещества и пиротехническите изделия, без да има надлежно разрешително за това – престъпление по чл.339, ал.1 от НК.  Бенчо Бенчев е обвинен и за това, че на 05.08.2018 г. в Бургас, в своя дом, в спално помещение, държал огнестрелни оръжия и боеприпаси за тях, а именно – ловна карабина и 100 бр. боеприпаси за същото оръжие, както и три пистолета с 90 бр. боеприпаси за тях, като не взел необходимите мерки за сигурност и мерките, предвидени в надлежните законови правилници, наредби или инструкции – престъпление по чл.338 ал.І от НК.\r\nПредстои Районна прокуратура Бургас да изготви обвинителен акт и да внесе делото в съд в законоустановения срок. ", "date": "2019.09.11", "title": "Внасят обвинението срещу Бенчо Бенчев"}
{"url": "https://www.actualno.com/analysis/shpigel-ostavkata-na-boltyn-kakvo-stoi-zad-neja-news_1374668.html", "text": "      Във Вашингтон почти са спрели да броят министрите, съветниците и личните говорители, от чиито услуги президентът на САЩ Тръмп се лиши по време на мандата си, пише \"Шпигел\".      Освобождаването на съветника по сигурността показва за пореден път, че приемствеността е непозната дума в Белия дом. Там сега се залага на непредсказуемото поведение. Друг характерен момент е, че съществуват няколко различни версии около оставката на Болтън.\r\nДоналд Тръмп съобщи в Туитър, че по отношение на много въпроси са имали разминаване, затова помолил Болтън да подаде оставка. Противно на твърдението, Болтън заяви, че сам е предложил оставката си, която е била приета едва на следващия ден. Причината      Според политически наблюдатели, между държавния глава и неговия съветник е имало словесен сблъсък относно плана на Тръмп да проведе мирни преговори с талибаните в имението си в Кемп Дейвид няколко дни преди 11 септември.\r\nСрещата беше отменена от Тръмп. В американските медии се появиха множество материали, които доказваха, че Болтън е настоятелно е посъветвал президента да отмени срещата, идеята за която е възприемал от самото начало като несериозна.\r\nИнформациите бяха изпъстрени с множество детайли. Това вероятно не се е харесало на Тръмп, който не търпи да има пробив в близкото си обкръжение. Най-вероятно е заподозрял съветника си или някого от антуража за изнесените подробности    След почти две години приключи един доста странен съюз, в който Тръмп и Болтън просто не си подхождаха.\r\nПрезидентът, който обеща да оттегли масовото военно присъствие на Съединените щати в различни точки на света и да разреши съществуващите с други страни проблеми посредством гениални „сделки”, се прояви по много външнополитически теми като пълна противоположност на Болтън.   Джон Болтън беше и си остава „ястреб” – той не вярва във възможността САЩ да сключва „добри сделки” с държави като Русия, Иран или Северна Корея. Не се доверява и на талибаните. За него използването на военна сила или намесата във вътрешните работи на други държави е по-подходящо средство за прокарването на американските интереси в световен мащаб.\r\nВероятно за Тръмп съществуващото противоречие е било забавно. Твърди се, че Тръмп се е шегувал, че ако зависи от Болтън, САЩ са щели да започнат поне четири войни. С времето, обаче, различните гледни точки станаха все по-очевидни и проблемни. Болтън, който би трябвало да е най-важният съветник на президента по всички въпроси на външната политика и политиката за сигурност, през повечето време е в противоречие с шефа си.   Така, например, докато Тръмп през последните месеци настояваше за сделка със севернокорейския диктатор Ким Чен Ун, въпреки ракетните изпитания, Болтън редовно изостряше реториката по отношение на Северна Корея. По време на съвместното посещение на Тръмп и Ким на границата в началото на лятото, Болтън демонстративно стоеше встрани, тъй като смяташе тази проява за грешка.\r\nТочно толкова силна беше разликата в мненията по отношение на Иран: след свалянето на американския дрон и нападенията над петролни танкери в Персийския залив Болтън се обяви за ответен удар срещу Иран. Тръмп, обаче, провали операцията в последната минута. Освен това президентът винаги се е противопоставял на идеята на своя съветник да се работи за смяна на режима в Иран.   Разногласия имаше и по отношение на Венецуела: Болтън бил обещал на Тръмп, че с подкрепата на опозицията ще успее за кратко време да смени режима в Каракас. И до днес този план не е осъществен. Какво ще се случи след оставката на Болтън? Президентът иска да представи новия съветник по въпросите на сигурността още през следващата седмица. Водят се разговори с дипломати от втория и третия ешелон. Едно е сигурно: оставката на Болтън би трябвало да засили влиянието на външния министър Майк Помпео. Той е смятан за привърженик на президента и рядко му противоречи. Известно е, че Помпео и Болтън бяха в постоянна вражда.\r\nСега вече президентът ще трябва да разчита на „сделки” за разрешаването на външнополитически проблеми, дори и досега те да не са довели до реални решения. Вече има слухове, че в края на септември Тръмп иска да проведе мирни преговори с президента на Иран Хасан Рохани в Ню Йорк по време на сесията на Общото събрание на ООН.\r\nТази идея със сигурност е предизвикала ужас у Джон Болтън, цитира БГНЕС. ", "date": "2019.09.11", "title": "Шпигел: Оставката на Болтън - какво стои зад нея? "}
{"url": "https://www.actualno.com/politics/borisov-osigurihme-napylno-finansiraneto-na-interkonektora-bylgarija-gyrcija-news_1374606.html", "text": "      „С Гърция сме стратегически партньори. Четиристранният формат на разговори  между България, Гърция, Румъния и Сърбия работи много добре, особено в реализирането на инфраструктурните проекти“. Това заяви министър-председателят Бойко Борисов в началото на срещата с министъра на външните работи на Гърция Николаос Дендиас. Това е първата визита на Дендиас в България като външен министър.      По време на разговора премиерът Бойко Борисов изтъкна важността на ускоряването на реализацията на газовия интерконектор между България и Гърция, който е приоритетен за страната ни.   „Това е важно за диверсификацията. Вече осигурихме напълно финансирането на интерконектора България-Гърция. Капацитетът е от 3 до 5 млрд кубически метра газ“, посочи още министър-председателят. В рамките на срещата беше декларирано желанието на България и Гърция да продължат реализирането и на други инфраструктурни и енергийни проекти, които ще бъдат в интерес и на двете държави.\r\nНа срещата беше акцентирано и върху големия потенциал в сферата на туризма, който двете страни развиват през последните години, като премиерът Борисов подчерта значението на автомагистрала „Струма“ за свързаността с южната ни съседка, съобщиха от правителствената информационна служба.  По - рано днес Николаос Дендиас се срещна и с колегата си Екатерина  Захариева, пред която сподели, че Атина подкрепя влизането на България в  Шенген , предаде репортер на БГНЕС.\r\n\"Гърция е стълб на стабилност и сътрудничество на Балканите и подкрепя политиката на разширяване на ЕС и насърчава европейската перспектива за Западните Балкани при положение, че те отговарят на условията. Също така отделяме голямо внимание на спазване на Преспанското споразумение\", каза гръцкият външен министър.   Захариева припомни помощта, която Атина е оказала на България по нейния път за  членство в ЕС и добави, че \"сега ние с вас искаме да помогнем на нашите  съседи\" по този път.    Дендиас обвини Турция, че продължава да нарушава международното право, извършвайки сондажи за природен газ в района на Източното Средиземноморие. ", "date": "2019.09.11", "title": "Борисов: Осигурихме напълно финансирането на интерконектора България-Гърция"}
