{"url": "https://www.actualno.com/bgfootball/ludogorec-ostana-bez-pobeda-v-liga-evropa-news_711628.html", "text": "  С последния си мач в Европа за този сезон едва за втори пък в историята си не записа победа в груовата фаза на  турнир на Стария континент, а и за втори път няма да играе европейски  футбол напролет след класиране за групова фаза.     В четвъртък вечер в Разград възпитаниците на Антони Здравков стигнаха  само до 1:1 срещу Цюрих, въпреки че през целия мач бяха по-добрият  отбор. Гостите отбелязаха в 21' чрез Оди, който беше изпуснат при  центриране от пряк свободен удар.   Все пак \"орлите\" изравниха в края на първото полувреме след сериозна  грешка в защитата на Цюрих и гол на Свиерчок, който беше останал сам  срещу стража на гостите - 1:1. През второто полувреме нямаше много  опасни положения, а в края Лудогорец натисна, но безуспешно.\r\nКампанията на Лудогорец в Европа през този сезон завършва безславно -  с едва 4 равенства и 2 поражения. Като цяло кампанията на \"орлите\" може  да бъде считана за провал, след като отборът беше поставен сред  фаворитите по време на жребия за груповата фаза, а в Шампионска лига  отборът отпадна от МОЛ Види от Унгария.  Победител в групата стана Байер Леверкузен с актив от 13 точки,  докато Цюрих записа 10 пункта. Лудогорец остана на последно място с 4  точки, а 3-и е АЕК с 5. ", "date": "2018.12.13", "title": "Лудогорец остана без победа в Лига Европа"}
{"url": "https://www.actualno.com/politics/na-nivo-komisija-lozenec-njama-da-stava-pediatrichna-bolnica-news_711613.html", "text": "  Парламентарната комисия по здравеопазване промените в Закона за лечебните заведения, предвиждащи преструктурирането на  , предаде БГНЕС.     След дълъг дебат предложението срещна подкрепата на едва 11 народни представители, а други 11 гласуваха с „въздържал“ се, с което то бе отхвърлено. Въпреки това законопроектът ще влезе за разглеждане на първо четене в пленарна зала, а здравният министър Кирил Ананиев, който остана изненадан от днешното гласуване, заяви, че тогава ще очаква подкрепа от тях.   Ректорът на Софийския университет проф. Анастас Герджиков отказа коментар след гласуването в комисия с аргумента, че ще изчака окончателното становище на парламента. Въпросът е от изключителна важност за Алма матер, защото болница „Лозенец“ е неговата учебно-клинична база, а факултетът по медицина и неговата акредитация са пряко свързани с нея. Именно за това преподаватели и студенти изразяват своето безпокойство от преструктурирането на болницата, което според тях може да се окаже фатално за техния факултет.   В заседанието на комисията законопроектът бе представен лично от министъра на здравеопазването Кирил Ананиев, а освен ректорът на СУ „Климент Охридски“ проф. Анастас Герджиков, на заседанието присъстваха директорът на болницата проф. д-р Любомир Спасов, както и студенти от Медицинския факултет към университета.\r\nПо време на мотивирането на предложението министър Ананиев подчерта, че предстои да бъде направен финансов анализ на разходите за преустройството на , както и одит на сегашното му финансово състояние. Здравният министър увери, че ще бъде търсен индивидуален диалог с всеки член на медицинския екип, за да се елиминира социалното напрежение и гарантира възможността специалистите да се реализират в същото или друго университетско заведения. „ . Преподавателите ще запазят академичните си длъжности. Дипломите на всички студенти – настоящи и бъдещи, ще са напълно валидни и аналогични на всички студенти по медицина“, категоричен бе министър Ананиев.\r\nСпоред него и след промяната, акредитацията на учебното заведение ще се запази до изтичане на срока ѝ и няма пречка лекари в една университетска болница да са преподаватели в различни висши учебни заведения.          . Ректорът проф. Анастас Герджиков смята, че много от важните въпроси все още нямат отговор. „През последните дни нещата се съсредоточиха върху спора за акредитацията и дали тя ще бъде отнета, или не. Но този въпрос не е централен. Централният въпрос е как ще функционира факултета, ако загуби база или академичен състав?“, смята проф. Герджиков. Той подчерта, че . „Няма никакъв практически начин да се запази академичният състав на медицинския ни факултет, който се състои изцяло от специалисти от болница „Лозенец“, ако се направи това преструктуриране“, категоричен е проф. Герджиков. „Този академичен състав ще се разсипе“, допълни той.\r\nСпоред него, докато няма ясна визия за промяната, както и точно определени стъпки за извършването ѝ, болница „Лозенец“ не трябва да бъде преструктурирана. „Моля ви, помислете внимателно за това, което ще направите!“, призова проф. Герджиков.      Отношение по темата взе и директорът на лечебното заведение проф. д-р Любомир Спасов. „ “, смята той. Проф. Спасов също призова промяната да бъде извършена едва тогава, когато има цялостна концепция за нея.", "date": "2018.12.13", "title": "На ниво комисия: \"Лозенец\" няма да става педиатрична болница"}
{"url": "https://www.actualno.com/vraza/vraca-shte-se-sreshtne-s-nezabravimite-aktiori-ot-momcheto-si-otiva-news_711610.html", "text": "  Четирима актьори, участници в емблематичния филм „Момчето си отива“, пристигат на 14 декември във Враца. Това са изигралият главния герой в българската класика /Ран/ - , влюбената в него съученичка - Сашка Братанова, както и актьорите Николай Атанасов - Шуши и Николай Ламбрев, приятели на Ран във филма. Визитата и организираната среща с публиката е по , която организира  кинопанорама  по повод Седмицата с филмите на Людмил Кирков, която в момента се провежда в града. В рамките от 10 до 15 декември в Кино „Метропол“ се прожектират безплатно известни филми, режисирани от видния врачанин.     В , когато е рождената дата на режисьора, ще бъде излъчен филмът „ “, сниман във Враца. Преди прожекцията актьорите ще разкажат за интересни моменти от направените киноснимки и ще споделят спомени от престоя си във Враца.   Община Враца приканва гражданите, както и всички статисти или други участници в снимачния процес на филма „Момчето си отива“, също да се присъединят към срещата и заедно да се върнат в далечната 1972 година, когато е заснет един от най-известните български филми. .   ", "date": "2018.12.13", "title": "Враца ще се срещне с незабравимите актьори от „Момчето си отива\""}
{"url": "https://www.actualno.com/politics/kak-bylgarija-tiho-se-feodalizira-news_711559.html", "text": "   Третото българско правителство на Бойко Борисов започва да прилича на Второто българско царство по времето на Иван Шишман, коментира за и твърди, че в България е в ход тиха феодализация.      Кабинетът “Борисов 3” остана на власт след поредица от скандали, някои от които още не са приключили - като този с апартамента (на кръстника) на . Въпросът е каква е формулата на политическото оцеляване в такава наситена с недоверие и антагонизъм среда.   Накратко: оцеляването на премиера е уравнение с три важни променливи. Първата е способността на Борисов да се отдръпва и да бъде прикриван медиийно от неудобни теми. След интервюто с един резервиран и хрисим , премиерът не е имал сериозна медийна изява. Това снишаване е стандартен пиар ход, с който се цели негативите от скандалите да бъдат обрани от по-долните нива в йерархията на ГЕРБ.\r\nВторо, правителството предколедно раздава подаръци. Това също е стандартна маневра на управляващите в тежка ситуация - сега и Макрон опитва тази стратегия във Франция. В България тя минава през по-щедър бюджет за догодина, вдигане на пенсиите, подкрепа за и т.н. Много от тези мерки са оправдани с оглед на общото политическо и икономическо развитие на страната. Не е оправдано обаче раздаването на милиарди от излишъка на бизнес партньори. Но пък така може да бъде купена манифестация на този или онзи бранш в подкрепа на правителството.  И трето, формулата на оцеляването на кабинета е функция от компромисите и отстъпките, които то прави на скрити и официални партньори от бизнеса и политиката. Номинално правителството остава, но властта му намалява, като части от нея се отдават за ползване на трети лица. Това по същество е тиха феодализация. Някои от тези лица са официални партньори на ГЕРБ в управлението. Така наречените \"Патриоти” например се сдобиха наскоро с два нови феода: политиката на България по отношение на Македония и защитата на българските превозвачи пред Брюксел. В първия феод изглежда ще господства великият „воевода\" Каракачанов. След тежкия скандал с раздаването на българско гражданство - политика, която от години е лицето на ВМРО, “воеводата” получи като компенсация югозападната тема Македония плюс лиценз да води индиректни преговори с премиера Заев. И Каракачанов ги поведе, както си знае - от спора за езика, през идентичността на Самуил, та чак до общата ни историята до 1944 година. След тези преговори не се знае дали ще бъде призната от македонците, но със сигурност рязко ще намалеят шансовете ни за обща история днес.       В тази ситуация става все по-неясно дали българската политика към Западните Балкани остава същата като по време на европредседателството или по-скоро преминаваме към “патриотизация” на темата. Мълчанието на премиера по въпроса е свидетелство за (временна?) феодализация на този аспект на външните ни отношения - като един вид дар за ВМРО. Целта е пообруленият Каракачанов да набере малко капитал преди европейските избори. По подобна логика малкият „воевода\" Джамбазки получи „територии\" на запад - в и около Брюксел. Там той ще трупа дивиденти, организирайки панаири, шествия с тирове и антиевропейски кампании. Докато официалните партньори в коалицията получиха феоди на югозапад и в Далечния запад, ДПС разшири своите вакъфи в съдебната власт, в антикорупционните агенции, в медиите и в някои министерства (икономика и екология например, които е време да се слеят под името Министерство на икономическите интереси и защитата им от околната среда). Тези вакъфи от години вече превръщат ДПС в ключов партньор на Борисов, както и на всички други партии с претенции за управление. Корнелия Нинова също разбра тази проста истина и открито повдигна въпроса за потенциална коалиция с ДПС.\r\nВакъфът е феодална единица в Османската империя, състояща се от имоти и население, чрез която публична институция е набирала средства за своята издръжка. Големите джамии например са имали такива феоди. Този модел се използва от ДПС като бизнес стратегия - части от медии, банки и служби имат за основна цел издръжката на партията и нейното почетно ръководство. Политическа власт - хидроинженерен проект - политическа власт прим. Съдебна власт - студен резерв - съдебна власт прим. Медийна власт - закон за медиите - медийна власт прим. Това са основните обороти, които Движението завърта. А сегашното отслабване на Борисов допълнително ги ускорява. Но понякога засилването му също ги е ускорявало, така че в това отношение строга корелация няма.\r\nВ медиите нещата са ясни: без самоотвержената подкрепа на медиите на/около ДПС правителството не би оцеляло. Както и те едва ли биха оцелели без правителството. Казано другояче: става дума за взаимен интерес и затова тези медии се сдобиха със законодателна инициатива и законодателна рецепция в Народното събрание.      По-важни са нещата в съдебната власт. След като бе обявен “позитивният” за напредъка на България, започна дружен правителствено-депесарски напън за унищожаване на последните острови на независимост в съдебната власт. Към момента извън вакъфите институционално остава Лозан Панов и затова той е обект на политически, медиен, дисциплинарен, данъчен и антикорупционен натиск. Напълно случайно съвпадение на действията на институции и служби в една държава, в която няма проблеми с медиите и съдебната власт. (Това е ирония.) Третото българско правителство на Бойко Борисов започва да прилича на Второто българско царство по времето на Иван Шишман: Каракачанов отцепи темата Македония, Джамбазки властва на запад в Брюксел, а феодалните имения на ДПС и на други местни деспоти се разширяват. Усилва се и външният натиск от изток да дадем територия и суверенитет срещу тръби и ядрена енергия. “Бизнесът” в лицето на КРИБ и на други велможи също вижда възможности за правителствени отстъпки срещу опортюнистична подкрепа - и затова търси по-изгодни васални договори.\r\nВ някакъв смисъл политиката винаги е въпрос на договорености и взаимни отстъпки. Но те трябва да са в съзвучие с обществения интерес. При настоящата феодализация обаче има опасност точно той да бъде пожертван.", "date": "2018.12.13", "title": "Как България тихо се феодализира?"}
{"url": "https://www.actualno.com/politics/narodnoto-sybranie-odobri-pravnata-ramka-za-vlizane-v-bankovija-syuz-news_711615.html", "text": "  Парламентът одобри окончателно на второ четене промените в Закона за БНБ, без които не може да се осъществи преглед на качеството на активите на българските кредитни институции от страна на Европейската централна банка (ЕЦБ).  Така на практика се създава правната основа за кандидатстването на България за Банковия съюз и за Единния надзорен механизъм, предаде Инвестор.     След като тази стъпка е изпълнена, може да се счита, че т.нар. механизъм на тясно сътрудничество с ЕЦБ е на финалната права.   Финалните промени в Закона за БНБ, а чрез него и в Закона за кредитните институции, включват задълженията на централната банка да спазва насоките и изискванията на ЕЦБ, включително да налага по-високи капиталови буфери или по-строги мерки за отстраняване на системни рискове, ако от Франкфурт постъпи искане за това.\r\nПредвидена е и  възможност БНБ да започне да събира от банките надзорни такси.  Централната банка получи и един нов инструмент, чрез който може да влияе пряко върху кредитирането в страната.\r\nОт 1 януари 2019 г. тя ще може да определя с решение на управителния си съвет съотношението между размера на кредита и годишния доход на кредитополучателя. Това е част от  т. нар. макропруденциален надзор. Мярката ще важи за цялата банкова система и ще се прилага в ситуации на прекомерен кредитен растеж.\r\nКазано по друг начин размерът на заема трябва да е съобразен с доходите на кредитополучателя, като се въвеждат определени съотношения между доход и погасителна вноска. Това на практика оззначава, че не всеки който има доход, може да вземе заем. Промяната никак не е безобидна, защото от следващата година банките няма да могат да намаляват самосиндикално изискването за доход и да либерализират самостоятелно режима.       С промените в Закона на БНБ централната банка вече ще определя докъде ще може да стига рискът, ако има признаци за прегряване в кредитиранет.\r\nЦентралната банка ще може да затяга съотношението доходи/погасителна вноска, с което реално да остави значителна част от хората извън обсега на кредитните продукти. При ипотечните кредити режимът ще бъде още по-строг, защото те попадат и под още една регулация – размерът на заема ще се определя на база размера на обезпечението.\r\nТези изисквания не са тайна и за тях се знае отдавна, но любопитното е, че не бяха включени в текстовете, предложени от Министерство на финансите, а станаха част от Закона на БНБ между първо и второ четене в парламента, внесени от ГЕРБ.\r\nС приетите днес промени се въвежда и изискване към БНБ, според което централната банка вече няма да предоставя кредити и гаранции под каквато и да е форма, включително чрез придобиване на дългови инструменти, на Министерския съвет, общините, както и на други държавни и общински институции, организации и предприятия. Това ще важи и за подобни институции и предприятия на Европейския съюз и на държавите-членки.\r\nСъщо така БНБ няма да може да купува дългови инструменти, емитирани от държавата или от общините (нито на първичен, нито на вторичен пазар). След изричното настояване на ЕЦБ, в законопроекта бяха допълнени текстовете, които да засилят автономността на БНБ.      Препоръката на ЕЦБ за възможността членовете на управителния съвет на БНБ да могат да обжалват предсрочното си освобождаване пред компетентен съд обаче не е изпълнена. В момента такова право има само управителят, а според промените не се предвижда останалите членове на централната банка да имат такива правомощия.", "date": "2018.12.13", "title": "Народното събрание одобри правната рамка за влизане в Банковия съюз"}
{"url": "https://www.actualno.com/balkani/mitata-na-prishtina-vyrhu-syrbija-srivat-hranitelnija-sektor-news_711626.html", "text": "  Митата от 100%, наложени от Прищина са в сила за трета седмица и ако продължат, заплашват да причинят големи щети на хранителния сектор, твърди сръбският икономист Иван Николич, цитиран от БГНЕС.     Директор на Научно-изследователския институт по икономика Иван Николич казва, че ако мерките на Прищина върху продукти от Сърбия останат в сила през следващата година, това ще намали прогнозния растеж на БВП на Сърбия с 1/5.   Николич заяви на осмия селскостопански форум \"Храна за Европа\", че митата засягат най-вече износа на захар, зърнени храни, безалкохолни напитки и храни за животни.", "date": "2018.12.13", "title": "Митата на Прищина върху Сърбия сриват хранителния сектор"}
{"url": "https://www.actualno.com/politics/shefyt-na-nacionalnoto-buro-zelena-karta-podade-ostavka-news_711616.html", "text": "  Шефът на националното бюро \"Зелена карта\" Орлин Пенев е подал оставка, става ясно от съобщение на интернет страницата на бюрото. Основна функция на бюрото е да изплаща обезщетения при катастрофи в чужбина, причинени от незастраховани български автомобили, а също и да съдейства за изплащането в срок на компенсациите от страна на българските застрахователи при ПТП зад граница.     С това застрахователните власти в държавата остават на практика обезглавени. Комисията зафинансов надзор (КФН) е с председател в практическа оставка – Карина Караиванова, която ще напусне поста в края на февруари, за да се оттегли на сладка работа в Лондон. След оставката на Ралица Агайн през август КФН няма и титулярен подуправител с ресор \"Застраховане\", а в четвъртък и бюрото \"Зелена карта\" остана без ръководител. Засега единствено шефът на Гаранционния фонд Борислав Михайлов още не е подал оставка, пише Mediapool. Всичко това се случва на фона на фалирал застраховател през 2018 г. - кипърският \"Олимпик\", който остави 200 000 души без \"Гражданска отговорност\", редовни проблеми около застрахователи, неплащащи обезщетения в чужбина, драстично поскъпване на застраховката, проверки на ДАНС и скандал около предложената от КФН система \"бонус-малус\".   Официалният мотив за оттеглянето на Пенев са \"здравословни причини\". Самият Пенев не вдига телефона си и не е ясно доколко оставката му има връзка с вчерашната информация от бюрото, че България е поставена под засилен мониторинг в международната система \"Зелена карта\" заради неплащане от страна на български застраховател на щети, причинени от автомобили с българска регистрация зад граница.", "date": "2018.12.13", "title": "Шефът на националното бюро \"Зелена карта\" подаде оставка"}
{"url": "https://www.actualno.com/europe/ispanec-jivee-s-tjaloto-na-pochinalata-si-majka-za-da-pribira-pensijata-j-news_711633.html", "text": "  Испанец, който живеел с тялото на мъртвата си майка в продължение на година, за да прибира пенсията й, беше арестуван, съобщи полицията.     Служителите са открили женското \"тежко разложено\" тяло в мадридски апартамент, след като получили сигнал от съседи за \"силна миризма\", съобщи говорител на полицията.\r\nСкоро след това полицията е задържала 62-годишния син на починалата жена за измама, защото не е съобщил за смъртта й на 92-годишна възраст и продължава да получава пенсията й, предаде АФП, цитирани от БГНЕС.\r\n\"Синът не е направил това, което е следвало да направи\", каза говорителят, като добави, че човекът живеел в жилището с остатъците на майка си \"няколко месеца, може би почти година\".  ", "date": "2018.12.13", "title": "Испанец живее с тялото на починалата си майка, за да прибира пенсията й"}
{"url": "https://www.actualno.com/politics/deputat-ot-bsp-gerb-otlojiha-mashinnoto-glasuvane-zashtoto-shte-zagubjat-izborite-i-to-ne-s-malko-news_711620.html", "text": "  Управляващите ще загубят изборите и то не с малко и затова отложиха машинното гласуване. Това каза народният представител от ПГ на „БСП за България“ Стоян Мирчев пред „Фокус“. Мирчев коментира, че тепърва предстои с колегите си да обсъдят какви мерки ще предприемат след приемане на промените в Изборния кодекс. „Важното е, че ГЕРБ се опитаха да създадат едно положение, в което нито го приемат, нито го отхвърлят. Те искат да излязат сухи от реката, но това няма как да се случи в конкретната ситуация. В закона ясно е написано, че трябва да е във всички секции. Трябва над 12 хил. машини да има за машинно гласуване. Те оставиха просто едни 1000, за да може да са доволни всички. По този начин те наистина не изпълняват закона“, добави депутатът от БСП.     Стоян Мирчев допълни, че БСП в момента работи по свои предложения по Изборния кодекс. „Още не сме решили дали ще ги внесем като законопроект или между първо и второ четене на сега приетия закон. Една от идеите ни е да направим така, че най-накрая да се изчистят и тези изборни списъци. В тях от много години се говори, че има прекалено много мъртви души. Те са потенциалът за фалшифициране на едни избори. В сегашния Изборен кодекс трябва ЦИК да има регистър на избирателите. Те също не изпълняват закона. Точно този регистър е една крачка за изчистване на списъците“, каза още Мирчев.   ", "date": "2018.12.13", "title": "Депутат от БСП: ГЕРБ отложиха машинното гласуване, защото ще загубят изборите и то не с малко"}
{"url": "https://www.actualno.com/crime/stipendiite-za-uchenici-ne-trjabva-da-sa-samo-za-romi-reshi-zasega-sydyt-news_711618.html", "text": "  Софийският административен съд на Комисията за защита от дискриминация (КЗД) от 12 юли 2018 г., според което КЗД посочва, че . Съдът връща на КЗД казуса за ново произнасяне. Това съобщиха от сдружение \"Азбукари\", които водят съдебното дело в продължение на две години.      Припомняме, че по-рано през юли 2018 г. Комисията установи, че всъщност в това да се дават стипендии за ромски ученици. Всъщност от сдружението внесоха сигнал за случая, на който се даде гласност още през 2016 година.  Казусът тръгна, когато от Министерството на образованието обяви преди две години (бел. ред. - по времето на Меглена Кунева), че ще бъдат в размер на 30 евро на месец за ромски ученици, които имат успех над 3,50. Тогава от ведомството се мотивираха, че по този начин ще се насърчат децата от етноса да завършат средно образование и да продължат да учат след това в университет. Според съда обаче само финансовият стимул не е достатъчен.     Стипендиите бяха част от съвместен проект, като се предвиждаше 60% от средствата да идват от Ромския образователен фонд, а 40% дава МОН. Предвиждаше се и стипендиите да са 600 на брой – по 200 за IX и X клас, и по 100 за XI и XII клас.    Днес от сдружението уточниха, че съдът е постановил КЗД да заплати разноските по делото на \"Азбукари\" в размер на 550 лева.\r\nРешението обаче може да бъде обжалвано в 14-дневен срок пред Върховния административен съд.    ", "date": "2018.12.13", "title": "Стипендиите за ученици не трябва да са само за роми, реши засега съдът"}
{"url": "https://www.actualno.com/asia/kluchovi-aspekti-v-sdelkata-na-oon-za-hodejda-news_711638.html", "text": "  Организацията на обединените нации съобщи, че е постигнала значителен резултат като посредник в сключването на споразумение между правителството на Йемен и бунтовниците хусити за пристанището Ходейда.     Ето ключовите моменти от споразумението:   - Незабавно прекратяване на огъня от воюващите партии в пристанището, града и по-широката територия около Ходейда, окупирана от 2014 г. от хуситите.\r\n- В рамките на максимум 21 дни от прекратяването на огъня ще последва преразпределение на двете сили, отнасящо се до договорени постове извън града Ходейда. Сделката не детайлизира постовете.  - Създаване на съвместен комитет, контролиран от ООН, който да контролира преразпределянето и разминирането. Председателят на комисията ще докладва ежеседмично на Съвета за сигурност.\r\n- ООН ще увеличи присъствието си в пристанище Ходейда и близките пристанища на Салиф и Рас-Иса и ще играе \"водеща роля\" в подкрепа на управлението и инспекциите в пристанищата.   - Пристанищните приходи ще бъдат насочени към централната банка на Йемен чрез клона й в Ходейда за изплащането на заплати през Йемен.    - Сигурността ще бъде \"отговорност на местните сили за сигурност в съответствие с йеменското законодателство\".\r\nЙеменският външен министър Халед ал Ямани, който се съгласи със сделката в Швеция, отказа да уточни дали силите ще останат единствено държавните сили за сигурност, но заяви пред АФП, че ще докладват на \"централния орган\" - правителството.\r\nРъководителят на преговорите от бунтовническа страна заяви пред АФП, че това се отнася до \"силите за сигурност, които се намират в момента в Ходейда\" - бунтовниците.", "date": "2018.12.13", "title": "Ключови аспекти в сделката на ООН за Ходейда"}
{"url": "https://www.actualno.com/europe/policijata-zastrelja-vinovnija-za-napadenijata-v-strasburg-news_711646.html", "text": "  Нападателят Шериф Шекат, който уби трима души на популярния коледен пазар в Страсбург, беше застрелян от полицията, съобщи полицейски източник.     Повече от 700 френски сили за сигурност търсеха 29-годишния извършител на кръвопролитието в квартала “Нойдорф“ в град Страсбург, където той е израснал.   \"Той стреля по екип от служители на обществената сигурност, които отвърнаха на огъня\", каза полицейският източник пред АФП, цитиран от БГНЕС.\r\nВъв вторник вечерта, малко преди 20.00 часа, Шериф Шекат е влязъл в историческия център на града и е открил огън по посетителите на коледен базар. Носейки пистолет и нож, той завързва престрелка с полицията, която го ранява в ръката му, преди да успее да избяга с такси.  Трима души загинаха при нападението, петима души бяха сериозно ранени, а осем – леко.", "date": "2018.12.13", "title": "Полицията застреля виновния за нападенията в Страсбург"}
{"url": "https://www.actualno.com/showbusiness/shok-kijt-richards-otkazva-alkohola-news_711632.html", "text": "  Китаристът на \"Ролинг Стоунс\" Кийт Ричардс отказа алкохола.     \"Време беше да се откажа\", заяви 74-годишният Ричардс в интервю за списание Ролинг Стоун.\r\n\"От около година съм трезвен,\" каза той. „Дръпнах шалтера. Писна ми от това“.\r\nРичардс, който няколко пъти е бил арестуван за притежание на наркотици по време на легендарната му кариера, твърди, че все още си позволява по чаша вино или бира, но като цяло не употребява алкохол.  „Не виждам никаква съществена разлика… освен, че не пия“, каза Ричардс.\r\nДругият китарист на групата Рони Ууд каза, че Ричардс е \"много по-мек\", след като се отказал от алкохола.\r\n„С удоволствие се работи с него. Сега е отворен за повече идеи“.    „Ако успее да издържи, ще бъда до него, с пълна подкрепа“, каза Ууд.\r\n„Ролинг Стоунс“ планира да започне турне в САЩ, стартирайки от Маями през април.", "date": "2018.12.13", "title": "Шок: Кийт Ричардс отказва алкохола"}
{"url": "https://www.actualno.com/healthy/ek-odobri-bez-zabelejki-modernizacijata-za-163-miliona-na-speshnata-pomosht-news_711623.html", "text": "  Европейската комисия без забележки и допълнителни въпроси, одобри проекта за модернизация на спешната медицинска помощ, който е най-големият инфраструктурен проект в сферата на здравеопазването за настоящия програмен период 2014-2020 г.     В официално съобщение на ЕК комисарят по въпросите на регионалната политика Корина Крецу заяви: „Този проект, финансиран от ЕС, значително ще подобри качеството и достъпността на здравеопазването в България. Той е нагледно доказателство за практическата полза от политиката на сближаване като средство за осигуряване на по-добра защита за нашите граждани“. Това заяви министър Кирил Ананиев по време на блиц контрола на днешното заседание на Комисията по здравеопазване.\r\n„В официалното съобщение на ЕК се казва още, че 71 милиона евро от фондовете на политиката на сближаване ще финансират подобряването на оборудването, ефективността и достъпността на спешните здравни услуги в България“, посочи още Ананиев. Това ще стане в изпълнение на проект № BG16RFOP001-4.001-0001-С001 „Подкрепа за развитие на системата за спешна медицинска помощ“. Проектът, който се осъществява с финансовата подкрепа на Оперативна програма „Региони в растеж“ (ОПРР) 2014-2020, съфинансирана от Европейския съюз чрез Европейския фонд за регионално развитие (ЕФРР), ще бъде реализиран на територията на цялата страна чрез строителство (в т.ч. и на нови сгради), реконструкция, ремонт, преустройство и подобряване на достъпа в 237 обекта от системата на спешна медицинска помощ: спешните отделения на 34 лечебни заведения за болнична помощ, 27 центъра за спешна медицинска помощ и разкритите към тях 170 филиала и 6 изнесени екипа; модернизиране на помещенията чрез: доставка на оборудване и обзавеждане на структурите на спешната медицинска помощ; закупуване на 400 нови линейки, оборудвани с медицинска техника и апаратура за спешна помощ.\r\nЦелта е осигуряването на качествен, равнопоставен и навременен достъп до услугите на спешната медицинска помощ на гражданите на България и на пребиваващите на нейната територия.  Общата стойност на проект „Подкрепа за развитие на системата за спешна медицинска помощ“, бенефициент по който е Министерството на здравеопазването, е 163 897 815,62 лв., от които безвъзмездната финансова помощ е в размер на 163 502 132,68 лв.\r\nСрокът за изпълнението на дейностите по реализацията на проекта е 36 месеца, или до 23 октомври 2021 г.", "date": "2018.12.13", "title": "ЕК одобри без забележки модернизацията за 163 милиона на Спешната помощ"}
{"url": "https://www.actualno.com/crime/24-godishen-rani-s-noj-3-jeni-i-dete-v-kv-hristo-botev-barikadira-se-v-doma-si-news_711637.html", "text": "  Млад мъж нападна 3 жени и дете в столичния квартал \"Христо Ботев\", барикадира се в дома си и се наложи служители на полицията да го изведат.     Към 19.05 часа в полицията е получен сигнал за инцидент в столичния кв. „Христо Ботев“. Според първоначалната информацията, при конфликт, младеж на 24 години е нанесъл наранявания с хладно оръжие на три жени и дете, след което се е затворил в дома и отказал да го напусне. Пристигналите на място полицейски екипи от СДВР, Първо РУ и Специализираните полицейски сили са предприели действия за безопасното му извеждане. Той е задържан в Първо РУ.   Екипи на Спешна помощ са откарали пострадалите за прегледи и оказване на медицинска помощ, като сред тях евентуално по-сериозно е състоянието на най-възрастната жена.\r\nНа мястото на инцидента се извършва оглед, предстоят процесуално-следствени действия, предаде БГНЕС.  ", "date": "2018.12.13", "title": "24-годишен рани с нож 3 жени и дете в кв. \"Христо Ботев\", барикадира се в дома си"}
{"url": "https://www.actualno.com/europe/borisov-ot-bruksel-bylgarite-se-strahuvat-ot-bejancite-news_711636.html", "text": "  От Брюксел премиерът Бойко Борисов коментира някои от възловите теми пред ЕС и България.     \"Нашите летища доказано отговарят на шенгенските изисквания. За сухопътната граница страхът на някои европейски държави е, че при друго правителство, което не се справя с миграционната вълна, както например нашите съседи, минавайки през шенгенска България, Гърция, Румъния, Унгария, стигат до Западна Европа, без да има къде да ги спрат. Шенген по земя вече няма, навсякъде вече има граници\", заяви той.   Относно да се присъедини към глобалния пакт за миграция, премиерът коментира. \r\n\"Страхът на българите е не, че някой ще дойде да работи за 5 месеца или 6 у нас, а за това какво ще стане в последствие като се образуват цели поколения. Европейските граждани са работили цяла година, за да имат такъв БВП, а сега на най-светлите празници изведнъж да излезе някой с автомат да ги очисти...И ние да говорим как да се грижим за това - нелепо е. Това им отговорих, заяви Борисов по повод в Страсбург.   По повод Brexit премиерът заяви: \"Аз ще пледирам отново и единствено за уникалност в договора за английските служби и европейските служби, това е, което е важно за всички нас. Те са едни от най-добрите в света и ще се нуждаем от тях в борбата с тероризма и контрабандата\", каза още Борисов от Брюксел.\r\nМеждувременно държавните и правителствени ръководители на страните в Европейския съюз взеха политическо решение на срещата на високо равнище в Брюксел - , които изтичат на 31 януари. Това бе обявено от председателя на Европейския съвет Доналд Туск.   \"ЕС единодушно разшири икономическите санкции срещу Русия във връзка с нулевия напредък по изпълнението на споразуменията от Минск\", каза той.    След приключване на официалната процедура решението ще бъде публикувано в Официалния вестник на ЕС и ще влезе в сила, предава ТАСС, цитирани от БГНЕС. \r\nИкономическите санкции срещу Русия бяха наложени през юли 2014 г., след свалянето на малайзийски \"Боинг\" над Донбас, изпълняващ полет MH17. Оттогава те се подновяват на всеки шест месеца. През март 2015 г. на среща на върха ЕС реши, че санкциите могат да бъдат отменени едва след изпълнението на Минските споразумения.", "date": "2018.12.13", "title": "Борисов от Брюксел: Българите се страхуват от бежанците"}
{"url": "https://www.actualno.com/society/boil-bankov-bylgarija-trjabva-da-e-kulturen-centyr-na-evropa-news_711621.html", "text": "  Ние трябва да бъдем един същински културен център на Европа. Това каза министърът на културата Боил Банов по време на на откриването на изложбата „Аполония Понтийска – по стъпките на археолозите“ в Регионалния исторически музей – София, предаде „Фокус”.     Експозицията „Аполония Понтийска – по стъпките на археолозите“ разказва историята на древния черноморски град на територията на днешен Созопол в светлината на археологическите проучвания, провеждани там повече от век и продължаващи и понастоящем. Това е поредният проект от успешния научен и културен обмен между България и Франция. Над 500 артефакта „разказват” за града и прилежащите му територии с неговите институции, архитектура, всекидневен живот, некрополи. Включени са експонати от „Музей Лувър”, Музеен център – Созопол, Национален археологически институт с музей при БАН, Национален исторически музей, Регионален исторически музей – Бургас.   Изложбата се реализира с финансовата подкрепа на Министерството на културата на Република България, „Музей Лувър” и Френския институт в България и може да се види до 10 март 2019 г. в зала „Временни експозиции” на Регионалния исторически музей – София.\r\n„Това е поредното голямо събитие, което България прави заедно с родината на културата и изкуството - Франция и в частност с тази уникална институция - Лувър. За още по-голяма радост това станаха дългогодишни отношения, които продължават. Ще продължаваме да договаряме още много интересни неща и размени и за 2020 година. Имаме много интересни проекти, които ще реализираме съвместно”, каза още той. „Така че София, и цялата страна да бъде наистина един културен център, защото има всички основания за това. Пластове култура излизат безкрайно в тази страна. Нашите прекрасни творци на съвременно изкуство, невероятните археологически неща, които имаме, трябва да излизат навън. Ще задълбочаваме тези процеси, работим за това. Едно от ключовите акценти на тези политики е партньорството ни с Лувъра\", допълни Банов.  ", "date": "2018.12.13", "title": "Боил Банков: България трябва да е културен център на Европа"}
{"url": "https://www.actualno.com/society/novinite-naj-vajnoto-za-denja-13-dekemvri-news_711570.html", "text": "   Редакционният екип на ви представя вечерния информационен бюлетин, посветен на най-важните събития от днешния 13 декември, четвъртък.       Негово Светейшество Папа Франциск ще посети България от 5 до 7 май 2019 г. Това съобщиха от правителствената пресслужба.   Парламентът одобри изменения на Наказателния кодекс, които се осъществяват заради приемането на европейска  Директива 2014/42/EC.  Гласуваха само 86 депутати от общо 240, като 64 от тях гласуваха \"За\" измененията. Това заключение може да бъде извадено от публикувания за обществено обсъждане на сайта на Министерството на труда и социалната политика План за Националната стратегия за намаляване на бедността.     Софийският административен съд отмени решението на Комисията за защита от дискриминация (КЗД) от 12 юли 2018 г., според което КЗД посочва, че няма дискриминация в предложението да се отпускат стипендии за ромски ученици. Съдът връща на КЗД казуса за ново произнасяне. Това съобщиха от сдружение \"Азбукари\", които водят съдебното дело в продължение на две години. От началото на декември България е поставена под мониторинг по системата \"Зелена карта\" на автомобилните застраховки. Причината е неплащане от страна на български застрахователни компании на щети от катастрофи с родни автомобили в чужбина - феноменът \"скрити румънки\".    Бизнесмените бяха предадени от френските власти на разследващия екип от специализираната прокуратура на 6 декември. Наказателната отговорност на Николай Банев и Евгения Банева се ангажира за 7 престъпления от общ характер. Според прокуратурата от 2005 г. до задържането им в Ница Баневи източили четири предприятия, укрили десетки милиони данъци и изпрали повече от 1 млрд. лв. Почти две години, след като лампа падна и уби жена в тунел \"Ечемишка\", вече има обвинени длъжностни лица за случая. Това става ясно от съобщение на прокуратурата. Седем станаха жертвите на инцидента, при който бърз влак в Турция, пътуващ към Коня, се блъсна в локомотив. Тодор Николов е в неизвестност от сряда, 12 декември. Последно е разговаряно с него минути след 16:00 часа. Оттогава се губят следите му. Днес председателят на БСП Корнелия Нинова бе приета по спешност в УМБАЛСМ “Пирогов” с абсцес. Направена ѝ е хирургическа намеса, съобщиха от БСП. Притеснително е решението за силното ограничаване на обхвата на машинното гласуване. Това заяви президентът Румен Радев по време на дискусия в президентството, посветена на прозрачността и доверието в изборите. Поне моментно е прекратена тримесечната тенденция на ерозия в обществената подкрепа към ГЕРБ, като управляващата партия остава с 1,5% преднина пред БСП. Това става ясно от данните на национално представително проучване на изследователски център „Тренд”. Агенти под прикритие ще има по коледните базари в големите градове у нас, както и на местата, където се събират повече хора, научи „Монитор”. Мерките са превантивни и целят да се следи за съмнителни лица, които може да са терористи.", "date": "2018.12.13", "title": "Новините: Най-важното за деня, 13 декември"}
{"url": "https://www.actualno.com/vraza/kmetyt-na-mezdra-pred-actualnocom-obshtinskijat-syvet-me-konfrontira-za-zaema-bez-da-znam-zashto-news_711625.html", "text": "  Това е част от една история с продължение, която – мястото на действие е Община Мездра. Участници са кметът инж. Генади Събков и председателя на местния парламент Яна Нинова. В ролята на гръцкия хор – общинските съветници, които не е ясно кой припев пеят, този от 2017 или този от 2018 г.     Потърсихме за коментар кмета Генади Събков за колизиите, които се случват сред общинските съветници по повод Той заяви, че историята с възнаграждението на председателя на Общинския съвет Яна Нинова сигурно звучи интересно за много медии, . „Въобще няма спиране на нейна заплата. Тя по погрешка си е получавала заплатата като всички служители на общинска администрация. Сега ще си получи възнаграждението заедно със всички общински съветници, до края на 25 декември е срока\", каза Генади Събков. Ето какво заяви още той пред     Бих искал да чуя мнението на колегите общински съветници на заседанието на 20 декември, не ми е ясна тяхната позиция, след като този (рефинансиращия от 2017 г.)  заем е взет с тяхно решение на заседание през 2017 г. Взехме безлихвен кредит, а в документите е упоменато, че той ще се погасява с кредит от финансова институция. Нещата са предрешени. В това решение на Общинския съвет е упоменато, че той ще бъде върнат с кредит от финансова институция, т.е. нещата са упоменати във вече взето решение на Общинския съвет, и изведнъж в края на 2018 г., някой не желае да изпълни онова, което е взел като решение преди една година, още повече, че няма посочени никакви мотиви за това.  Странно ми се струва. Ние фактически не увеличаваме обема на задълженията на Общината по никакъв начин, ние просто уреждаме разплащането да бъде по възможно най-благоприятния начин на стари задължения. Ако погледнем назад във времето, този кредит от 2015 г. е рефинансиран няколко пъти, вкл. и в края на 2017 г., разбира се с решения на Общинския съвет, той също касае стари задължения. В новия мандат нямаме  такава политика да търсим още кредити и да увеличаваме задълженията. Напротив, справяме се и покриваме  стари. Нещо повече, за 3 години успяхме да върнем над 4 млн. 200 хил. лв. стари задължения , т.е. ние не говорим за увеличаване на масата на  задълженията по никакъв повод. В този ред на мисли е абсолютно непонятно решението на  някои групи съветници да не подкрепят  подобно предложение на администрацията. Много ще ми бъде любопитно на заседанието на 20 декември какви ще бъдат аргументите, още повече, че това, което предлагаме да получим като кредит от банкова институция е при изгодни за общината условия - лихвен процент максимално до 3%, разсрочено плащане във времето, така че да бъде по силите и възможностите на общината през следващите години.    Да. Плащане  на наказателна лихва от 10% на Министерството на финансите, заради това, че не сме им върнали кредита в уговорения срок по договора, което е изключително неприемливо за Общината. Къде е лихва 3%, отложена във времето, къде е лихва от 10%. Мисля, че това е упражнение за ученици от началното училище. Чисто математически няма никаква логика да не отидем като община към такова решение. Според Министерството на финансите, няма практически такава община назад във времето, която да не погаси задълженията по безлихвения кредит чрез банков заем, а да търпи санкции по Закона за публичните финанси  в такъв предвиден  от закона голям размер 10 % плюс основен лихвен процент.     Аз нямам обяснение. Ще чакам отговор от колегите общински съветници, от неподкрепящите политически сили, защото това е интересно. Може би някои от тях не съзнават сложната икономическа ситуация, в която ще изпадне община Мездра, ако не се вземе подобно решение, непредсказуеми неща, които ще доведе неизплащането на това задължение. Искам и аз да чуя техните аргументи. Ние нямаме просрочени задължения. Имаме само един единствен заем към фонд ФЛАГ ( На 19 Март 2009 г. Община Мездра подаде две искания за кредит от фонд ФЛАГ на обща стойност 7 000 000 лв.), който е взет от предишно управление, изплащаме си го. Така завършва разговорът ни. Има заем, с решение на Общинския съвет е казано как да се погасява. И толкова. Това е станало през 2017 г. Обаче за една година разбирателството на кмета с местната власт се е променило, не е ясно защо се е породил конфликта между тях, но такъв има. Защо не се гласува вземането на нов заем при лихва 3%, защо няма разбиране между съветниците - представители на основните политически сили в мездренския общински съвет и се пресмятат колко от тях ще подкрепят предложението на сесията на 20 декември и колко не? Само въпроси …      Анелия Костова ", "date": "2018.12.13", "title": "Кметът на Мездра пред Actualno.com: Общинският съвет ме конфронтира за заема, без да знам защо"}
