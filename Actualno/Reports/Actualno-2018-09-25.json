{"url": "https://www.actualno.com/society/novinite-naj-vajnoto-za-denja-25-septemvri-news_696494.html", "text": "  Редакционният екип на Actualno.com ви представя най-важните новини за изминалия ден, 25 септември.      България отбелязва нищожен напредък при икономическата свобода в страна, но той не е достатъчен, за да я измести по-напред от досегашната 46-та позиция сред 162 държави в годишния доклад за 2018 г. \"Икономическа свобода по света”, изготвен от канадския институт \"Фрейзър” и разпространен за България от Института за пазарна икономика (ИПИ).   Най-голямата чешка енергийна компания ЧЕЗ, която държи и един от най-големите дялове на българския енергиен пазар, е готова да се обърне към Европейската комисия заради блокирането на сделката с \"Инерком\" от страна на КЗК. Това заяви говорителят на чешката компания Алице Хоракова пред 3e-News. В речта си пред Общото събрание на ООН днес президентът на САЩ Доналд Тръмп изтъкна успехите на страната, постигнати по време на досегашния му мандат.     Граждани, неправителствени организации, държавни институции, водният концесионер и комисията за енергийно и водно регулиране обсъдиха с омбудсмана Мая Манолова как да се реши проблемът с начисляването на разход вода \"общо потребление\" в сгради-етажна собственост, предаде БГНЕС. На прага на ХІІІ-та годишна среща на местните власти за 2018 г. в к.к. \"Албена\" от 1 до 3 октомври, Actualno.com разговаря със Силвия Георгиева, изпълнителен директор на Националното сдружение на общините в Република България (НСОРБ).    Ново научно звено се създава в структурата на БАН на мястото на Националния институт по метеорология и хидрология - реши Общото събрание на БАН, на което присъства и министърът на образованието Красимир Вълчев. Комисията за енергийно и водно регулиране обсъди исканото от \"Булгаргаз\" увеличение на цената на природния газ с близо 14% от 1 октомври. Заседанието проследи омбудсманът Мая Манолова. \"Увеличението на цената на природния газ вече влияе. Очаквам ръст в издръжката на живота 2400 лв., т.е. да мине 600 лв. на човек. Ако в едно семейство работят двама души трябва да получават чисто 1200 лв., а 75% от домакинствата нямат такъв  Българската армия страда от такава липса на кадри, че вече не разполага с достатъчно голям състав, за да проведе нормална подготовка. Това пише в доклад на Министерството на отбраната за подготовката на военните за първите шест месеца на тази година. Почти 100 сигнала за корумпирани служители са счетени за неоснователни от МВР само за първите 6 месеца на 2018 г. Това става ясно от отчета на вътрешноведомствения съвет за борба с корупцията в МВР.", "date": "2018.09.25", "title": "Новините: Най-важното за деня, 25 септември"}
{"url": "https://www.actualno.com/europe/guterish-svetyt-strada-ot-deficit-na-doverie-news_696507.html", "text": "   Това заяви в речта си пред сесията на Общото събрание на ООН генералният секретер на световната организация :     “Хората се чувстват разтревожени и несигурни и доверието е на предела си – доверието в националните институции, доверието между държавите, доверието в световния ред на основата на определени правила. Гражданите в отделните държави губят вяра в политическата класа, поляризацията се увеличава, а популизмът става все по-популярен. Сътрудничеството между страните е по-малко сигурно и по-трудно“.   Гутериш призова световните лидери да подновят ангажиментите си за световен ред на базиран на конкретни правила, като ООН бъде поставена в центъра, за да се справи с \"значителните заплахи, пред които са изправни човечеството и планетата\". Според него няма друг начин да се продължи напред освен с общи действия.\r\nГенералният секретар на световната организация предупреди и че климатичните промени трябва да се превърнат в спешен приоритет. Според него, ако през следващите две години не бъдат предприети конкретни усилия за намаляване на парниковите газове, светът рискува да се изправи пред неконтролируеми изменения на климата.     ", "date": "2018.09.25", "title": "Гутериш: Светът страда от дефицит на доверие"}
{"url": "https://www.actualno.com/europe/cvetanov-e-izbran-za-postojanen-predstavitel-v-us-na-evropol-news_696508.html", "text": "        Изборът в Брюксел е направен с пълен консенсус на делегации на всички национални парламенти и Европейския парламент. Цветанов ще отговаря за връзката между парламентите на държавите-членки, Европарламента и Управителния съвет на Европол. Катрин де Бол, изпълнителен директор на Европол изрази задоволството си от избора на Цветанов:   “Много съм доволна от сътрудничеството си с г-н Цветанов и за Европол е чест да работи с него, тъй като той е много опитен депутат. Винаги е подкрепял нашата агенция и има принос за развитието на полицейското сътрудничество в Европа. Ние, в правоприлагащата общност, можем да разчитаме на него. Той е и наш приятел“.\r\nНоминацията на Цветанов е направена от съпредседателите на групата от вътрешната комисия на Европарламента и от Австрийското председателство.  ", "date": "2018.09.25", "title": "Цветанов е избран за постоянен представител в УС на Европол"}
{"url": "https://www.actualno.com/europe/es-prikanva-dyrjavite-chlenki-da-zasiljat-kontrola-vyrhu-chumata-po-svinete-news_696504.html", "text": "        Европейският комисар по земеделието Фил Хоган приветства решението на Белгия да постави под карантина регион, в който голяма част диви свине умряха от вируса и превантивно заклаха 4 000 домашни прасета.\r\nРазговаряйки с репортери след срещата на министрите на земеделието в Австрия, Хоган припомни, че избухването е започнало в Източна Европа и че досега са били засегнати девет държави-членки.\r\n\"Ние не постигаме в момента такива резултати, каквито бихме искали или бихме могли да постигнем. Нуждаем се от сътрудничеството на всички държави-членки\", каза той, цитиран от АФП.     \"Сега трябва да погледнем много сериозно на разпространението на тази болест и да предприемем по-сериозни мерки в някои държави-членки, отколкото досегашните мерки за биологична сигурност. Готови сме да помогнем на всички държави-членки, които искат да потърсят съвет, които искат да потърсят подкрепа чрез съфинансиране, за да предотвратят тази болест, която представлява както заплаха за поминъка на земеделските производители, така и заплаха за търговията със свинско месо в Европа\", каза Хоган.\r\nТой отбеляза, че избухването е започнало в балтийските държави и се е разпространило в Полша, Румъния и Чехия, преди да стигне по някакъв начин до Белгия.\r\nЗа да предотвратят разпространението на вируса, открит на 13 септември, белгийските власти наредиха превантивно клане на прасета в южната част на страната.       Земеделските производители ще бъдат компенсирани отчасти от Белгия и отчасти от Европа, но болестта може да застраши една индустрия, която поддържа 15 000 работни места.\r\nВирусът на африканската чума по свинете, който е ендемичен в части от Африка и Азия, не е опасен за хората, но е фатален за домашните и дивите свине.\r\nДесет страни извън ЕС вече са забранили вноса на белгийско свинско месо, но вътрешният пазар на ЕС е много по-важен за индустрията.", "date": "2018.09.25", "title": "ЕС приканва държавите-членки да засилят контрола върху чумата по свинете"}
{"url": "https://www.actualno.com/politics/novijat-vytreshen-ministyr-preodoljahme-krizata-s-kadrite-news_696511.html", "text": "   Това каза на брифинг в Благоевград министърът на вътрешните работи .     \"Продължаваме ефективното противодействие на битовата престъпност, по-голяма мобилност на екипите, тъй като няма как във всяко едно населено място да има по 24 часа полицай, но можем да бъдем по-мобилни и да реагираме по-бързо на сигналите. Ползвайки създадените мобилни групи ще имаме и по-добър контакт с представителите на местната власт, оттам и с населението, за да идентифицираме основните проблеми и да ги решаваме\", подчерта министър Младенов.   Една от основните грижи е да се намерят повече пари за вътрешното материално-техническо оборудване за служителите на МВР. Първоначално за екипировката на полицаите, нови автомобили, средства за лична защита, компютри за разследващите полицаи и администрацията. Средствата, макар и малко, ще бъдат насочени към проблемните места.\r\n\"Но за да искаме, трябва да допринасяме за бюджета. Процесът е двустранен. Поели сме ангажимент към премиера и правителството да свием максимално контрабандата, сивата икономика, незаконната търговия, за да има постъпления в бюджета, които да се инвестират в сигурност\", каза още той.  По думите му до десетина дни ще бъдат връчени нови автомобили на \"Гранична полиция\" и на областните дирекции, които са на външните граници на Европейския съюз. Те са осигурени по европейска програма. ОД на МВР-Благоевград ще получи 17-18 автомобила. Предстои закупуването на бронежилетки, вървят и обществените поръчки за униформите на полицаите.   Визирайки отношенията със синдикатите в МВР, министър Младенов заяви, че . Диалогът естествено включва и критика, когато е градивна и основателна, така че приемам критики и се надявам да има такива, но трябва да има и обратна връзка. За да убедим обществото, че трябва да се повиши заплащането и статута на полицая, ние трябва да даваме услугата, която то очаква от нас.\r\nОхранителните фирми са една възможност, които да допринесат за сигурността като цяло. В цял свят те се използват като ресурс и комуникацията им с органите на МВР трябва да бъде на ниво. Според вътрешния министър, би било добре тяхната дейност да се регулира със закон и да е в\"светлата\" част на икономиката.    \"Все още се обсъждат кандидатурите за главен секретар на МВР. Екипът който ръководех е от изключителни професионалисти и , но към момента не мога да бъда конкретен като номинации и имена\", заяви още министър Младенов.   В Благоевград министър Маден Маринов, заедно с кмета и старши комисар Николай Хаджиев, директор на ОД МВР, прерязаха лентата на обновените сгради на ОД МВР и на Първо РПУ.\r\nС изпълнението на дейностите се постига подобряване на енергийната ефективност в съществуващия сграден фонд, удължен е животът на сградите, обекти на интервенция, осигурен е достъп на хора в неравностойно положение. Общата стойност на проекта е 1 456 928 лв., от които европейското финансиране е 1 238 388 лв., а националното - 218 539 лв.", "date": "2018.09.25", "title": "Новият вътрешен министър: Преодоляхме кризата с кадрите"}
{"url": "https://www.actualno.com/business/absurdi-i-isterii-zaradi-cenata-na-hljaba-news_696479.html", "text": "   Опитът да се спре поскъпването на хляба прилича на молебен за дъжд. Или на литийно шествие срещу катастрофите по пътищата. Вместо да се захванат с реални политики, управниците пробутват на българите успокоителни хапчета, пише Ясен Бояджиев в коментар за .      Да ни е честита есента. Летовниците се прибраха, улиците се задръстиха, тв аудиторията се завърна. И изпитаните средства за привличане на вниманието ѝ вече влизат в употреба. Безотказно като магнит действат шокиращите новини на тема цени, които прерастват в медийно-политически истерии. По принцип те имат цикличен характер - като възникващите понякога без видими причини пристъпи на страх и тревожност. Но имат и ясно изразена връзка със смяната на годишните времена и политическите сезони.    В това отношение условията тази година са благоприятни. Почти цяло лято валяха дъждове, които се отразиха на житната реколта - и в България (с около 6% надолу), и по света. Съответно изкупните цени на пшеницата се повишиха в сравнение с миналогодишните (първоначално с 25 на сто, после с по-малко). И ето ти новина: „хлябът скача“. Първите прогнози за 15-20% (20-30 стотинки) не се потвърдиха, но тревогата за „насъщния“ набра скорост, като същевременно влезе в резонанс с поредния цикъл в друга тревога. Международното положение остава напрегнато, тъй че петролните цени не проявяват никаква склонност към понижаване. А това по силата на договора с единствения ни доставчик неизбежно води към ново поскъпване на природния газ (с 13-14 на сто). Тъй че тази и следващата седмица по веригата на суровините и производството неизбежно ще изскочи темата за парното (тъкмо когато и времето застудя, като по поръчка).   Но засега на мода е цената на хляба. Не се съмнявам, че наистина има хора, за които няколко стотинки повече за хляб са от значение. Не подценявам и проблема с бедността. Но истеричният хор около поскъпването на хляба (а и на газа) като цяло е силно непропорционален на неговото реално социално-икономическо изражение и отражение. И е в пълен контраст с мълчанието, което цари, когато същите цени, при друго независещо от нас стечение на конюнктурата, тръгнат в обратната посока.\r\nОсвен медиите, тона в този хор задават и политиците, които на пожар се впуснаха да задържат цените. Идеите им обаче са или напълно безсмислени и абсурдни, или силно спорни и с противоречив ефект.       Към първата категория спада намерението на земеделския министър да уговаря търговските вериги да продават хляба без надценка и печалба. За целта бил започнал „индивидуални срещи“, а накрая щяло да има и обща среща при премиера. Засега не е ясно дали такива срещи наистина се провеждат. Но дори и да е така, дори и търговските вериги благородно да се отзоват на молбата, няма никакви гаранции, че после няма да прехвърлят въпросната надценка върху други стоки. По-скоро обратното.\r\nВъв втората категория идеи влиза съживеното от опозицията дежурно предложение за намаляване на ДДС специално за хляба от 20 на 5 процента. То очевидно няма (а според много експерти и не бива) да бъде прието. Но дори и да бъде, няма никакви гаранции, че съответните търговци ще намалят цените със съответния  процент. По-скоро обратното.\r\nВъобще, като при всички популистки идеи крайният ефект от цялото това чесане на езиците е предизвестен - абсолютно никакъв. Каквото трябва да поскъпва, ще поскъпне (както друг път поевтинява), а накрая всичко ще се забрави, до следващия път. Точно както стана през 2012 година, когато един друг земеделски министър обиколи около сто пъти телевизионните студиа, за да заплашва с масови проверки на ценообразуването и да се хвали, че бил уговорил две търговски вериги да замразят цените. Днес никой не помни какво точно, с колко и дали въобще е поскъпнало тогава.    Всичко това не означава, че нищо не може да се направи. Напротив. Вместо да се занимава с глупости, едно добро управление би могло да направи много, за да подкрепи конкуренцията на пазара и да подобри условията за бизнес. Тогава ефектът би бил много по-голям - както върху цените, така и върху икономическия растеж и доходите. Когато става дума за хляба например, „сивият“ сектор по веригата зърно-брашно-хляб би могъл да бъде изваден на светло. А ако говорим за газа, в продължение на десетилетия не бе направено нищо за разбиване на руския монопол в доставките.   Тук обаче много обичаме да кършим ръце за неща, които не зависят от нас. И да не правим онова, което зависи от нас. Затова опитът да се задържат цените на хляба прилича на молебен за (или против) дъжд, на литийно шествие срещу автомобилните катастрофи или на преговори на министъра на туризма със синоптиците, за да пускат само прогнози за хубаво време по плажовете. Самият министър на земеделието със сигурност прекрасно знае, че акцията му около цената на хляба е напълно безсмислена. Защо тогава разиграва този театър? Отговорът е лесен. Притеснени за властта си, управляващите непрекъснато се опитват да убеждават избирателите, че са страшно загрижени за тях. Но вместо да им кажат истината и да подобрят живота им чрез реални реформи и политики, те им пробутват успокоителни хапчета. Ефектът от тях обаче е вреден за всички, защото създава грешни представи и очаквания и поражда илюзии и халюцинации. А защо им е толкова мила властта и за какво я употребяват - това е съвсем друга тема.", "date": "2018.09.25", "title": "Абсурди и истерии заради цената на хляба"}
{"url": "https://www.actualno.com/healthy/myj-ot-jambolsko-e-pochinal-ot-zapadnonilska-treska-news_696500.html", "text": "   съобщават от БНР.     Възрастният мъж е лекуван една седмица в Ямболското инфекциозно отделение, поясняват от Регионалната здравна инспекция.   „Намерен е в къщи неконтактен, в безпомощно  състояние. Мозъчният  оток в началото е причина да се изпратят пробите за  изследване в София,  след което са се доказали антитела срещу западнонилска треска“,  обясни  д-р Наташа  Капсъзова от РЗИ-Ямбол.\r\nЗдравните власти допълват, че мъжът не е пътувал в рискови държави и  няма видими данни за ухапване от комари, въпреки че именно чрез  насекомите се пренася заболяването.  В началото на септември на всички здравни специалисти в Ямболско беше  препоръчано да не изключват от диагнозите си западнонилската треска,  защото регионът е рисков.   ", "date": "2018.09.25", "title": "Мъж от Ямболско е починал от западнонилска треска"}
{"url": "https://www.actualno.com/blagoevgrad/koncesionerite-na-mola-v-blagoevgrad-iskat-ekspertna-ocenka-na-shtetite-news_696509.html", "text": "        Вчера силният вятър отнесе цялата източна стена от арт елементи и част от южната облицовка на сградата, във и около която по това време се намираха стотици хора. Пострадали няма.   Малко след 18 часа красивата и артистична опаковка на най-голямата търговска сграда била буквално обрулена от вятъра. Цялата конструкция на фасадата е паднала, а звукът наподобявал взрив. За около час ситуацията била овладяна.\r\nВътре по самата сграда няма поражения, поясни в качеството си на председател на областния щаб за реакция при бедствия областният управител Бисер Михайлов. Според областния директор на пожарната служба Георги Пармаков, при евакуацията на хората от сградата и района около нея са изпълнени всички изисквания. По думите му, към момента на инцидента аварийните изходи са били отворени.  И към момента достъпът до сградата остава забранен. Спряно е електрозахранването.   Охраната на сградата ще продължи денонощно, а следващите действия за нейното обезопасяване и възстановяване на щетите трябва да са на концесионера, подчерта областният управител.", "date": "2018.09.25", "title": "Концесионерите на мола в Благоевград искат експертна оценка на щетите"}
{"url": "https://www.actualno.com/burgas/filialyt-na-nha-v-burgas-otkriva-uchebnata-godina-na-3-oktomvri-news_696496.html", "text": "  Филиалът на Националната художествена академия в Бургас ще открие учебната година на 3 октомври. Това е първото висше учебно заведение, което отваря врати в Бургас след откриването на Бургаския свободен университет през 1991 година.     Церемонията ще започне в 17:00 ч. с музикално изпълнение на възпитаници от НУМСИ \"Проф. Панчо Владигеров\". Водосвет за здраве и благополучие на новия филиал, неговите преподаватели и възпитаници ще отслужат представители на бургаското православно духовенство.\r\nПриветствие към първокурсниците ще отправят ректорът на Академията проф. Николай Драчев, кметът на Бургас Димитър Николов и директорът на филиала на НХА в Бургас проф. Георги Янков. По време на откриването на учебната година първокурсниците ще получат своите студентски книжки.\r\nПреподавателите в бургаския филиал на Националната художествена академия ще представят обща изложба със свои творби. Тя ще бъде открита в залите на Магазия 1 непосредствено след официалната церемония по откриването на учебната година.  Повече от 40 студенти ще се обучават по специалностите \"Живопис\", \"Графика\", \"Книга, илюстрация, печатна графика\", \"Плакат и визуална комуникация\", \"Рекламен дизайн\" и магистърска програма \"Арттерапия\". В учебните програми на специалностите са включени общообразователните дисциплини, обслужвани от катедрите \"Рисуване\" и \"Изкуствознание\".\r\nЛекционните зали и ателиетата, в които ще се обучават студентите от филиала на НХА в Бургас, се намират в обновената сграда на Магазия 1 в зоната за свободен достъп на бургаското пристанище. Община Бургас със собствени средства направи реконструкция и преустройство на учебните стаи, за да отговарят на необходимите изисквания.\r\nРазположението на филиала и близостта му до морето създава условия за прекрасна творческа атмосфера, която ще помага на студентите да развиват артистичните си способности.    ", "date": "2018.09.25", "title": "Филиалът на НХА в Бургас открива учебната година на 3 октомври "}
{"url": "https://www.actualno.com/europe/nemski-politici-objaviha-bojkot-na-erdogan-news_696510.html", "text": "        Германският президент Франк-Валтер Щайнмайер ще бъде домакин на празничната вечеря в петък, предаде МИА.\r\nПрисъствието на канцлера на приеми, организирани от президента, не е правило. Канцлерът само понякога присъства на церемониите в президентската резиденция, а последният път това беше по време на посещението на кралицата на Великобритания Елизабет II през 2015 г.\r\nНа галавечерята в двореца \"Белвю\" няма да присъстват и голям брой опозиционни политици.  Лидерът на Свободната демократическа партия Кристиан Линднер заяви пред ежедневника \"Ранс пост\", че не иска да бъде част от „пропагандата на Ердоган“.\r\nВ съвместно изявление на председателството на Зелените се казва, че държавен прием не е подходяща форма за почитане на човек, който \"разрушава основите на демокрацията в собствената си страна\".   Бившият президент на Зелените, Джем Ездемир, който е с турско потекло и е един от най-силните критици на Ердоган, все пак ще присъства на вечерята.    \"Искам турският президент да изтърпи мене и моята критика към политиката му\", каза Ездемир.\r\nТурският президент трябва да пристигне в Берлин на 27 септември и да посети Кьолн на 29-ти. Поради посещението на Ердоган на 22 септември в Германия имаше протести в няколко германски града. На протестът в Берлин присъстваха няколкостотин души, носейки плакати с надписи \"Ердоган не е добре дошъл\". Митингите бяха организирани от коалиция организации срещу турския президент, включително кюрдското сдружение. В няколко германски града по улиците се проведоха протестни шествия, в които взеха участие от 80 до 200 души.\r\nЗа петък и събота са планирани няколко големи протеста в Берлин и Кьолн заради посещението на Ердоган. Очаква се да присъстват около 10 000 души.   Турският президент заяви в неделя, че планира да засили икономическите и политическите връзки с Берлин при предстоящото посещение в Германия.\r\nОтношенията между Берлин и Анкара се влошиха след опит за преврат в Турция през 2016 г., след което десетки хиляди хора, включително германски граждани, бяха арестувани. Напрежението намаля, след като германски журналист от турски произход бе освободен миналия месец и бе позволено на друг германски гражданин да напусне Турция.   Около три милиона турци живеят в Германия, най-голямата турска диаспора в света.\r\nГермански официални лица твърдят, че нямат друг избор освен да укрепят връзките си с Анкара, въпреки загрижеността си за нарушенията на правата на човека в Турция.", "date": "2018.09.25", "title": "Немски политици обявиха бойкот на Ердоган"}
{"url": "https://www.actualno.com/america/sasht-nalaga-sankcii-na-syprugata-na-venecuelskija-prezident-news_696505.html", "text": "        Силиа Адела Флорес де Мадуро, бивш главен прокурор и съпруга на президента, е потърпевша от решението на САЩ като една от фигурите, помогнала на Мадуро да укрепи авторитарната си власт.   \"Министерството на финансите ще продължи да налага финансови санкции на онези, които са отговорни за трагичния упадък на Венецуела, както и на мрежите и служителите, които са я използвали, за да натрупат незаконното си богатство\", заяви в изявление министърът на финансите на САЩ Стивън Мнучин.", "date": "2018.09.25", "title": "САЩ налага санкции на съпругата на венецуелския президент"}
{"url": "https://www.actualno.com/africa/v-oon-se-prismjaha-na-hvalbite-na-trymp-za-uspehite-mu-video-news_696525.html", "text": "        Той се похвали пред световните лидери, събрали се на високия форум в Ню Йорк, че американската икономика \"преживява бум както никога досега\" и че за по-малко от 2 години в Белия дом неговото правителство е свършило повече от почти всяко друго досега, предаде Асошиейтед прес.   Думите му предизвикаха смях и шумно оживление сред присъстващите десетки държавни глави и делегати в залата. \" \", отвърна Тръмп.\r\nСпоред него САЩ сега са \"по-силна, по-сигурна и по-богата страна\", отколкото преди той да встъпи в длъжност през януари 2017 година. \"Ние защитаваме Америка и американския народ, защитаваме също и света\", отбеляза президентът. Тази администрация отстоява американския суверенитет и не желае \" \", продължи той.   САЩ зачитат правото на всяка страна да спазва своите обичаи, вяра и традиции и никога няма да поучават другите страни как да живеят, работят и каква религия за изповядват, но очакват и другите страни \"да зачитат американския суверенитет в замяна\", подчерта Тръмп.   Президентът на САЩ предупреди европейските страни да не бъдат зависими от руските енергоносители, предадоха световните агенции.    \" \", каза Тръмп, похвалвайки Полша за разработването на алтернативни тръбопроводи, информира ДПА.\r\nДа се разчита на само един чуждестранен доставчик на енергоносители, означава страната да стане уязвима (...) затова приветстваме страни като Полша, заради излизането им от редиците на участниците в строителството на Балтийския газопровод (Северен поток 2), за да не зависят повече от Русия, заяви Тръмп, цитиран от ТАСС.    САЩ са станали най-големият износител на енергоносители в света, заяви американският президент, допълвайки че Америка е готова да доставя петрол, природен газ и въглища. По думите му \" \".\r\n\"Защитаваме много от тези страни безплатно, а в замяна от тях получаваме високи цени на петрола, това не е хубаво\", подчерта Тръмп. \"Искаме те да спрат да повишават цените и да започнат да ги понижават\", каза той.   Президентът на САЩ нарече Иран \" \", ограбваща иранския народ, за да плаща за агресия в чужбина. \"Иранското ръководство сее хаос, смърт и разрушение\", каза Тръмп на ежегодното събрание. \"Те не зачитат съседите си, нито границите, нито суверенните права на страните\", добави той.\r\nТръмп направи сравнение между отношенията на САЩ с Иран и подобрилите се, по думите му, отношения със севернокорейския лидер . Той похвали държавния ръководител на КНДР за това, че е спрял ядрените опити и ракетните изпитания и е върнал част от тленните останки на загинали американски военнослужещи през Корейската война.   Тръмп поиска от страните по света да се присъединят към САЩ в изолирането на Иран, предаде Асошиейтед прес. Той добави, че е предприел кампания на \" \", за да лиши Иран от парите, които са му нужни, за да осъществява \"кървавия си дневен ред\" на хаос и кръвопролитие в Сирия и Йемен.\r\nТой отбеляза оттеглянето на САЩ тази година от споразумението за иранската ядрена програма между Техеран и световните сили и връщането на американските икономически санкции.", "date": "2018.09.25", "title": "В ООН се присмяха на хвалбите на Тръмп за успехите му (ВИДЕО)"}
{"url": "https://www.actualno.com/balkani/anketa-severno-kosovo-ne-vjarva-nito-na-srybskite-nito-na-albanskite-politici-news_696513.html", "text": "   Около 99% не вярват на нито един албански политик в страната, обяви РСЕ.     Това са резултатите от проучване на общественото мнение на неправителствената организация „Актив“ от Северна Митровица, проведено през втората половина на юни тази година сред 800 респонденти от Северна Митровица, Лепосавич, Зубин Поток и Звечан.   През миналата година резултатите от изследването показаха липса на доверие сред гражданите към сръбските политици със 78%.\r\nОт „Актив“ смятат, че резултатите от изследването недвусмислено показват \"криза на доверието\" сред обществото в Северно Косово.  ", "date": "2018.09.25", "title": "Анкета: Северно Косово не вярва нито на сръбските, нито на албанските политици"}
{"url": "https://www.actualno.com/america/erdogan-napusna-demonstrativno-zalata-na-oon-po-vreme-na-rechta-na-trymp-news_696521.html", "text": "   Това съобщи вестник \"Стар\".     В съответствие с плана на изявленията в сесията на Общото събрание на ООН Ердоган трябва да говори след американския президент.   ", "date": "2018.09.25", "title": "Ердоган напусна демонстративно залата на ООН по време на речта на Тръмп"}
{"url": "https://www.actualno.com/sofia/jiteli-na-mladost-blokiraha-dvijenieto-s-iskane-da-se-spre-prezastrojavaneto-news_696524.html", "text": "   Повод за недоволството са неспиращите строежи в квартала и заплахата той да се превърне от елитен квартал в гето.     „Днес сме отново на протест, защото зелените площи продължават да изчезват. Строежите са много оспорвани и голяма част от терените са придобити чрез незаконни реституции. Настояваме да се разследват всички реституции, които се случиха. Как е възможно метростанция да се окаже, че е изградена върху частен терен? Десислава Иванчева и Биляна Петрова се опитаха да спрат това беззаконие и затова бяха арестувани. Настояваме всичко свързано с тях също да се разследва”, каза Татяна Христова, която от години живее в „Младост”.   Тя подчерта, че трябва да се сложи край на безразборното презастрояване в района и да се наложи регулация чрез подробните устройствени планове.\r\nНа въпрос дали жителите на \"Младост\" вече се умориха от протести, Христова каза, че е така, но няма да се предадат и хората отново ще се надигнат. Следващата стъпка на протестиращите ще бъде масово блокиране на кръстовища, защото само по този начин смятат, че ще бъдат чути, добави тя.  „Ще преминем към крайни мерки и граждански арести. Просто няма накъде повече. Никой няма да ни чуе, докато не арестуваме главния архитект Здравко Здравков и кмета на София Йорданка Фандъкова”, заяви Завен Астадуров.   Астадуров добави още, че гражданските арести у нас няма да са прецедент и, че историята познава два такива. Мъжът подчерта, че е готов лично той да ги извърши. Според него най-правилната постъпка в този момент е Здравков и Фандъкова да си подадат оставките и да оставят града в ръцете на някой, който знае как се управлява европейска столица.\r\nЖителите настояват още за незабавното спиране на строителните дейности в парка до големия хипермаркет в \"Младост 3\" като район „Младост” или Столичната община предложи на инвеститора равностоен общински терен на безконфликтно място, както и отпадане на предвидените 8-етажна сграда и два търговски обекта в същия парк. Хората искат още да не се допуска строителство в междублоковите пространства зад бл. 320, при бл. 20, при бл. 70 и на всички конфликтни места, където възникна гражданско недоволство.    ", "date": "2018.09.25", "title": "Жители на \"Младост\" блокираха движението с искане да се спре презастрояването"}
{"url": "https://www.actualno.com/society/zaporirani-sa-imotite-na-trajcho-trajkov-news_696528.html", "text": "   Новината съобщи председателят на комисията Пламен Георгиев пред .     След проверка, започнала през 2017 г., комисията открила несъответствие между доходите и имуществото на Трайков за 2,4 млн. лева. Размерът на евентуалния иск ще бъде за 2,3 млн. лева. Комисията е проверявала състоянието на Трайков през последните 10 години.   Съдът е наложил запор на 1/2 от апартамент, ателие, дворно място, паркомясто, акции, влогове и депозити на Трайков, който в момента е общински съветник в София.\r\nПроверката на Трайков е започнала заради повдигнатото срещу него обвинение за продажбата на остатъчния дял от енергийното дружество ЕВН. Заедно с него подсъдими са бившият министър на финансите Симеон Дянков и бизнесменът Иво Прокопиев.  В момента тече 14-дневен срок, в който Трайков да представи пред КПКОНПИ документ за произхода на средствата. Има и едномесечен срок да бъдат предявени възражения срещу запора. Ако Трайков докаже законния произход на доходите, запорът ще бъде вдигнат. Ако не успее, комисията ще поиска отнемане на запорираното имущество.   ", "date": "2018.09.25", "title": "Запорирани са имотите на Трайчо Трайков"}
{"url": "https://www.actualno.com/europe/jitelite-na-pet-selishta-kraj-italianskija-grad-piza-sa-evakuirani-zaradi-pojari-news_696523.html", "text": "        Равносметката до момента е, че са изгорели 600 хектара борови и маслинови гори, евакуирани са 5 селища или общо към 700 души,  които са настанени в спортни зали или при близки. Летището на Пиза е временно затворено. Жертви няма. Къщи в селището Калчи са пострадали, а на някои места пожарникарите все още се опитват да потушат пламъците. Хората са предупредени, че ще могат да се приберат по домовете си най-рано утре следобед.   Кметове и общински съветници са на мнение, че пожарът е умишлен и от прокуратурата започнаха разследване в тази посока.\r\nОгънят е избухнал в планината Сера около 22 часа местно време снощи. Силният вятър е разнесъл бързо пламъците, които, по думите на пожарникарите, са достигали към 30 метра височина. Вятърът затруднява овладяването им, но специализираните екипи и хеликоптери се опитват да се справят в сложната ситуация. По чудо не изгоря манастирът на Пиза край Калчи, който датира от 14-и век.  Управителят на област Тоскана Енрико Роси обяви извънредно положение и отпусна 200 хиляди евро за разходите по спасителните операции.   ", "date": "2018.09.25", "title": "Жителите на пет селища край италианския град Пиза са евакуирани заради пожари"}
{"url": "https://www.actualno.com/politics/borisov-se-sreshtna-s-erdogan-v-nu-jork-news_696519.html", "text": "        Борисов и Ердоган са оценили високо \"положителното икономическо активизиране на отношенията между двете страни в областта на туризма, енергетиката и транспорта през последните години.\"   По време на срещата българският премиер Борисов е подчертал, че Турция остава освен наш непосредствен съсед, но и важен партньор в областта на миграцията и борбата с тероризма.\r\nПрезидентът на Турция Ердоган е изразил благодарност към министър-председателя Бойко Борисов за провеждането на срещата на върха между ЕС и Турция във Варна на 26 март.  По думите на турския президент срещата във Варна дава положителна насока на развитие в отношенията между Анкара и Брюксел.   Българският министър-председател е подчертал важността от споразумението между ЕС и Турция за всички европейски държави и е посочил, че мирът и диалогът са най-доброто средство на дипломацията.", "date": "2018.09.25", "title": "Борисов се срещна с Ердоган в Ню Йорк"}
{"url": "https://www.actualno.com/healthy/lipsva-grija-za-hronichno-bolnite-deca-v-uchilishta-i-detski-gradini-news_696456.html", "text": "  Деца с хронични заболявания и увреждания са без грижа в лекарските кабинети в детски градини и училища. Сдружения и неправителствени организации внесоха жалба до здравния министър Кирил Ананиев. Искането им е да се намери начин това положение да бъде променено, предаде Нова телевизия.     Когато малката Магдалена е почти 2-годишна, семейството ѝ разбира, че е болна от диабет. След като тръгва на детска градина се оказва, че медицинският персонал не може да полага необходимите грижи за заболяването й.   През 2017 г. в Закона за здравето влиза в сила текст, според който в медицинските кабинети в учебните заведения трябва да се полагат допълнителни грижи за деца с хронични заболявания. В наредбата за здравните кабинети обаче такова задължение не е записано.\r\nОт Здравното министерство изпратиха писмена позиция, в която казват, че ще бъде извършена промяна на наредбата за здравните кабинети в детските градини и училищата, но също така казват, че задълженията на медицинските  сестри са разписани в няколко наредби и  в случай на дете със захарен диабет, когато лечението е назначено от лекар, следва и медицинското лице в учебното заведение да поставя инжекции с инсулин, в детската градина обаче прилагат неразписаната наредба.   , каза директорката на детска градина\"Сърчице\"   Сега Магдалена ходи в единствената детска градина в София, в която има диабетна група, но след година става на 7.\r\n\"От догодина моят кошмар продължава с тръгването на училище. Аз пак няма да мога да започна работа и пак в едно 4-членно семейство бащата само ще трябва да работи\", сподели майката на момиченцето.    ", "date": "2018.09.25", "title": "Липсва грижа за хронично болните деца в училища и детски градини"}
{"url": "https://www.actualno.com/smartguide/chestvame-90-godini-ot-syzdavaneto-na-motorola-news_696457.html", "text": "  На днешния ден през далечната 1928 г. в Чикаго само с един продукт и петима служители братята Пол и Джоузеф Галвин създават компанията-предшественик на Motorola - Galvin Manufacturing Corporation. Припомняме си го днес, когато празнуваме и едва ли някой ще оспори, че ние трансформирахме технологичната индустрия.     Нашият първи продукт е създаден през 1928 г. с фокус върху живота на батерията - предизвикателство, което съществува и днес и което разрешаваме посредством нашите иновации и технологична еволюция. Устройството, чието пълно име е Galvin Manufacturing battery eliminator, давало възможност радиостанции, захранвани от батерии, да ползват и битово електричество. Днес, също толкова успешно, отговаряме на потребителските изисквания за висока скорост с най-новия ни продукт, 5G moto modTM.   В нашето ДНК е заложено да се вслушваме в потребностите и желанията на потребителите и да правим дори невъзможното, за да ги удовлетворим.\r\nПрез 1943 г. създадохме първата в света приемо-предавателна радиостанция. Нашите технологични разработки позволиха на милиони хора да проследят първото кацане на човек на Луната. Създадохме емблематичния RAZR V3, който зададе нови тенденции в дизайна на мобилните телефони и се превърна в първото устройство, което е и ценен моден аксесоар. Да не забравяме и moto modTM технологията, която дава възможност смартфонът да се трансформира в стерео колонка, принтер за моментни снимки, гейминг конзола или пък 360° камера. Фокусът на Motorola винаги са били потребителите. Създаваме нашите продукти с цел да облекчим и улесним ежедневието на нашите клиенти. В същото време, на корпоративно ниво, ние си даваме ясна сметка, че служителите ни стоят в основата на този успех. Дългосрочното лидерство се е превърнало в традиция за нашата компания - още от Пол Галвин, който ръководи Galvin Manufacturing 28 години, до настоящия президент на компанията Серджо Буняк, който е част от екипа на Motorola от 1996 г.  През годините Motorola е имала много поводи и вълнуващи моменти за празнуване. През последните 90 години ние оставаме верни на нашата най-важна цел - да прекрачваме границите, които стоят пред иновациите, и да правим технологиите достъпни за всички потребители в максимално олекотен формат. Нямаме търпение да споделим нашите вълнуващи постижения, паметни моменти, интересни факти и викторини през следващите 90 дни в социалните мрежи. Днес ви каним да отпразнувате с нас #90yearsmotorola и ви поздравяваме с едно специално послание:    ", "date": "2018.09.25", "title": "Честваме 90 години от създаването на Motorola"}
{"url": "https://www.actualno.com/society/mzhg-bufernite-zoni-s-ogranichenija-za-grupov-lov-na-divi-svine-shte-bydat-namaleni-dvojno-news_696503.html", "text": "   . Това е санитарният минимум, който Българската агенция по безопасност на храните предлага, заяви заместник-министърът на земеделието, храните и горите Атанас Добрев по време на заседание на Управителния съвет на Национално ловно-рибарско сдружение – Съюз на ловците и риболовците в България, съобщиха от пресцентъра от пресцентъра на МЗХГ     Той обясни, че всички мерки, които се предприемат с проектозаповедта са с цел превенция срещу заболяването африканска чума по свинете (АЧС). По време на срещата Атанас Добрев каза още, че тече процедура за отпадане на придружаващ горски служител при индивидуалния лов на дива свиня. Представителите на Сдружението изразиха готовност за съвместна работа с институциите за борба с АЧС.   ", "date": "2018.09.25", "title": "МЗХГ: Буферните зони с ограничения за групов лов на диви свине ще бъдат намалени двойно"}
{"url": "https://www.actualno.com/curious/dneven-horoskop-za-26-septemvri-news_696469.html", "text": "        Тази сряда е добър ден за всички дейности, свързани с обучение и образование. Не се колебайте са опитате силите си в напълно нова сфера. Застудяването е налице и това може да понижи тонуса ви. Започнете деня с раздвижване и походете повече пеша - ще се почувствате по-добре.   При преследването на целите ви днес забравете за традиционните начини на постигането им. Сега може да си позволите повече настъпателност, но не преминавайте в агресия.     Измъчва ви търсенето на разрешение на даден проблем. Не бързайте да се отчайвате. Към обяд ще ви хрумне блестяща идея.    Днес не разчитайте само на себе си. Има много хора, които може да ви помогнат, както с реални действия, така и да ви подкрепят реално. Отговорът на въпросите ви се намира съвсем близо до вас. За да ги видите трябва да се разтоварите психически и да се отдалечите малко от проблема.      Съдбата обича смелите, а вие сте прекалено предпазливи. Никой не ви кара да се втурвате с главата напред, но може да направите някои първоначални гмуркания. Денят ще ви изненада с неочаквано обаждане, свързано със служебно предложение. Ако отдавна се оплаквате от рутината сега е моментът да се възползвате, за да промените това.    Случайна реплика на ваш приятел ще ви помогне да направите нелек избор. Това ще ви научи да се вслушвате повече в другите. Каквото и решение да вземете - то ще бъде вярното. Единственият сигурен неуспех е, когато не действаме. Няма за какво да се упреквате.    Днес ще спечелите нов приятел. А скоро ви очакват и други. Промяната във вас започва да работи във ваша полза. Денят ще е изключително активен. Рискувате да забравите среща или ангажимент. Помогнете си с алармата на телефона или друг вид подсещане.", "date": "2018.09.25", "title": "Дневен хороскоп за 26 септември"}
{"url": "https://www.actualno.com/music/coolio-otnovo-v-bylgarija-na-4-oktomvri-v-klub-terminal-1-news_696451.html", "text": "  Супер звездата COOLIO, носител на награда Grammy за Best Rap Performance и с над 17 милиона продадени записа по целия свят, идва за ”. Изпълнителят на \"Gangsta's Paradise\" ще посети страната ни като част от Европейското си турне, което ще започне именно от тук, а до края на октомври ще обиколи повечето европейски държави.      и още от щанд на EVENTIM на ул. \"6-ти септември\", Office 1 Superstore, бензиностанции OMV, Orange Center, Orange.bg, Usit Colours, Билетен център в НДК, Български пощи, Строежа, Вастелс България, Каса “Арена Армеец”, Технополис, Duende Travel София, книжарница „Бард“, книжарница „На спирката“.\r\nЦената им е 40 лв.\r\nРап иконата COOLIO е номер едно в класацията на Billboard Magazine през 1995 г. и получава Billboard Music Award през 1994 и 1996 г. Негова е музиката включена в саундтрака на не едни или два филма, а много специален момент за самият Coolio е написването на музиката към популярния сериал за деца “Kenan и Kel” на Nickelodeon. Напълно заслужено той е носител на American Music award, три пъти е носител на наградата на MTV, два път на Nickelodeon Kids Choice Awards и World Music award. Преди да получи най-високото отличие – Grammy през 1996 г., той има две поредни номинации (през 1994 и 1995 г.).   Винаги търсещ и нестандартен Coolio явно умее да изненадва феновете си. Едно от предизвикателствата, в които се впуска е света на анимацията. Негов е сингълът и видеото на \"Dexter\" за анимацията \"Dexter's Laboratory: Home Boy Genius - The Hip-Hop Experiment. Повлян от този забавен и креативен момент той издава цял албум -  \"The Hip-Hop Experiment\", включващ само песни вдъхновени от сериала “\"Dexter's Laboratory” (сериал с изключително висок рейтинг и номинация за награда Emmy). Като истински хамелеон, през годините Coolio се разписва и със собствена готварска книга и уеб канал с видео рецепти, готвейки ни с идеята “да преоткрием старите рецепти”.\r\nВ началото на 2017 г. Coolio издаде песента \"Kill Again\", оцелял и сякаш помъдрял след цял куп предивикателни уроци на съдбата. С песента си той напомня и говори, че има нужда от социална промяна в американските градове. \"Децата в градските общности често нямат образование, нямат семейства, нямат приятели. Започват да се занимават с насилие, да продават наркотици, участват в банди” разказва той. “.... така че не се преструвайте, че разбирате, защото никога няма да разберете защо те убиват отново\", продължава Coolio.    \"Kill Again\" е част от последният му ЕP \"Long Live the Thief\", който съдържа пет песни и е продължение на \"It Takes a Thief\".\r\nСлед , турнето му ще премине през Швеция, Швейцария, Обединеното кралство, Ирландия, Полша, Украйна, Холандия, Унгария, Германия и други.\r\nСледете събитието във фейсбук .\r\nБилети има     ", "date": "2018.09.25", "title": "COOLIO отново в България на 4 октомври в клуб “Терминал 1”"}
{"url": "https://www.actualno.com/interview/privlichaneto-i-zadyrjaneto-na-kadri-naj-golemijat-problem-na-obshtinite-news_696453.html", "text": "   На прага на ХІІІ-та годишна среща на местните власти за 2018 г. в к.к. \"Албена\" от 1 до 3 октомври, разговаря със Силвия Георгиева, изпълнителен директор на Националното сдружение на общините в Република България (НСОРБ).       Пред какви сериозни проблеми са изправени местните власти, кои предизвикателства вече са в миналото и кои предстоят, какви са набелязаните акценти за новата бюджетна година и как да се реши проблемът със задържането на експерти в общинските администрации - по тези и още въпроси Силвия Георгиева дава подробни отговори.  ​Годишната среща на местните власти е най-голямото събитие на НСОРБ. На тази среща по традиция от 2002 г. насам се събират представители на българските общини, заедно с централната власт, с чуждестранни партньори, с бизнеса, отбелязваме 12 октомври, който е Денят на българската община. Вече имаме потвърдили над ​800 участници от всички общини. Програмата е тридневна и е организирана в паралелни сесии и панели по различни теми, които са от интерес за общините. Ще се осъществят срещи с партньорите ни от централната власт, форуми за споделяне на добри практики, търговско изложение и други.   Тази година сме предвидили три секторни паралелни форума, като една от ключовите теми, които ще обсъдим, е приносът на общините за опазване на обществения ред и защитата на населението при кризи. Участие във форума вече са потвърдили народни представители, заместник-председателят на парламента Емил Христов, председатели на парламентарни комисии, главен комисар Николай Николов, който е, знаете, директор на Главна дирекция \"Пожарна и аварийна безопасност и защита на населението\". Очакваме временно изпълняващия длъжността директор на Държавната агенция за метрологичен и технически надзор​ Кирил Войнов, очакваме във форума да се включи и новоизбраният министър на вътрешните работи Младен Маринов.​\r\nВ рамките на този форум ще дискутираме няколко важни теми. Едната е приносът на общините за опазване на обществения ред. В момента по наша инициатива в Народното събрание има внесен проект за изменение на нашия основен Закон за местното самоуправление и местната администрация, който ще ни даде възможност на нас общините да създаваме наши звена за опазване на обществения ред, чрез които да контролираме спазването нашите общински наредби. Това от една страна, а от друга - надяваме се да осъществяваме контрол върху безопасността на движението на наша територия чрез видеонаблюдение, като приходите от санкциите, които ще можем да налагаме на база видеонаблюдението, да влизат в нашите общински бюджети. В момента Законът се гледа на първо четене в комисиите в парламента и се надяваме да имаме подкрепата на народните представители.    Другата важна тема, която ще обсъдим в този форум, е нашият ангажимент по отношение на защитата на населението при бедствия и аварии. По темата най-вече с превенцията имаме какво да обсъждаме с централната власт. Столична община в лицето на столичния кмет Йорданка Фандъкова ще представи столичния ситуационен център, който може да помага и на други общини.\r\nЩе говорим и по актуалната тема за управлението на язовирите. Знаете, те са наша собственост в момента. Това е един ресурсоемък процес, по който ние работим. Към момента имаме подкрепата на народните представители. В момента текат сроковете и ще можем след 7 октомври да кажем каква част от общинските язовири общините са решили да прехвърлят на държавата. Нашите наблюдения са, че поне в половината от общините към момента тече този процес. Причината, поради която общините взимат това трудно решение, е, че ние нямаме целеви ресурс, с който да обезпечаваме тяхното поддържане. Не очакваме да получим от държавата такъв ресурс, а с нашите собствени приходи не можем да се справим с тежките изисквания на Държавната агенция за метрологичен и технически надзор за поддръжката на язовирите. Допълнително в тази посока за облекчаване на нашите отговорности ще помогне категоризацията на язовирите, която е по наша инициатива. Така много ясно ще се дефинира какво е язовир и какви съоръжения трябва да има, за кои трябва да има назначени оператори на язовирни стени и т.н.    Аз съм имала възможност да кажа вече и преди пред вашата медия, че НСОРБ, откакто съществува, се доказа като авторитетен и доверен партньор на централната власт. Смело мога да кажа, че ние нямаме проблем по отношение на комуникацията с централната власт.  Напротив, нашето мнение се търси. Да, смяната на министри определено затруднява оперативната информация. Така или иначе стабилността на нашата организация е гаранция, че ние не изпускаме нишката на процесите.\r\nОще в началото на годината започнахме много активна комуникация с Министерството на финансите, в която предложихме какво очакваме и какво бихме искали да се случи до края на годината по отношение на финансирането на общините. Имаме добра чуваемост от централната власт, но все още имаме проблем с резултатността. Много неща предлагаме. Понякога на чисто оперативно ниво ние имаме много по-практичен поглед за това как се случват нещата. Децентрализацията е сложна дума... Да, точно така! ​Предпочитам да кажа, че зад децентрализацията стои много просто нещо - общините всъщност са институциите, които са най-близо до хората, докосваме живота на всеки човек, всеки ден. И ако имаме достатъчно властови ресурс, ще можем да решаваме проблемите най-бързо и най-лесно там, където се случват. Децентрализацията е процес, битка и ангажимент на Сдружението от самото му създаване, мога да кажа не само в България. Това е борба на всички регионални и местни власти на всички държави членки, с които ние имаме ежедневна комуникация. Всъщност ние не искаме нищо повече от нашите правомощия и отговорности, които са ясно дефинирани в нашия основен закон, да бъдат добре обезпечени с ресурси, за да можем ние на място, на терен да предоставяме качествени публични услуги на всички граждани на България - независимо дали живеят във видинско село, или в центъра на София. Това е децентрализацията. Абсолютно е така.    През тази година акцентите са ни три, за които се надяваме да получим подкрепа от централната власт. Единият, който се вижда навсякъде, е обезпечаване на финансиране за общинската пътна мрежа. Четвъртокласната ни пътна мрежа е около 20 000 км - точно толкова е и републиканската. Ние нямаме никакъв приходоизточник, с който да финансираме текущи ремонти, основни ремонти и други. По тази четвъртокласна мрежа се движат училищни автобуси, линейки, хлябът, болните от далечните населени места и въобще всичко, което стига до хората. Това е нашият основен разговор през тази година.  Надяваме се да видим резултати в бюджетната процедура. Всичко възможно е направено с наличните ни ресурси да се поддържат общинските пътища, но не можем да се справим без подкрепата на държавата.\r\nДругият ни акцент е осигуряването на достатъчен ресурс за социалните услуги, които ние предоставяме. Демографската ситуация в страната е красноречива. Имаме вече все по-голям процент застаряващо население, а ние, общините, предоставяме всички социални услуги.  Изключително голям проблем имаме с обезпечаването на социалните услуги с персонал - възнагражденията са много ниски, работата е тежка  и трудна и  затова цяла година водим много засилен диалог с централната власт за обезпечаване на най-належащите социални услуги за възрастното население. Продължаваме и работата по процеса на деинституционализация на деца. Знаете, общините са един от основните възложители на обществени поръчки, както и нашите второстепенни разпоредители - те също са възложители. Ще трябва да се справим с това постоянно предизвикателство.  Като цяло, смятаме, че в контекста на въвеждането на електронното управление, електронното възлагане на обществените поръчки е съществена част от него. Със сигурност то ще облекчи и възложители, и изпълнители като процес и като процедури, като подготовка на хартиена документация, за която се губи много време, отделя се и изключително голям човешки ресурс. Не на последно място е важно да кажем, че електронизацията на всеки един процес е изключването на човешкия фактор максимално. Това е мощен антикорупционен фактор. Преминаването в електронно възлагане, какъвто процес върви във всички държави членки, ще бъде един, надяваме се, ще бъде един добър инструмент за по-качествено възлагане и избор на изпълнители. Бързам да кажа, че процесът ще бъде труден, тъй като това е изцяло смяна на модела и чисто технологично няма да бъде лесен процес.    Със сигурност не мога да коментирам методиките за възлагане на обществените поръчки. Но това, което ние като организация правим, е максимално широко да обучаваме общините и да ги подпомагаме с примерни образци. Ние анализираме всеки месец обществените поръчки, които възлагат общините, като предоставяме обобщен анализ на добри методики и добри технически спецификации, за да могат общините да се възползват максимално. Да, не винаги най-ниската цена е гаранция, че ще изберем на безпроблемно и поръчката ни няма да бъде жалена. Знаете, че ако търсим качество, със сигурност трябва да се използват по-сложни методики.      Това е най-същественият проблем и благодаря, че поставихте въпроса изобщо за необезпечените ни отговорности. Както казах вече, ние имаме добре дефинирана собствена сфера на дейност в нашия основен закон и бихме се справили добре с тези ангажименти, ако бяха само те, а не получавахме чрез други специални закони постоянно ресурсно необезпечени нови отговорности.\r\nЩо се отнася до въпроса за общинската полиция, много е важно да направим разграничение - ние не предлагаме създаване на общинска полиция, а звена за обществен ред в общините, чрез които да контролираме изпълнението най-вече на нашите общински наредби. Имам предвид наредбата за обществения ред или за реда в парковете например. Ако видим стопанин с куче, който нарушава чистотата в парка, ние не можем да го санкционираме, нямаме такъв механизъм, нямаме служител, който да има право да налага такава санкция. Това предлагаме да се създаде в момента. Това ще бъде една възможност за общините, които могат да го финансират. За тези, които вече имат инспекторати, с тази законодателна промяна, ние ще дадем повече правомощия на служителите в тези звена. Привличането и задържането на качествени хора в нашите администрации и най-големият проблем на общините в момента, съизмерим с проблема за общинските пътища, който вече споменахме. Ние сме в постоянна конкуренция с частния сектор за привличане и задържане на добри експерти. Ние произвеждаме добри експерти, които много бързо биват откраднати от частния сектор заради изключително ниските възнаграждения, които можем да си позволим да даваме на нашите служители. Сдружението ни работи в две посоки: от една страна, се опитваме да увеличим ресурса, с който разполагаме, за възнаграждения в общинските администрации. От друга страна, да променим механизма, по който правим възнагражденията в нашите администрации. Ние не сме свободни да разпределяме ограничения наличен ресурс, стъпваме на наредби, подготвени от правителството. Съобразяваме се с праговете при различните позиции. Третото, което правим, са обученията. Имаме големи проекти, финансирани от Оперативна програма \"Добро управление\". Тази година обучихме 5600 общински служители в десет сфери и при изключително голям интерес. По всякакъв начин инвестираме в изграждането на общински капацитет, по-трудното е задържането му.​     Силвия Георгиева завършва Софийския университет „Свети Климент Охридски“ със специалности „Политически науки“ и „Европейска публична администрация“ с профил „Местна власт и управление“.  Тя има придобита следдипломна квалификация „Лидерство и местна демокрация“ от Централноевропейския университет в Будапеща, както и специализации по управление на проекти с европейско финансиране от България, Белгия и Гърция.  Георгиева е с над 15 годишен опит в местното самоуправление – като общински съветник; като управител на НСОРБ – Актив ЕООД от създаването ѝ през 2006 г. досега, както и петгодишен опит в управление на неправителствена организация.   ", "date": "2018.09.25", "title": "Привличането и задържането на кадри - най-големият проблем на общините"}
{"url": "https://www.actualno.com/politics/borisov-ne-mi-e-cel-da-se-snimam-s-trymp-news_696530.html", "text": "   Това заяви премиерът пред журналисти в Ню, където участва в 73-тата сесия на ООН в САЩ.      \"Не ми е целта да се снимаме. На някои може да им е, на мен не ми е. Надявам се това да престане, защото е непродуктивно и по никакъв начин не е добре\", каза още Борисов.   \"По никакъв начин не станах по-оптимист и не съм по-спокоен, макар че всички говорят за мир и разбирателство. И от изказванията на президентите Тръмп и Ердоган, и от тези на всички останали виждате, че всички са за ненамеса във вътрешните работи, за толерантност, но ако може другите да ги спазват\", коментира премиерът..", "date": "2018.09.25", "title": "Борисов: Не ми е цел да се снимам с Тръмп"}
{"url": "https://www.actualno.com/help/zov-za-pomosht-pomognete-na-malkija-niki-news_696458.html", "text": "  Зов за помощ отправят близките на малкия Никола, който се нуждае от спешна помощ в борбата с коварно заболяване.     На 15-ти септември тази година Ники премина успешно и втората процедура с вливане на стволови клетки. Нашето борбено момче успя да премине и през това изпитание. Остава му само още една процедура, която е следващият месец (октомври).\r\nЛекарите в Нови Сад (Сърбия) дават надежда за подобряване на състоянието на нашата рожба. Молим, който може, нека помогне да сбъднем мечтата на едно дете, което иска да има нормален живот като другите деца.\r\nБез Вашата помощ няма да успеем.  Необходимата сума е 15 000 евро\r\nМоже да помогнете на Ники по следния начин:\r\nДарителска сметка:    IBAN: BG14FINV91501317198085\r\nBIC: FINVBGSF\r\nПърва инвестиционна банка\r\nТитуляр: Никола Атанасов Христов", "date": "2018.09.25", "title": "Зов за помощ - помогнете на малкия Ники"}
{"url": "https://www.actualno.com/showbusiness/ubiha-myja-na-natalija-gurkova-news_696474.html", "text": "  Бизнесменът Джордже Михалевич, който е мъж на \"Мис България\" Наталия Гуркова, е бил убит вчера вечерта в град Бедфордвю, близо до Йоханесбург, става ясно от публикации в южноафриканските медии.     Наталия е в София, а за инцидента тя е била информирана от полицейски инспектори от ЮАР и е в шок, научи \"24 часа\".   По информация на властите в Йоханесбург, мъжът е застрелян на светофар Бедфордвю, Гаутенг, в понеделник вечерта.\r\nСвидетели разказват, че двама мъже на мотор са следвали автомобила, спрели са точно до него и са произвели два изстрела срещу водача, през страничното стъкло.  След което са избягали. Властите отказват да съобщят подробности за самоличността на жертвата, както и какви са възможните причини за стрелбата. По-късно в социалната мрежа Тwitter се появи информация, че жертвата е Джордже Михалевич.   Той управляваше бизнес с диаманти в Африка и от години семейството живее в Йоханесбург.\r\nСръбският предприемач е известен още като \"Джордж Холивуд\" и е собственик на компаниите Sandton Gold и Diamond Exchange и Salon Prive.    Полицейският говорител в Бедфордвю, Андре де Жардер обяви: \"Жертвата е спряла на светофара до Клоуф и Ван Бюрен роуд. Докато е чакал на светофара, до него е спрял един мотор с две лица, които са го застреляли през прозореца. Разследването продължава.\"   ", "date": "2018.09.25", "title": "Убиха мъжа на Наталия Гуркова"}
{"url": "https://www.actualno.com/montana/i-uchilishte-v-montana-se-razdeli-s-izolacijata-si-zaradi-burnija-vjatyr-snimka-news_696464.html", "text": "  След като вчера (24 септември) две стени на МОЛ Ларго в Благоевград от силния вятър, днес стана ясно, че подобна съдба е имало и училище в Монтана.     Част от изолацията на Финансово-стопанската гимназия беше издухана от силния вятър, съобщава bTV. Компрометираната стена се намира в задната част на училището, участъкът е ограден. След вятъра в област Монтана, хиляди са без ток заради прекъснати жици, стотици площи са изпепелени от пожари, подадени са и  множество сигнали за паднали дървета и изпокършени клони. Скоростта на вятъра през вчерашния ден стигна до 90 километра в час.  Ураганните пориви събориха няколко билборда около областния град.\r\nНяма пострадали хора, отстраняването на щетите продължава и днес.\r\nСилният вятър от последното денонощие причини материални щети и в столицата. 22 са падналите дървета, отнесени са 12 клона и 4 огради. От столичната община са обработили общо 20 сигнала. Най-много сигнали са получени за квартал \"Лозенец\".      Архив ", "date": "2018.09.25", "title": "И училище в Монтана се раздели с изолацията си заради бурния вятър (СНИМКА)"}
{"url": "https://www.actualno.com/society/nad-70-izjashtni-tvorbi-shte-ochakvat-uchastnicite-na-tyrga-na-art-vecher-na-dobrodetelite-na-fondacija-za-nashite-deca-news_696454.html", "text": "  Сто и двадесет от най-знатните представители на културния, бизнес и дипломатически елит на страната ще получат уникалната възможност да се сдобият с култови произведения на изкуството, специално селектирани за най-голямото събитие на фондация „За Нашите Деца“       на над 30 световноизвестни майстори на четката ще предложим на вниманието на гостите ни. Сред шедьоврите са нарисувана от ненадминатата ръка на великия на големия портретист , чието име е записано със злати букви в историята на културната ни съкровищница от XIX и XX век. Участниците в търга ще могат да наддават и за една от най-ранните творби на българския живопосец от чешки произход ., отразяваща бита и душевността на селяните в тогавашната Австро-Унгарска империя, както и за картината , който боготвори Дунавския бряг и живота край него.   Своя лична творба ни предостави и дипломатическият партньор на тазгодишното ни издание и посланик на Република Индонезия в Република България , озаглавена Картината носи дълбок емоционален заряд както за нея, така и за нас, защото тя е плод на нейното въображение, но и на това на децата, които се забавляваха по време на Азиатския фестивал „Цветовете на традициите“, който се проведе през май тази година.\r\nОсвен с великолепни произведения на изкуството, които ще красят интериора в техния дом или офис, участниците на търга на Арт вечер на добродетелите 2018 ще си тръгнат от търга със знанието, че днес те са направили инвестиция в свободния млад човек още от неговото раждане. Сдобивайки се с неповторими творби, нашите гости ще подкрепят стотици деца и семейства да не се разделят, но и ще окрилят децата да разпознават красотата и изяществото в света още от ранна детска възраст – умения, които ще останат с тях през целия им житейски път.  На 4-ти октомври ще имаме уникалния шанс заедно да нарисуваме щастието в бъдещето на нашите деца!", "date": "2018.09.25", "title": "Над 70 изящни творби ще очакват участниците на търга на Арт вечер на добродетелите на фондация „За Нашите Деца“"}
{"url": "https://www.actualno.com/africa/ujna-afrika-oblekchava-vizovija-rejim-za-investitori-i-turisti-news_696486.html", "text": "  Република Южна Африка (РЮА) обяви предвидени визови облекчения, насочени към привличане на инвеститори и туристи, чрез което правителството се надява страната да получи възможност да излезе от рецесията.     Вътрешният министър Малуси Гигаба огласи проекта за мерки, които ще позволят на редовните посетители на страната и чуждестранни бизнесмени да имат дългосрочна многократна виза със срок на валидност до 10 години, пише БГНЕС.   Новите правила влизат в сила следващия месец. “Облекчаваме визовите изисквания за страни като Китай и Индия“, каза министърът. Желаещите да получат виза от тези две страни ще я получават за срок до пет дни.\r\nГагабе допълни, че мерките за борба срещу трафик на хора изискват родителите, пътуващи с децата си, да носят свидетелствата им за раждане.   Припомняме, че туризмът в РЮА дава 10% от БВП на страната. ", "date": "2018.09.25", "title": "Южна Африка облекчава визовия режим за инвеститори и туристи"}
{"url": "https://www.actualno.com/crime/pojaviha-se-dve-versii-za-pojara-v-tec-sliven-news_696468.html", "text": "  Складиране на бали със слама до запалими въглища. Това са най-вероятните причини за големия пожар в ТEЦ-Сливен. Огънят е локализиран, но ще тлее около седмица.     Сигналът за пожара бе подаден след 20:00 часа снощи. Екипите на пожарната са поискали подкрепление от Ямбол и Нова Загора. Централата обаче не е спряла да работи, не е имало и евакуация на хора.   Рано сутринта пожарът беше ограничен с насипи, а дежурните пожарникари следят огънят да не се разрасне отново.\r\nОт РЗИ-Сливен казаха пред bTV, че не са имали сигнали за пострадали от обгазяване или за замърсен въздух. Измерванията на РИОСВ-Стара Загора са потвърдили, че няма замърсяване на въздуха.  ", "date": "2018.09.25", "title": "Появиха се две версии за пожара в ТЕЦ Сливен "}
{"url": "https://www.actualno.com/business/demokratichna-bylgarija-hljabyt-poskypva-zaradi-strahlivata-politika-na-borisov-news_696400.html", "text": "   Това се казва в позиция на \"Демократична България\", разпространена днес - деня, в който Комисията за енергийно и водно регулиране (КЕВР) обсъжда 14-процентно увеличение на стойността на синьото гориво.     Според извънпарламентарното обединение в наказателната процедурата на ЕК срещу „Газпром“ се е създала възможност, България да поиска възстановяване на надплатени суми за минал период, които да се превърнат в основание за значително намаляване цената на природния газ в бъдеще.\r\nСлужебното правителство на Румен Радев и третият кабинет на Борисов страхливо избягаха от темата, и въпреки настояването на Европейската комисия, не посмяха да заявят искане от страна на България за компенсация на надплатени сметки за стотици милиони, посочват от Демократична България.\r\nСпоред десните вместо да инициира разговори с руската страна за намаляване на цените, българското правителство продължи със страхливата позиция и не се възползва от постигнатата възможност от ЕК за по-добри условия.  От Демократична България призовават правителството в най-кратки срокове да инициира преговори с „Газпром“ за намаляване на цените, така че българските потребители и индустрия да бъдат компенсирани едновременно за непазарните практики в миналото и за надплатените суми.    Работна група към КЕВР предлага поскъпване на газа с около 14% от 1 октомври 2018 г. Ролята на Комисията е да прави сметките според подписаните договори, тоест нещо като „счетоводител” в процеса. Правителството, което e действително отговорно за проблемите на пазара на природен газ, което ръководи, договаря и подписва, започна системно да се крие зад „счетоводителя”.    Увеличаването на цената на природния газ оскъпява производството на редица стоки и намалява конкурентоспособността на българската икономика. Правителството твърди, че е много загрижено за цената на хляба, но допуска рязко поскъпване на основен производствен фактор, с което допълнително ще се увеличи цената на много потребителски стоки. Това поскъпване беше предотвратимо, ако не беше неадекватната и страхлива политика на Борисов.    1/След като правителствата на ГЕРБ и БСП не намериха смелост да поискат предоговаряне на високите цени на доставка на природен газ от Русия, със задачата се зае Европейската комисия. В процедурата на ЕК срещу „Газпром“ се създаде възможност, България да поиска възстановяване на надплатени суми за минал период, които да се превърнат в основание за значително намаляване цената на природния газ в бъдеще. Служебното правителство на Румен Радев и третият кабинет на Борисов страхливо избягаха от темата, и въпреки настояването на Европейската комисия, не посмяха да заявят искане от страна на България за компенсация на надплатени сметки за стотици милиони. В края на процедурата на ЕК, „Газпром“ пое ангажимент за коригиране на цените според референтните пазарни стойности. Вместо да инициира разговори с руската страна за намаляване на цените, българското правителство продължи със страхливата позиция и не се възползва от постигнатата възможност от ЕК за по-добри условия. Съществува реална възможност Балтийските страни и Полша да постигнат значително по-добри ценови параметри в разговорите с Русия.\r\n2/ Абсолютно целенасочено се поддържа тоталния руски монопол на пазара на природен газ в България. 10 години се „строят“ интерконектори, но дори и този (с Румъния), който се води построен, на практика не може да бъде използван. Вече стана ясно, че когато управляват ГЕРБ и/или БСП монополът на Русия ще бъде пазен и единствено ще се симулират алтернативи, които никога няма действително да работят. Този монопол е изкуствено създаден – България е единствената страна от ЕС в подобно положение спрямо Русия.\r\n3/Правителството говори за газов хъб, но всъщност през цялото време е договаряло минаването на едната тръба от „Турски поток” през България, което единствено ще заздрави руския газов монопол. Намеренията за превръщане на България в газов разпределителен център се оказаха медиен трик, докато всъщност се е работило за бетонирането на руския монопол.   4/ За разлика от всички останали близки съседи на Румъния, отговорните за българската енергетика, не направиха нищо за очевидната алтернатива – да се закупува газ от северната ни съседка, например от газовото находище „Нептун”. Само когато България започне да закупува количества газ от различни доставчици и руската страна разбере, че вече не разполага с монополно положение, договарянето на по-добри условия ще бъде значително по-лесно.   5/ Съгласно сключения договор с руската страна, цената на газа зависи от цената на петрола и курса на долара. За три мандата управление от ГЕРБ не използваха съвременните способи за управление на валутния риск, така че да ограничат последствията от евентуално поскъпване на долара. Това е важен въпрос в бъдещи преговори за постигане на по-добри условия. Очевиден е интересът на България цените да бъдат определяни в евро и да се избегне валутният риск.\r\nПоскъпването на природния газ означава по-високи сметки за парно на хиляди българи, намаляване конкурентоспособността на българската индустрия, поскъпване на редица стоки, включително от първа необходимост и в резултат на всичко това – по-нисък растеж на българската икономика.\r\nАко бяха използвани възможностите, създадени от Европейската комисия, вместо поскъпване, сега можеше да има намаляване на цената на природния газ. Тотално безотговорно е българските власти безропотно да приемат високите монополни цени на руски природен газ, докато Европейската Комисия се бори за правата и интересите на българските потребители.\r\nНие от Демократична България призоваваме правителството в най-кратки срокове да инициира преговори с „Газпром“ за намаляване на цените, така че българските потребители и индустрия да бъдат компенсирани едновременно за непазарните практики в миналото и за надплатените суми. Критично важно е в тези разговори да участва представител на ЕК и действията да бъдат координирани с другите засегнати страни от Източна Европа, членки на ЕС, което ще позволи всички натрупани данни и доказателства за изкривявания на пазара да бъдат посочени като аргумент в преговорите. Сега е моментът за демонополизиране на доставките и постигане на по-добри цени!", "date": "2018.09.25", "title": "\"Демократична България\": Хлябът поскъпва заради страхливата политика на Борисов"}
{"url": "https://www.actualno.com/prasspress/mani-mani-ako-za-jurnalisti-ste-prizvani-news_696475.html", "text": "   Професията на журналиста е доста интересна, особено по нашите географски ширини. Изискват се няколко основни качества:      •\tДа имаш дебела кожа, като на Бивол!\r\n•\tВинаги мисли един ход напред. Например – купувай си само от малките клавиатури. Така можеш да пишеш и с белезници!\r\n•\tВинаги си носи храна, вода и топли дрехи. Не се знае в кое радомирско поле ще те арестуват!  •\tНоси в себе си диктофон и ключ за белезници!\r\n•\tНомерът на адвоката ти трябва да е на бутон за бързо набиране на телефона.\r\n•\tВинаги носи само тъмни дрехи, например кафяви. Ако задаваш въпроси рано или късно ще се окажеш по лице в калта.    •\tНосете си торба, достатъчно голяма, за да побере главата ви. Станал ли си журналист, значи си си сложил главата в торбата.\r\n•\tКупете си удобен работен стол. По възможност с нагревател. В България винаги ще се намери някой, който да се опита да накара столчето ти да изстине. Ако следвате тези правила, ви очаква интересен живот, но ако искате животът ви да бъде спокоен и сигурен, имаме няколко съвета и за вас. •\tНикога не задавай въпроси за полетите на Авиоотряд 28!\r\n•\tКаквото и да пишете, никога не слагайте в едно изречение името „Борисов“ и „къща в Барселона“!   •\tДобрата памет е най-големият ви враг! Забравете, че сте чували някога думите „Доган ме поръча!“\r\n•\tНикога не употребявайте словосъчетанието „законът Магнитски“ – това са мръсни думи.\r\n•\tНе задавайте въпроси за сгради, паметник на културата!   •\tСутрин започнете деня с медитация. Седнете на земята и си повтаряйте мантрата „Пеевски е обикновен депутат, той е един от най-чистите хора въобще“.\r\n•\tНе обръщайте внимание на хора, правещи гладна стачка. Здравословният начин на живот и хранителният им режим си е личен техен въпрос и не засяга обществото!\r\n•\tЗапомнете! Народът е добре и е достатъчно богат, щом има пари за бензин за самозапалване!\r\nАко спазвате тези правила, работата ви на журналист ще бъде лесна, стига да не сте много гнусливи.   УСПЕХ! Калинка Тодорова, ", "date": "2018.09.25", "title": "МАНИ-МАНИ, ако за журналисти сте призвани…"}
{"url": "https://www.actualno.com/society/poreden-nelep-incident-s-avtobus-u-nas-za-shtastie-bez-posledici-news_696470.html", "text": "  Пореден нелеп инцидент, свързан с превозването на пътници у нас, този път, за щастие, без фатални последици. Оказва се, че лицензиран превозвач за втори път в рамките на месец транспортира пътници в автобус с пукнато челно стъкло.     Става въпрос за превозвач по линията София – Пловдив – Свети Влас. От фирмата коментираха, че прозорецът се е спукал по време на пътуването.   Дъщерята на Семейство Иванови се качва на вечерния автобус за Пловдив в неделя. Вижда пукнатината на предния прозорец, която вече са на магистралата и се обаждана майка си.\r\n„И ако миналият път пукнатината е била до средата т.е. пред погледа на шофьора, то този път пукнатината беше открай до край. Всичките им предни стъкла сигурно са счупени или се чупят през ден”, коментира Маруся Иванова пред bTV.  В двата случая става въпрос за различни коли на фирмата. И преди двайсетина дни, и сега обяснението на превозвачите е, че стъклото се е спукало, след като автобусът излиза от гаража изправен.   И тогава и сега Маруся Иванова подава сигнали до всички институции отговорни за контрола на автобусите по пътищата – резултат до момента няма.\r\nАвтобусът не можело да бъде подменен преди да приключи курса, коментираха от \"Юнион Ивкони\". В противен случай пътниците трябвало да стоят и да чакат на пътя.    ", "date": "2018.09.25", "title": "Пореден нелеп инцидент с автобус у нас, за щастие, без последици"}
{"url": "https://www.actualno.com/business/kevr-uveri-gazyt-njama-da-poskypva-s-nad-8-ot-oktomvri-tokyt-syshto-news_696391.html", "text": "        Представителят на \"Булгаргаз\" обяви, че няма възражения относно решението на държавния регулатор за новата цена на газа от другия месец. Компанията напомни, че е внесено предложение за промяна на начина на изчисление на цената на внасяното от Русия синьо гориво. Към момента комисията все още не е излязла с решение по предложението.   Омбудсманът коментира, че решението ще повлече след себе си цените на стоките и услугите. Изключително важно е КЕВР да обоснове какво довежда до поредното увеличение.\r\n\"Нека публично обоснове ценообразуващите фактори. Има някои елементи, които не могат да се проследят публично. В доклада на КЕВР има неясни и непълни обосновки като например кои са алтернативните горива и световните пазари\". Трябва всяко число и елемент подробно да се обяснява, дължите обяснение\", категоричен е омбудсманът.  От своя страна председателят на КЕВР Иван Иванов отвърна, че ако екипът на Манолова имат съмнения по обсъжданите цени - да заповядат и с експертите на комисията ще обсъдят всеки детайл.   Председателят на комисията увери, че новата цена на газа за потребителите . Иван Иванов обеща, че от октомври няма да поскъпва токът.\r\nНовата цена на газа ще влезе в сила на 1 октомври. Точните разчети с колко ще поскъпне парното и топлата вода от новия отоплителен сезон ще бъдат обявени същия ден от енергийния регулатор.    ", "date": "2018.09.25", "title": "КЕВР увери: Газът няма да поскъпва с над 8% от октомври, токът - също"}
{"url": "https://www.actualno.com/crime/chernogorski-mafiot-ostava-v-aresta-ni-zaradi-iskane-za-ekstradicija-news_696406.html", "text": "  Софийска градска прокуратура (СГП) внесе искане на основание чл. 13 ал. 6 от Закона за екстрадицията и европейската заповед за арести за временно задържане на черногорския гражданин Предраг Кнежевич.     Кнежевич се издирва от черногорските власти чрез Интерпол. Причината - трябва да излежи още 8 месеца присъда заради опит за убийство.   Разследване е показало, че Кнежевич се намира на българска територия. Искането СГП е уважено от Софийския градски съд (СГС) и съдът е постановил задържането на черногореца за срок до 40 дни, с оглед постъпване на молба от властите в Черна гора за неговата екстрадиция.\r\n42-годишният Кнежевич беше арестуван с фалшиви португалски документи за самоличност с имената \"Бранко Даниел\", припомня БГНЕС. След подробна проверка на службите от Интерпол в София и Подгорица безспорно е доказана самоличността му. Срещу него бе издадена заповед за международно издирване поради осъдителна присъда за опит за убийство и убийство. Според разследващите органи в Подгорица Кнежевич е използвал различни фалшиви документи за самоличност при укриването си в повече държави от Европейския съюз.  Предраг Кнежевич се смята за един от лидерите на престъпната черногорска групировка \"Кавачки клан\". Тя е създадена в малкия град Котор и носи името на един от кварталите в града. Преди 4 години в Котор започва кървавата борба между \"Кавачки клан\" и другата престъпна групировка от Котор \"Шкаларски клан\". Разчистването на сметките започна след кражбата на 200 кг кокаин от страна на \"Шкаларския клан\". Пратката от Латинска Америка, която бе открадната във Валенсия, в Испания, е била предназначена за \"Кавачкия клан\". Сред убитите по улиците на Котор, Белград и Нови Сад беше и депутатът от Либералния съюз Саша Маркович от Будва. Според полицията в Подгорица той е бил убит по грешка - вместо неговият кум Горан Джуричкович, който малко по-късно бе застрелян от снайперист в Будва. Сред жертвите има и футболист.   На 20 февруари 2015 г. в Белград бе убит Горан Радоман, който се смята за организатор на кражбата на кокаина. Сред убитите е и Далибор Джурич, който бе застрелян от снайперист в затвора в Спуж.\r\nОт началото на тази година бяха убити още няколко души от \"Шкаларския клан\" в Белград. Сред тях бе и един от лидерите на мафиотската групировка Давор Балтич, който бе застрелян в сръбската столица на 1 януари тази година.    ", "date": "2018.09.25", "title": "Черногорски мафиот остава в ареста ни заради искане за екстрадиция"}
{"url": "https://www.actualno.com/burgas/oplakvanija-za-neplateni-zaplati-v-hotel-na-semejstvo-arabadjievi-news_696397.html", "text": "  Разглеждаме детайлите и ще платим заплатите за август. Започнахме дори предсрочно да плащаме заплатите за септември. Това увери директор \"PR и Комуникации\" на \"Виктория груп\" Ангелина Ангелова.     Ангелова говори пред Нова телевизия, визирайки проблем с хотел на групата по Черноморието, \"Хасиенда Бийч Резорт\" - с неплатени заплати. Тя обясни, че причина за забавянето на възнагражденията е обявеното в средата на август задържане на трима души с 500 000 лева в хартиени пликове.   \"Заплатите за май, юни и юли са изплащани без закъснение. Относно августовските задължения – на 12 август в медиите беше съобщено за задържането на трима души в Бургас с 500 000 лева. В настоящия случай се касаеше за регулярно изтегляне на пари за месечни възнаграждения. Тези пари бяха заявени официално за изтегляне в банката\", заяви Ангелова. И добави, че парите се превеждат на служителите по банков път.\r\nДиректорът на \"PR и Комуникации\" на \"Виктория груп\" обясни и, че е почнало предсрочно плащане на заплатите за септември, но е имало \"обстоятелства\" извън нашите компетенции - задържаха августовските заплати, бяха думите на Ангелова.  Иначе пред камера само двама души от персонала на хотела говориха за проблема - Юлиян и Лора. Лора работила като администратор от 2 август до 16 септември, но вече е напуснала, тъй като не взела заплата, а трябвало да получи възнаграждението си от 10-то до 15-то число. Юлиян пък е работил поддръжка от началото на лятото. И той е напуснал. Оплаква се, че не може да се прибере до Благоевград, защото няма пари. Но и признава, че е получил заплататите си за юни и юли. Той обаче добави, че е получил и заплахи по телефона, а според него и Лора има и други хора, които са без заплати, но не смеят да излязат да се оплачат публично - също заради заплахи.   ", "date": "2018.09.25", "title": "Оплаквания за неплатени заплати в хотел на семейство Арабаджиеви"}
{"url": "https://www.actualno.com/business/chez-moje-da-sezira-ek-zaradi-spiraneto-na-sdelkata-s-inerkom-news_696473.html", "text": "  Най-голямата чешка енергийна компания ЧЕЗ, която държи и един от най-големите дялове на българския енергиен пазар, е готова да се обърне към Европейската комисия заради блокирането на сделката с \"Инерком\" от страна на КЗК. Това заяви говорителят на чешката компания Алице Хоракова пред .     Хоракова подчерта, че от ЧЕЗ са \"смутени\" заради промяната в Закона за енергетиката точно след подписването на договора с \"Инерком\". Става въпрос за , с които КЕВР е органът, който да разрешава действия по разпореждане с дялове и акции, представляващи повече от 20% от капитала на търговски дружества, които са лицензирани за пренос на електроенергия, топлинна енергия и газ. Липсват обаче критерии как да бъдат прилагани законовите промени, като от Комисията, която наблюдава дейността на КЕВР, са поискали правен анализ, за да бъдат създадени критерии.   \"Отбелязваме, че тази поправка не е преминала през надлежната процедура на вътрешни обсъждания и все още няма насоки за прилагането и от страна на Комисията за енергийно и водно регулиране. В момента анализираме дали тези действия на българската държава в отговор на намерението ни да продадем българските си активи не нарушават принципите за защита на инвестициите, обект на арбитражно дело\", каза говорителят на ЧЕЗ в Прага.\r\nХоракова споделя и, че \"Инерком\" активно преговоря с банки и предприема стъпки, за да изпълни навреме условията в договора.  Припомняме, че КЗК спря сделката за българския бизнес за ЧЕЗ, защото имало хоризонтално припокриване между дейностите на участниците в концентрацията на пазара на производство и доставка на едро на електрическа енергия от фотоволтаични централи. Внимателен прочит на решението от 29 страници на комисията показва, че според КЗК фотоволтаичният пазар в България през 2017 година е бил от . КЗК се позовава на Доклад за дейността на КЕВР, а източникът на информация е Електроенергийният системен оператор (ЕСО). Пак според същите данни, \"Инерком България\" притежава 6 фотоволтаични централи (бел. ред. - само в Българската фотоволтаична асоциация членуват 400 централи! ) - \"Улер 2009\", \"Еко-Строй Инженеринг\", \"Евро Бетон\", \"Диана Хънт\", \"Риал Стейтс\" и \"Риал Стейтс 2\". Според данни на \"Инерком\" общата мощност на тези централи е по данни на ЕСО. ЧЕЗ пък има една фотоволтаична централа - \"Фри Енерджи Проджект Орешец\" ЕАД, която е с мощност \"под 5 мегавата\" - КЗК го казва в решението си! Според ЕСО става въпрос за .   В края на миналата седмица \"Инерком\" официално обяви, че е извършено преструктуриране, в резултат на което дружествата-производители на електрическа енергия от фотоволтаични централи, не са част от портфолиото ѝ.", "date": "2018.09.25", "title": "ЧЕЗ може да сезира ЕК заради спирането на сделката с \"Инерком\""}
{"url": "https://www.actualno.com/crime/mvr-proverilo-nad-18-000-koli-prez-pochivnite-dni-news_696482.html", "text": "  18 129 моторни превозни средства са проверени в петък и през трите почивни дни в хода на спецакции по пътищата в страната, съобщиха от пресцентъра на МВР.     Продължават проверките на полицията в рамките на ежедневния засилен контрол по пътищата. В последния работен ден на миналата седмица и трите почивни дни полицейските екипи са проверили 18129 моторни превозни средства и 23 965 души. Издадени са 6160  фиша, 2631 акта за установени  административни нарушения, констатирани са 8581 случая на превишена скорост и са издадени 397 заповеди за принудителни административни мерки.\r\nОтнети са 194 свидетелства за управление на МПС заради неплатени задължения по ЗДвП. По време на осъществените проверки на място на гражданите са връчени общо 956 електронни фиша, уточняват още от МВР.         ", "date": "2018.09.25", "title": "МВР проверило над 18 000 коли през почивните дни"}
{"url": "https://www.actualno.com/society/manolova-razkritikuva-novata-proektonaredba-za-vodata-pak-imalo-dopylnitelna-taksa-news_696467.html", "text": "  Граждани, неправителствени организации, държавни институции, водният концесионер и комисията за енергийно и водно регулиране обсъдиха с омбудсмана Мая Манолова как да се реши проблемът с начисляването на разход вода \"общо потребление\" в сгради-етажна собственост, предаде БГНЕС.     Причина за дискусията са жалби на потребители, които се оплакват от проблемите, произтичащи от Наредба № 4 от 14 септември 2004 г. на МРРБ за условията и реда за присъединяване на потребителите и за ползване на водоснабдителните и канализационните системи. Друга причина стана казусът с бл. 200 в столичния квартал \"Красно село\", където жителите му получиха сметки между 1500 и 3000 лв.   \"Проблемът на хората е т.нар. включване на \"общо потребление\". Има увеличение на броя на жалбите през всяка следваща година. През 2017 г жалбите са се увеличили двойно в сравнение с 2015 г. От над 450 - 195 жалби се отнасят за разхода \"общо потребление\". За първите 8 месеца на тази година са постъпили 313 жалби, от които 142, касаят този проблем\", заяви Манолова.\r\nМанолова подчерта, че до 26 октомври тече обществено обсъждане на за за условията и реда за присъединяване на потребителите и за ползване на водоснабдителните и канализационните системи, но въпреки това, според омбудсмана, тя и в новия си вариант не решава спорните точки от сегашната.  \"Моята оценка като омбудсман е, че така предложената наредба няма да реши проблемите на гражданите. Там не се решава основният проблем – справедливостта за формиране на сметката за вода, защото не се осигурява баланс между интереса на гражданите и ВиК дружествата. По-скоро новите текстове са в полза на ВиК операторите. Продължава порочната практика нито гражданите, нито етажните собствености да могат да сключват индивидуален договор с ВиК дружествата, а да се работи с публично оповестени общи условия, които са публикувани на страниците на водните оператори”, коментира омбудсманът.\r\nТя добави още, че по отношение на разпределението отново липсва факторът справедливост и уточни, че няма как по равно да се дели изразходваното от петчелнно семейство и самотно живеещ човек в гарсониера. Според нея в наредбата има и текстове, които дават предпоставка за лобизъм и подчерта, че това касае частта, в която е заложено осигуряването на уреди за дистанционно отчитане. Омбудсманът подчерта, че това е първият опит от 14 години насам на Министерството на регионалното развитие и благоустройството все пак да направи опит да коригира наредбата, така че тя да работи в интерес на гражданите.   Зам.-регионалният министър Малина Крумова, която присъства на дискусията, подчерта, че тепърва започва общественото обсъждане и очакваме предложенията на гражданите, с които текстовете да бъдат подобрени.    \"По отношение на общото потребление трябва да имаме предвид, че ВиК операторите отговарят за поддръжката на публичната инфраструктура – точно това ясно сме регламентирали в новата наредба. Трябва да се прави ясна разлика между нея и частните собствености. Този проблем не произтича от общото потребление. Във формирането на цената на водата влиза и поддръжката на инфраструктурата”, заяви Крумова и добави, че . Зам.-министърът беше категорична и по отношение на това, че не може един собственик да заплаща само потреблението на водата. Твърдението, че гражданите плащат по два пъти за потребление на вода, Крумова определи като спекулативно.\r\nКазаното от зам.-министъра възмути гражданите и неправителствените организации, които поискаха водомерите да са за сметка на дружествата, защото чрез тях те печелят пари и така предложената наредба да бъде оттеглена, за да бъде коригирана и тя наистина да е в полза на потребителите, които е крайно време вече да подписват договори с водните дружества и от потребители да се превърнат в клиенти. Гражданите поискаха да отпадне и такса \"общо потребление\".\r\n\"Тази наредба не е съобразена със Закона за защита на потребителите. Този закон изисква да се сключват договори, а не това да се случва чрез публично известни общи условия. В тези условия не виждам какви санкции се налагат на операторите ако не си изпълнят задълженията, наказания има само за потребителите. При отчитането на общите водомери трябва да се включи представител на етажната собственост, а не това да се прави от двама отчетници, за да има свидетел. Не става ясно и по какви критерии ще се определя броя на обитателите в едно жилище. Как това ще се направи за един университет или едно заведение\", попита потребителката Цветанка Илиева.   Според нея ако се въведат уреди за дистанционно отчитане ще настъпи хаос, особено ако те не работят в синхрон с тези на топлинните счетоводители, затова призова това първо да се обсъди с фирмите преди да се заложи като задължително изискване.\r\nВангел Цилев от Българския потребителски център подчерта, че новата наредба не е съобразена с новия Гражданско-процесуален кодекс и в него е заложено всеки потребител да има индивидуален договор и подчерта, че в почти всички общи условия на доставчици има неравноправни клаузи.   \"Създайте звена, които да следят за некоректните потребители и незаконните присъединявания. Не може заради това, че вие не може да си регулирате пазара хората да плащат. \", заяви Цилев.\r\nУчредителят на Сдружението за правна помощ на потребителите Димитър Дековзаяви, че пропуск на дружествата е, че те нямат механизъм за контакт със своите клиенти и не могат да достигнат до индивидуалните си клиенти, както и до етажните собствености, за да решават възникналите проблеми.   В същото време зам.-председателят на Асоциацията на ВиК операторите Георги Владов, заяви че като посочи, че това може да стане по равно или пропорционално и дава възможност с поставянето на уреди за дистанционно отчитане да реши дългогодишният проблем с достъпа до водомерите.\r\n\"Най-големият проблем на потребителите идва от начина на отчитане, защото не всеки осигурява достъп до имота. Ние предлагаме новите жилища, които имат изведени общи водомери да останат така, а дистанционни уреди да се сложат във всички апартаменти, където водомерите са вътре в жилищата. Това обаче трябва да важи за всички собственици, за да има резултат\", каза Владов и добави, че не може един водомер да работи 10 години безотказно и коректно.\r\nИзпълнителният директор на Софийска вода Васил Тренев каза само, че дружеството е подало повече от 40 страници с предложения и не коментира поставените от гражданите и неправителствени организации теми. Той използва момента, за да се извини на хората от бл. 200 в \"Красно село\".\r\n\"Това, което се е случило там е прецедент! Утре ще направим последна проверка. Сметките ще бъдат коригирани! Най-вероятно има проблем в средството за техническо измерване. Затова сме изпратили сигнал до фирмата-производител на уреда\", заяви новоизбраният изпълнителен директор.   ", "date": "2018.09.25", "title": "Манолова разкритикува новата проектонаредба за водата - пак имало допълнителна такса"}
{"url": "https://www.actualno.com/business/botsvana-i-peru-izprevarvat-bylgarija-po-ikonomicheska-svoboda-news_696414.html", "text": "        Докладът представя картината през 2016 г. – последната година, за която има налични официални данни за всички страни.    и отново са на челните две позиции, а Топ 10 се допълва от , .\r\nИзследването измерва икономическата свобода (свободния избор, конкурентните пазари, защитата на собствеността, върховенството на правото и т.н.), анализирайки политиките и институциите в 162 държави. Представянето на държавите се изразява в резултат от 0 до 10 т., като 10 т. съответства на максимална икономическа свобода.  България постига в тазгодишното изследване 7.41 т. при 7.40 т.  преди година и това трудно може да се определи като чувствителен напредък. Преди страната ни са държави като Ботсвана и Перу, а след нея в класацията -  Уганда и Монголия.   От доклада става ясно, че позициите си държавата държи най-вече стабилната финансова система заради валутния борд, ниската инфлация, свободата на търговия, както и на плоския данък. Най-зле обаче отново се представя в сферата на съдебната система, където дори се отчита влошаване спрямо предходни години.    Най-високата си оценка България получава в категорията \"Достъп до сигурни и стабилни пари\" – 9.44 т.. Валутният борд продължава да гарантира стабилни пари, а инфлацията остава сравнително ниска (към 2016 г.). Страната отново получава максималния брой точки за възможността за свободно поддържане на банкови сметки в чуждестранна валута.\r\nРезултатът при \"Свобода на международната търговия\" – 8.12 т., отразява ниските мита в международната търговия, но и отрицателното влияние на регулаторните пречки, посочват от ИПИ.\r\nСферата на регулиране на кредитите, труда и бизнеса държавата ни получава 7.61 т. заради относително слабото регулиране на кредитните пазари и същевременно - от тежките регулации за труда и бизнеса. Оценките отразяват сериозните регулации при наемането и освобождаването на работници, тежката и скъпа бюрокрация, множеството административни изисквания към бизнеса, както и високото ниво на корупция.   В категорията \"Размер на правителството\" България постига 7.02 т., където максимално положителен ефект има плоският данък, но общият резултат е намален заради размера на правителствените разходи и на държавните трансфери и субсидии.\r\nНай-ниска оценка у нас продължава да получават съдебната система и правота на собственост – 4.83 т., където дори се отчита влошаване на показателите. Основните причини за това са ниските оценки за независимостта и безпристрастността на съда, както и за доверието в полицията. От всичките 42 индикатора в индекса най-ниските оценки за поредна година са именно за независимостта и безпристрастността на съда – с по 3.33 т. от максималните 10 т. в тазгодишното издание.    ", "date": "2018.09.25", "title": "Ботсвана и Перу изпреварват България по икономическа свобода"}
{"url": "https://www.actualno.com/europe/bez-privilegii-za-rabota-vyv-velikobritanija-zashtoto-si-ot-es-napylno-vyzmojno-news_696408.html", "text": "  Британското правителство се съгласи, че гражданите на ЕС не трябва да имат преференциален достъп до работа във Великобритания в сравнение с хората от други страни след Brexit, информира БГНЕС.     Британските министри, които се събраха на заседание вчера (24 септември), \"подкрепиха единодушно система, основана по-скоро на умения, отколкото на националност\", каза един неназован източник пред BBC. Публикации с подобна информация има още в The Times и The Guardian.   Гражданите от другите 27 държави-членки на Европейския съюз понастоящем са свободни да живеят и работят във Великобритания съгласно правилата за свобода на движение на блока. Докладът, поръчан от британското правителство миналата седмица, препоръчва в бъдеще гражданите на ЕС и извън ЕС да следват еднакви правила за имиграцията, като се предпочитат висококвалифицираните работници.\r\nАвторът на доклада, Алън Манинг от Консултативния комитет по миграцията, информира заседанието на кабинета в понеделник за неговия план.  Говорител на \"Даунинг стрийт\" 10 коментира темата така: \"Кабинетът се съгласи, че след като приключи свободното движение, правителството ще може да въведе нова система, която работи в най-добрия интерес на Великобритания, включително като помага за повишаване на производителността.\"   Очаква се сега британският премиер Тереза Мей да направи изявление относно бъдещите имиграционни правила на конференцията на Консервативната партия следващата седмица.\r\nВъпреки това, всяка имиграционна политика след Brexit може да бъде засегната от бъдещите търговски сделки на Великобритания. ЕС може да се стреми да преговаря за продължаване на преференциалното третиране в замяна на достъпа до своя единен пазар, докато други страни могат също така да търсят отмяна на визовия режим в замяна на търговски сделки.    Мей обеща миналата седмица, че дори преговорите за Brexit с ЕС да се провалят, правата на европейците, които понастоящем живеят във Великобритания \"ще бъдат защитени\". Нейният говорител каза, че \"скоро\" ще бъдат публикувани официални предложения.", "date": "2018.09.25", "title": "Без привилегии за работа във Великобритания, защото си от ЕС - напълно възможно"}
{"url": "https://www.actualno.com/europe/francija-otkaza-da-prieme-korab-s-migranti-news_696411.html", "text": "   За това съобщи министърът на икономиката и финансите Бруно льо Мер, цитиран от BFMTV.     Корабът със 141 мигранти на борда, предимно от Еритрея и Сомалия, пристигна през август в малтийската столица Ла Валета и предизвика спорове коя страна трябва да приеме бежанците.   Впоследствие 6 страни от ЕС, сред които Франция, Германия, Испания и Португалия, се споразумяха да приемат мигрантите в определено съотношение.\r\nКорабът се управлява от организацията SOS Mediterranee, чиято цел е да подпомага и спасява мигрантите, озовали се в критична ситуация.  Льо Мер отбеляза, че Франция изпълнява своите ангажименти и през 2017 е приела почти 100 000 мигранти.   „Трябва да бъдем твърди и ясни. Ако не се придържаме към правилата, няма да се справим с мигрантската криза“, коментира министърът.", "date": "2018.09.25", "title": "Франция отказа да приеме кораб с мигранти"}
{"url": "https://www.actualno.com/business/kak-da-opazim-biznesa-si-ot-hakeri-i-koj-v-dyrjavata-pomaga-nauchete-na-specialen-seminar-news_696342.html", "text": "  Защитени ли сте от посегателство киберпространството? А бизнесът ви? Сигурни ли сте, че някое особено талантливо хлапе в света на 0 и 1 няма да реши да ви обърне нежелано внимание – такова, от което при всички положения бихте се отказали? Заповядайте на практическия семинар за превенция и защита от хакерски атаки и киберсигурност на бизнеса, в който ще се обърне внимание на практически казуси и в рамките на готвения нов Закон за киберсигурността (законопроектът е приет на първо четене в парламента). Събитието, което се организира от Клъстер за Информационни дейности и научни изследвания, Център за европейско образование и мултикултурни комуникации и E.H.U-Ethical Hacking University, , на бул. \"Цариградско шосе\" 149.     Имате компания, която развива дейност в енергийния сектор? Или в транспортния? Занимавате се с банково дело и финансови пазари? Или пък работите в сектора на здравеопазването, може би на онлайн търговията и цифровата инфраструктура? Тогава семинарът ще е полезен за Вас, за да разберете и какви задължения ви очакват като юридическо лице съгласно бъдещия Закон за киберсигурността.\r\nСъгласно законопроекта, председателят на Държавна агенция \"Електронно управление\" създава, води и поддържа регистър на операторите на съществени услуги, цифрови услуги и административни органи. Регистърът обаче не е изцяло публичен. За да разберете защо, за да научите кои и какви (нови) държавни структури се създават специално заради киберсигурността и ще носят отговорност в сферата, както и за да видите на място конкретни примери на различни видове хакерски атаки и възможността за противодействие, заповядайте в \"Бест Уестърн Хотел Експо\" на 12 октомври. Сред лекторите ще има специалист и от отдел \"Киберпрестъпност\" на ГДБОП.\r\nФорумът ще завърши с разговор на чаша вино и коктейлни хапки. Ще имате възможност да задавате конкретни въпроси на експертите, за да разберете какво е постигнала вашата фирма и какво още трябва да се направи, за да сте готови за новите промени.  Повече подробности за събитието научете !", "date": "2018.09.25", "title": "Как да опазим бизнеса си от хакери и кой в държавата помага – научете на специален семинар"}
{"url": "https://www.actualno.com/crime/recidivist-s-12-prisydi-prebil-policaj-nasred-rpu-kazanlyk-news_696416.html", "text": "  45-годишен мъж се сдоби с две обвинения, след като наби полицай, при това насред местното РПУ, става ясно от официално съобщение на прокуратурата.     Съгласно информацията, мъжът, чието име от МВР по традиция споменават само с инициали (Г.М.), е влязал около час след полунощ на 20-ти септември в сградата на РПУ Казанлък – при дежурните. Той започнал да отправя нецензурни думи и обиди към полицейските служители и чрез удар с юмрук повредил вратата на помещението. Нанесъл и удар на един от полицейските служители, с което му причинил \"лека телесна повреда, изразяваща се в оток и кръвонасядане на лицето\".   Съдът уважи искането на Районна прокуратура-Казанлък и прие, че се касае за висока степен на обществена опасност на деянието и на извършителя му, който е многократно осъждан /12 присъди/ за блудства и изнасилвания, за хулиганства. Сега Г.М. е заплашен от 1 до 6 години затвор, като за последно той е бил в затвора през август тази година т.е.  реалната опасност да извърши и друго престъпление е налице.\r\nОпределението на Районен съд-Казанлък подлежи на обжалване пред Окръжен съд-Стара Загора.  ", "date": "2018.09.25", "title": "Рецидивист с 12 присъди пребил полицай насред РПУ-Казанлък"}
{"url": "https://www.actualno.com/europe/opozicija-v-shvecija-svali-premiera-stefan-lioven-news_696415.html", "text": "  Дясноцентристката опозиция в Швеция и крайната десница свалиха премиера Стефан Льовен при гласуване на вот на недоверие, след като изборите от 9 септември не оставиха нито левицата, нито десницата с мнозинство.     Общо 204 от 349 депутати гласуваха против Льовен, а 142 гласуваха в полза на него.   \"Швеция има нужда от ново правителство, което има широка политическа подкрепа, за да предприеме реформи\", каза пред парламента моменти преди гласуването ръководителят на опозиционната коалиция Алианс Улф Кристерсон.\r\nОчаква се председателят на парламента Андреас Норлен да се срещне с лидерите на осемте представени в парламента партии през следващите дни, за да определи кой е най-подходящ за формирането на следващото правителство, предаде БГНЕС.  Очаква се Норлен да натовари със задачата Кристерсон, но Алиансът не притежава мнозинство в парламента и досега изключва каквото и да е сътрудничество с най-десните и антиимиграционно настроени Шведски демократи.   Левият блок на Льовен държи 144 места в новия парламент, само едно повече от четирипартийния центристки Алианс.\r\nЛевият блок се състои от социалдемократите и зелените, които са управлявали заедно с неформалната подкрепа на бившата комунистическа леви партия от 2014 г. насам.    Социалдемократите отбелязаха най-лошия сиизборен резултат в рамките на повече от столетие, но въпреки това остават най-голямата партия в Швеция, далече изпрерварваща консервативната Умерена партия на Кристерсон и Шведски социалдемократи.   Льовен остава да изпълнява длъжността премиер до сформиране на ново правителство.", "date": "2018.09.25", "title": "Опозиция в Швеция свали премиера Стефан Льовен"}
{"url": "https://www.actualno.com/europe/brexit-bez-sdelka-kup-problemi-v-pytuvaneto-ot-i-za-es-news_696357.html", "text": "  Излизане на Великобритания от ЕС без сделка може да доведе до прекъсване на автобусните и авиопревози между Обединеното кралство и Европа, гласят документи на британското правителство.     От кабинета на премиера публикуваха поредния пакет от препоръки към бизнеса и гражданите, ако не бъде постигнато споразумение за условията на Brexit. В новия пакет от 24 документа става дума за транспортната сфера, ветеринарните отношения и правилата за маркиране на хранителните продукти. Първият пакет беше публикуван на 13 септември. „Ако Великобритания напусне ЕС през март 2019 г. без споразумение, притежаващите лицензи авиокомпании на Великобритания и Евросъюза ще загубят автоматично правото да осъществяват пътувания между Великобритания и Евросъюза. На авиокомпаниите ще им бъде необходимо да получават разрешение за полети между страните в индивидуален план“, гласи документ, изучен от РИА Новости.    . Също така британското правителство съобщава, че ще разреши на – ЕС трябва да намери аналогични огледални стъпки по отношение на британските авиокомпании.\r\nПодобни проблеми ще има и в сектора за международни автобусни превози, припомня БГНЕС. „Британските компании с лицензи за автобусни превози повече няма да могат да очакват автоматично признаване от ЕС на издадените в Обединеното кралство лицензи. Страните от ЕС могат да направят избор и да признаят британските лицензи, което ще запази пътникопотока, но това не е гарантирано“, се казва в препоръките.   . Сега голяма част от тези полици позволяват на британците да пътуват из цяла Европа с колите си без да купуват допълнителни застраховки.   При негативен сценария за Brexit усложнения очакват и британските  производители на минерална вода и фермерите, занимаващи се с  животновъдство: на тях ще им се наложи отново да преминават през процеса  по сертифициране в съответствие с правилата на ЕС. Без сертификат те  няма да могат да продават продукцията си в ЕС.\r\nПроблеми очакват и британските собственици на домашни животни, които превеждат през почивните дни и отпуските си в Европа. При Brexit без сделка ще им се наложи да се готвят за пътуването поне четири месеца предварително.    ", "date": "2018.09.25", "title": "Brexit без сделка - куп проблеми в пътуването от и за ЕС"}
{"url": "https://www.actualno.com/cite/na-vas-ne-vi-li-se-e-sluchvalo-da-se-spynete-i-da-ritnete-neshto-news_696360.html", "text": "  Този въпрос зададе столичният общински съветник Карлос Контрера на водещия на сутрешния блок Виктор Николаев, във връзка със случая, при който самият оставен от възрастна жена багаж на метростанция \"Сердика\".     ", "date": "2018.09.25", "title": "На вас не ви ли се е случвало да се спънете и да ритнете нещо?"}
{"url": "https://www.actualno.com/actualno/korupcija-kojto-uchi-shte-spoluchi-news_696253.html", "text": "  С кмета на Перник проведохме и разговори за пилотно въвеждане на антикорупционно образование в детските градини – вероятно чрез песнички, игри и подобни похвати. Това заяви в края на миналата седмица председателят на Комисията за противодействие на корупцията и отнемане на незаконно придобито имущество (КПКОНПИ) Пламен Георгиев пред Комисията за борба с корупцията, конфликт на интереси и парламентарна етика.      Някои неща, които ни предлага природата, са толкова изумителни, че те оставят без думи. Изумително например е раждането на дете – най-хубавото нещо на света. Но г-н Георгиев спокойно може да се конкурира дори с такова божествено събитие – разбира се, чисто в другия край на скалата. Онази край там, където е тъпият ъгъл на триъгълника.\r\nИ тъй като живеем в България, а у нас опитите да се промиват мозъци естествено са на ниво като за България, реших да се поогледам как да помогна на държавата – да я преборим пустата корупция. С малко помощ от вездесъщия Facebook – в социалната мрежа отдава се знае всичко, представям на вниманието на г-н Георгиев пилотните песнички, с които децата ще бъдат приучени да бъдат съвестни граждани. Към господина имам един въпрос – а възрастните как ще ги приучим? А, и още един - кой ще чете стихчета и ще пее песнички - Пеевски или Иванчева? И така:   Хей ръчички, хей ги две!\r\nТе крадат най-добре!    Едната 20, другата 50!\r\nА пък двете 250!\r\n \r\nХубави ръчички, още мънички\r\nтупат лупат парички.   Трупат, трупат доларчета.\r\nЦапа цапа еврачета.\r\n \r\nХайде всички лев по лев.\r\nЧе да тръгнем все на кеф.\r\nХайде, пачка – едно, две.\r\nСпециализираната прокуратура ни зове. Мамо, какво е „Джи Пи Гейт”?\r\nСпи, детенце сладко –\r\nлоши журналисти бълват само хейт\r\nпо стабилността на Батко!\"\r\n \r\nУчителко любима,\r\nзащо преследват чичо Ветко?\r\nВ Японската градина,\r\nНе плащал своята сметка...\r\n \r\nУчителко прекрасна,\r\nнали кметицата от Младост,\r\nс окови окована\r\nе символ, на корупцията премяна\r\nна нашта бодра смяна?\r\n \r\nТака е, дете мило,\r\nборбата е жестока!\r\nБорбата е епична!\r\nСъжалявам, че си се родило,\r\nда видиш таз престъпница трагична!\r\n \r\nА Митьото-Очите?\r\nС проблемите в мехура?\r\nНедей да питаш много, детенце любопитно!\r\nНа никой не прощава нашата прокуратура!\r\n \r\nЦветан Василев де се губи тогаз?\r\nОтдавна той за Сърбия даде газ.\r\nТам прокуратурата не е така курназ.\r\nНямат антикорупционни песни, затова борбата не е лесна.", "date": "2018.09.25", "title": "Корупция: Който учи, ще сполучи"}
{"url": "https://www.actualno.com/sciencelogy/osnovatelite-na-instagram-napuskat-kompanijata-news_696362.html", "text": "  Основателите на социалната мрежа  за споделяне на снимки и видеа Instagram, която е собственост на  Facebook, се оттеглят от нея. Оставките на Кевин Систром и  Майк  Крийгер може сериозно да се отразят и на Facebook, който през тази  година  се оказа в центъра на скандал за изтичане на личните данни на   ползвателите си, предава БГНЕС. Систром и Крийгър създадоха   Instagram през 2010 г., а през 2012 г. популярната социална мрежа беше   купена от Facebook за 1 милиард долара. Анализатори определят Instagram като една от най-добрите, ако не и най-добрата придобивка на Марк Зукърбърг. Систром и Крийгер не  споменаха  какви са причините за оттеглянето им, но американски медии  предполагат,  че не е изключено да става дума за разправии с шефовете на   компанията-майка. По думите на Систром, на  двамата им  било необходимо прекъсване, за да се съсредоточат отново  върху  „любопитството и съзидателността“. В. New York Times написа, че  след  оттеглянето на неговите основатели, бъдещето на фотоприложението е   мъгливо. Не е ясно кой сега ще оглави Instagram и дали на новите шефове   ще се удаде да продължат историята на успеха на марката. През есента на тази година за  оттеглянето си обяви и Ян Кум,  създател и шеф на WhatsApp, едно от  най-популярните в света приложения  за изпращане на съобщения при  смартфоните. Това приложение е  собственост на Facebook от 2014 г.     ", "date": "2018.09.25", "title": "Основателите на Instagram напускат компанията"}
{"url": "https://www.actualno.com/business/plamen-dimitrov-ochakva-se-ryst-v-izdryjkata-na-jivota-news_696358.html", "text": "  \"Увеличението на цената на природния газ вече влияе. Очаквам ръст в издръжката на живота 2400 лв., т.е. да мине 600 лв. на човек. Ако в едно семейство работят двама души трябва да получават чисто 1200 лв., а 75% от домакинствата нямат такъв доход.\" Това каза президентът на КНСБ Пламен Димитров.     Според него \"картината е взривоопасна и час по-скоро трябва да се говори по темата и да се вземат мерки.\"   \"Ако има още едно увеличение на парното зимата ще стане трудно.\", допълни още Димитров. Според него увеличението на сметката за парно за гарсониера в София ще скочи с 23 лв.\r\nПо думите му \"доходите наистина растат, но трябва да има изпреварващо увеличение на доходите.\"  Относно плоския данък Димитров заяви:   \"Плоският данък вече носи негативи и ние предлагаме той да се осъвремени.\"\r\nПредложението на КНСБ е да се въведе необлагаем минимум от 510 лв. – какъвто и доход да има едни човек, тази сума да е необлагаема. Предлагат също да се вдигне таванът, върху който се начисляват осигурителни вноски, който в момента е 2600 лв.    По думите на Димитров плоският данък не е довел до очакваното свиване на сивия сектор.   ", "date": "2018.09.25", "title": "Пламен Димитров: Очаква се ръст в издръжката на живота"}
{"url": "https://www.actualno.com/europe/es-pokani-rusija-i-kitaj-da-se-vkluchat-v-mehanizma-za-zapazvane-na-biznesa-s-iran-news_696355.html", "text": "  ЕС ще създаде специален механизъм - юридическо лице, с което да запази бизнес връзките с Иран, включително що се отнася до търговията с петрол. Това се прави, за да се избегнат санкциите на САЩ, след като Съединените щати се оттеглиха от ядреното споразумение с Иран (СВПД), пише БГНЕС.     ЕС и Иран, заедно с Русия и Китай заявиха, че са решени \"да защитят свободата на техните икономически оператори и да запазят легитимния бизнес в Иран\", става ясно от изявление след среща на високо равнище в ООН.   Еврокомисарят по външните работи Федерика Могерини прочете общото становище след срещата на страните, останали в ядрената сделка с Иран.\r\n\"Подчертахме значението на създаването на специален механизъм за уреждане на конфликти с Иран\", сподели тя като резултата от срещата на петте страни (Русия, Великобритания, Германия, Китай, Франция) с Иран. Могерини обясни, че на равнището на страните от ЕС вече е взето решение да се създаде такъв механизъм, така че останалите страни да могат да се присъединят към него.\"  ", "date": "2018.09.25", "title": "ЕС покани Русия и Китай да се включат в механизма за запазване на бизнеса с Иран"}
{"url": "https://www.actualno.com/curious/lut-skandal-mejdu-vanja-kostova-i-eva-ot-tonika-vyv-vip-brother-news_696381.html", "text": "  Както всяка година и тази, продуцентите на шоуто VIP Brother събраха под един покрив личности, които имат конфликт едни между други извън къщата. Някои от тях още в началото на формата показаха негативното си отношение спрямо други участници, което определено предизвиква интереса на зрителя от първия епизод.     Всички видяхме, че още с влизането си Ваня и Ева от група „Тоника“ не са в никак добри и розови отношения. Двете дори не се поздравиха при влизането си. Ваня Костова вече спомена, че е напуснала формацията, заради изказване на Гого и веднага последва ответен удар от страна на Ева: „Ваня има нужда от психиатър“. Не е тайна, че Ваня е напускала групата два пъти, но при първия композиторът Стефан Диомов е успял да ги събере отново.   В началото изглеждаше, че ще има конфликти, но в предишното предизвикателство те сякаш пренебрегнаха личните си неразбирателства и запяха една от най-хубавите български песни толкова задружно и изглеждаха много щастливи, нявярно връхлетяни от приятни и емоциолани спомени. Те дори си поговориха и се изясниха защо и какво е станало. Показаха на всички в къщата, както и зрителите, че са две зрели жени, които знаят как да преодолеят и изгладят нещата по между си, за разлика от някои други участници в реалитито.\r\nВ историята на VIP Brother повечето участници се карат в ефир и всъщност злепоставят себе си по този начин. Ева и Ваня показаха, че са две много умни и интелигентни жени. Ваня Костова дори подаде ръка на изолираната от останалите Нора Недкова, с което направи добро впечатление на всички. Тя я съжали, опита се да я приобщи към останалите и да ѝ бъде опора, но за съжаление Нора Недкова отпадна след номинации.  Освен голям талант, двете жени притежават и много големи сърца. За да успееш да простиш на някого след толкова много години вражда, е нужна наистина много воля. Ваня и Ева са пълни противоположности на Кулагин и Нора Недкова, които във всеки един момент се нахвърляха един на друг и се злепоставяха взаимно, което на никого от къщата не бе приятно. Те определено не умеят да се сдържат и се държаха изключително арогантно, което им донесе само негативи. Не успяха да преглътнат егото си и да замълчат нито веднъж, докато двете солистки на „Тоника“ дори станаха близки и често си говорят по време на предаването.   ", "date": "2018.09.25", "title": "Лют скандал между Ваня Костова и Ева от Тоника във VIP Brother"}
{"url": "https://www.actualno.com/curious/koj-shte-e-pobediteljat-vyv-vip-brother-2018-news_696382.html", "text": "        Папи Ханс е един от фаворитите в шоуто. Той стана известен още с първата си песен, която според много хора е с изключително несъдържателен и безсмислен текст, но нека отбележим, че множество проучвания показват, че такава песен може да измисли само човек с високо интелектуално ниво. Песента му наистина беше глупава, но точно заради това той събра много фенове, които го подкрепят и в момента. За любителите читатели обаче, той не е известен с това, а със своите книги, за които сам казва: „Каквото и да става, най-голямата ми гордост остават една тънка и една по-дебела книжка“. Още в началото на предаването показа, че е изключително голям джентълмен като отстъпи леглото си на Нора Недкова. Страни от споровете и скандалите в къщата. Със сигурност се очертава да стигне до финал и да се бори за първото място.   Другият фаворит на зрителите е Веселин Плачков, който влезе с обещанието, че ако някой обиди жена той ще бъде първият, който ще я защити. За разлика от други мъже в къщата, той заяви, че смята половете за равноправни, с което показа, че е един стойностен и достоен за уважение човек. Той не приема себе си като представител на по-силния пол, толерантен е към жените и не мисли, че те са нещо по-малко от него. Това му донесе много бонус точки сред женската аудитория  Изсипаха се много положителни коментари относно външния му вид и характер. Веселин Плачков чака дете, съпругата му трябва да роди на 20 септември. Тя се изказа, че мъжът ѝ е много добър човек, прекрасен съпруг и че това, че не е до нея в този момент, за нея не е проблем. Тези ласкателни думи определено са впечатлили зрителите. Щастливото събитие за семейството няма да остане незабелязано в предаването и определено ще бъде коментирано дълго време. Младият баща изпъкна още във визитката си и вероятно ще се бори за титлата „Любима звезда на България“.\r\nСъбитията в предаването са доста динамични и всяко едно от тях разкрива различни черти от характера на всеки участник, но Папи Ханс и Веселин Плачков се очертават като фаворити и ще се борят за короната. Интересно е кой ще я вземе, но има време до края на шоуто и тепърва предстоят изненади, които може да доведат до неочаквани обрати.  ", "date": "2018.09.25", "title": "Кой ще е победителят във VIP Brother 2018?"}
{"url": "https://www.actualno.com/society/armijata-e-tolkova-zakysala-za-hora-che-ne-uspjava-da-poharchi-parite-za-uchenija-news_696350.html", "text": "  Българската армия страда от такава липса на кадри, че вече не разполага с достатъчно голям състав, за да проведе нормална подготовка. Това пише в доклад на Министерството на отбраната за подготовката на военните за първите шест месеца на тази година.     Към края на юни в армията имаше 8000 незаети места за войници, сержанти и офицери. Точно заради липсата на хора в армията военният министър Красимир Каракачанов предлага и въвеждането на доброволна казарма, пише в. \" \".   Липсата на хора е само един от проблемите пред нормалната подготовка и функциониране на въоръжените ни сили. Другите са също традиционни - липса на изправно въоръжение, бойна техника и самолети, пише още в изводите на доклада. Въпреки това документът твърди, че се следвал планът за подготовка на въоръжените сили за годината.\r\nЗа половин година военните са изхарчили под 1/3 от бюджета си за подготовка. За цялата година са им отпуснати за учения 7,8 млн. лева, но до края на юни са оползотворени само 2,4 млн. лева.  Военните пилоти са имали общо само 1950 часа тренировки във въздуха, става ясно от отчета на военното министерство. Още 155 летателни часа имат пилотите във военноморските сили. Припомняме, че по стандарт на НАТО всеки пилот трябва да има 180 летателни часа годишно. Военните моряци са изкарали за половин година средно по 15 дни обучение на море. С 19 учения на ниво рота или батальон и 26 полеви лагера пък се отчитат от Сухопътните войски.   През първите шест месеца на годината военните са имали две операции за охрана на границата от мигранти. В първата са участвали 840 военни, които са осигурявали транспорт на граничните полицаи от техните бази до браздата и обратно. Във втората операция, която е била вече за истинска охрана на границата с патрули, са участвали 550 военни.    ", "date": "2018.09.25", "title": "Армията е толкова закъсала за хора, че не успява да похарчи парите за учения"}
{"url": "https://www.actualno.com/curious/8-bylgarski-dumi-koito-idvat-ot-arabski-news_696386.html", "text": "   Част от най-използваните думи в българския език всъщност имат арабски произход. Прочетете повече за някои от тях:       Понятието \"алкохол\" идва от арабското \"ал-кул\" - грим за очи в прахообразна форма, направен от стрити минерали. В Европа думата е използвана за първи път от швейцарския алхимик Парацелз. Той наричал дестилационния продукт на виното \"алко(х)ол вини\". През 17 век аптеките започнали да произвеждат и продават \"алкохол вини\".      Още преди векове йеменски монаси-суфисти приготовлявали напитка от кафени зърна, която наричали \"кава\". Ободряващото питие обиколило Мека, Кайро и Дамаск, а през 16 век стигнало и до Константинопол. Там променили името му на \"каве\". Малко по-късно напитката направила своя дебют във френската столица Париж, където бързо сe превърнала в хит. \"Захар\" идва от арабското \"сукар\", което вероятно произлиза от санскритската дума \"саркара\". Смята се, че европейците започват да употребяват захарта като лекарство и подсладител по време на кръстоносните походи. На немски захар е \"цукер\", на италински \"цукеро\", на испански \"асукар\", а на френски \"сюкр\". Англичаните пък казват \"шугар\". В България мнозина познават и турската дума \"шекер\".        На арабски \"матра\" значи \"място, на което хвърляш нещо\" - например възглавница и одеяло. В Германия думата \"матрац\" се използва за първи път през 1200 година в епическата поема \"Песен за нибелунгите\". По онова време така наричали дюшеците, чаршафосани с луксозна, бродирана коприна. Днес германците казват \"матраце\", англичаните \"матрес\", италианците \"матерасо\", а българите \"матрак\". ", "date": "2018.09.25", "title": "8 български думи, които идват от арабски"}
{"url": "https://www.actualno.com/crime/karlos-kontrera-smjata-che-ima-falshivo-vnushenie-che-e-napadnal-vyzrastna-jena-news_696359.html", "text": "  Може би трябва да се отбележи, че всъщност не е имало нападение. В самата публикация в социалната мрежа, която даде повод за нападките, се казва, че багажът е бил изоставен. Казва се, че общинският съветник Карлос Контрера го е сторил т.е. не е вярно, че следните две момичета не са ме разпознали.  Това заяви столичният общински съветник, визирайки думите на свидетелките Ирина Кръстева и Ивелина Пламенова. Припомняме, че Пламенова пусна снимка на Контрера от мястото на събитието във Facebook и случаят стана обществено известен.     Контрера обяви пред Нова телевизия, че полицейската проверка по случая вече е приключила и е предадена на прокурор. Той разказа и своята версия – видял празен багаж до рампата при метростанция \"Сердика\", по която слизат майките с колички и го ритнал. Тогава се появили двете момичета и почнали да крещят на Контрера какво прави. , промени минути по-късно версията Контрера какво точно е сторил.   Общинският съветник се оплака, че заради първият пост във Facebook върху него се изсипало \"цялото Facebook правосъдие\". Според него свидетелките внушили друго в случая – че дори е нападнал да бие възрастна жена. От един изолиран факт се създава буря в чаша вода, смята съветникът. Контрера беше категоричен – нямаше възрастна жена до багажа, когато той го е видял и ритнал.\r\nВинаги, когато видим нещо изоставено, веднага при полицията – заключи Контрера, обяснявайки каква поука си е взел.  Припомняме, че на свидетелите е друга. Според тях общинският съветник бил в нетрезво състояние. Сега ще ти покажа кой съм аз – така Контрера отговорил на една от жените, Ирина, по думите ѝ. Тя разказва, че той я хванал под мишница и почнал да я влачи. Продавачката от близката билетна будка повикала полиция и полицаи дошли на място. Не последвал обаче арест – а според Ирина Контрера се държал високомерно и проявявал отношение към другите участници в случката като \"към просяци\".   ", "date": "2018.09.25", "title": "Карлос Контрера смята, че има фалшиво внушение, че е нападнал възрастна жена"}
{"url": "https://www.actualno.com/viewpoint/gerb-i-bsp-se-karat-koj-poveche-podkrepja-korupcijata-news_696259.html", "text": "  Когато идват почивни дни и особено ако не са само традиционните събота и неделя, последното нещо, което човек иска да чуе или на което да обръща внимание, са политическите бръщолевения – особено на оставените дежурни за почивката кариеристи, които трябва да си заработват хляба и да мечтаят един ден да са на върха в партията. За съжаление, обаче, политиката е толкова мръсно нещо, че успява да ни засегне дори тогава, когато я игнорираме. Всъщност, особено тогава.     Каква беше дежурната политическа помия, която се появи на хоризонта в почивните дни? Разбира се, позицията на България относно стартираната от Европейския парламент процедура срещу Унгария. Процедурата е заради сериозен риск от нарушение на ценностите на ЕС. А ценностите, за които става въпрос, са система, гарантираща честни избори, правосъдна система, гарантираща санкции за всички, независимо от общественото им положение и наказание за всеки, позволил си да краде от публични пари. Но, типично по политико-нашенски, двете най-големи партии в България се скараха не кой е \"за\" и \"против\", ами кой е повече \"против\" един явно авторитарен режим да бъде обуздан и да краде народа, който управлява. Сториха го, след като водачът на държавата, негово премиерско съвършенство Бойко Борисов успя да създаде поредния бойковизъм – подкрепяме Унгария, но след две години! Сега само решихме, че след две години ще го подкрепим Орбан!   За да бъде донякъде отвлечено вниманието, щатните лайкучки на ГЕРБ като Тома Биков взеха да повтарят премиерските тези, ако някой нещо не е чул – в Европарламента всички от ГЕРБ гласували против процедурата, а от БСП не били всички така, макар да говорели как никой друг извън тях на света или поне в България не обича повече Орбан.\r\nДоживяхме и това – основните партии в България да се карат кой повече подкрепя и обича нарушения на принципите и ценностите на Съюза, в който влязохме с идеята да живеем по-добре. Граждани за европейско развитие на България (ГЕРБ) водят на (бившите) комунисти – те са против това да има заради нарушения във функционирането на изборната и конституционната система (я, ма то и в България купуваме гласове), против независима съдебна система (я, този Механизъм за сътрудничество и проверка за какво беше), против борбата с корупцията и конфликт на интереси (на Орбан зет му е спечелил само една от три обществени поръчки, на Бойко приятелчетата са далеч по-напред – три от три). Защото това са първите и основни забележки към Унгария – не, че не е приела бежанци и мигранти, както тръбят усилено политическите лайкучки у нас. Отношението към мигрантите е само още едно изражение на отношението към живота от страна на Орбан. Но това са точки, по които България е по-пробита от Унгария.  Години напред България се бореше да влезе в Европейския съюз, за да постигне състоянието на развитие на нормална европейска държава. В това състояние влиза и параграфът \"наказание за виновните\". Искахме да влезем в ЕС, за да има справедливост, за да не може едни постоянно да издевателстват над други. Но 11 години вече в България виновни няма (не че преди това имаше) – за най-големите престъпления. Всички ги знаем кои са – на първо място съсипването на цял един народ чрез поголовна корупция. И когато ЕС най-после се задейства, вместо да дава \"насоки\" и да чака някой оглушал да чуе и да си развали рахата, заради далеч по-малки от нашите примери за корупция – независимо дали поради стечение на обстоятелства или заради ценности, бандюгите у нас примряха – не се знае дали накрая Европа няма да ни стовари една дълго, с години бавена тояга, която трябваше да стовари много по-рано.   Нали това искахме с влизането в ЕС – ред и развитие? Или беше просто заради парите за \"наш'те\" – тези, от еврофондовете? Отговорете, Граждани за европейско развитие на България!  Ивайло Ачев     ", "date": "2018.09.25", "title": "ГЕРБ и БСП се карат кой повече подкрепя корупцията"}
{"url": "https://www.actualno.com/business/karakachanov-v-stil-razvit-socializym-da-ima-razpisana-pechalba-za-opredeleni-hrani-news_696375.html", "text": "        Предложението е предизвикано от дебатите за цената на хляба след поскъпването на газа от 1 октомври и как тя да се регулира.   Идеята беше оповестена от председателя на партията и вицепремиер Красимир Каракачанов на страницата му във Фейсбук. Според него социалната кошница трябва да включва: хляб, кисело и прясно мляко, сирене, масло, кашкавал, пилешко и свинско месо, яйца, брашно и олио от български производители, а цените да имат максимална ставка за печалба, която да ограничи надценката на търговците.\r\nСпоред Каракачанов пример за дисбаланс е производителите да печелят по 5 стотинки от хляб, а търговците - 30 стотинки. От началото на октомври хлебопроизводителите предвиждат скок в цената на хляба заради увеличението на тока, природния газ и лошата реколта. На някои места в страната поскъпването вече е факт.  Преди седмица земеделският министър Румен Порожанов обяви, че държавата преговаря с големите търговски вериги у нас да продават хляба без печалба, за да се предотврати поскъпването му.   ", "date": "2018.09.25", "title": "Каракачанов в стил \"развит социализъм\" - да има разписана печалба за определени храни"}
{"url": "https://www.actualno.com/crime/arestuvaha-izvesten-avtokradec-v-sofija-news_696364.html", "text": "  Полицаи от ГД „Национална полиция” задържаха известен автокрадец в столицата.     Георги Воденичаров - Кико е задържан при опит за поредна кражба на скъп частен автомобил от елитен столичен квартал, съобщи Нова телевизия.   ", "date": "2018.09.25", "title": "Арестуваха известен автокрадец в София"}
{"url": "https://www.actualno.com/america/donald-trymp-govori-otkrito-za-vtora-sreshta-s-kim-chen-un-news_696354.html", "text": "  Американският президент Доналд Тръмп поздрави \"страхотния\" лидер на Северна Корея Ким Чен Ун и заяви, че скоро ще може да обяви втората среща на върха с него, предаде БГНЕС.     \"Ние очевидно говорехме са Северна Корея, където постигаме огромен прогрес\", каза Тръмп пред репортери, след срещата си президента на Южна Корея Мун Дже Ин в кулоарите на ООН, където се провежда 73-тата сесия на Общото събрание на ООН.   \"Лидерът Ким е много отворен, страхотен и честен и аз мисля, че той иска да види нещо да се случва\", добави Тръмп.\r\n\"Мисля, че в близко време това ще бъде съобщено. Трябва да се избере място, но и двамата искаме да я направим\", сподели Тръмп, като говореше за предстоящата му среща с Ким.  Емисар и отговорен за уреждане на втората среща на Тръмп със севернокорейския лидер ще е американският държавен секретар Майк Помпео. Първата среща беше тази година в Сингапур.", "date": "2018.09.25", "title": "Доналд Тръмп говори открито за втора среща с Ким Чен Ун"}
{"url": "https://www.actualno.com/chronicles/bylgarija-stava-chlen-na-mejdunarodnija-valuten-fond-news_696327.html", "text": "  Участието на България в МВФ и МБВР е предмет на обсъждане в Политбюро още през 1987 г., когато плановата икономика се задъхва от хроничен недостиг на средства. Това предложение обаче е отхвърлено основно поради становището на БНБ, че разкриването на „най-съкровените тайни“ на страната ще доведе до влошаване на кредитния рейтинг на България, която и така вече не е в състояние да погасява отпуснатите кредити в срок[31].     След промените през 1989 г. България е приета за член на МВФ на 25 септември 1990 г. През 2009 г. квотата на България в МВФ е променена от 640,20 млн. СПТ на 1,251 млрд. СПТ (около 1,376 млрд. евро) и представлява 0,29% от всички СПТ. Промяната се дължи на общо увеличение на СПТ след решение на 20-те най-развити икономики в света. Целта на общото увеличение от 2009 г. е да осигури достъп до ресурс, с който държавите да погасяват възникналите задължения по време на кризата, започнала от 2008 г.\r\nСпоразумения с МВФ     Финансовата помощ, която дава МВФ, обикновено се предоставя на траншове, които са обвързани със спазването на специфични условия на икономическа и финансова политика. Тези критерии трябва да бъдат изпълнени преди да се отпусне следващия транш.\r\nС активната подкрепа на международните финансови институции и главно на МВФ през 1989–1990 г. е формулирана стратегията на преход на страните от Централна и Източна Европа към пазарна икономика (първа е разработена и осъществена полската стабилизационна програма). Основните елементи на тази стратегия – финансова стабилизация и промяна на институциите, се възприемат и в България. Въпросът за последователността в стабилизационните мерки и институционалните промени в България обаче остава нерешен, защото “всичко трябва да се предприеме веднага” в условията на политическа нестабилност (в периода 1990-1996 г. в България управляват 7 правителства, като 3 пъти се провеждат парламентарни избори).\r\nСпоразуменията, които България е сключила от 1990 г. до 31 октомври 2005 г. с МВФ са:    Първо споразумение - едногодишно. Обхваща периода 15 март 1991-15 март 1992 г. Подписано от правителството на Димитър Попов. По него са предвидени покупки на специални права на тираж за 279 млн. и 60,6 млн. СПТ по т.нар. CCFF (Compensatory and Contingency Financing Facility) като компенсация за повишените разходи на България по вноса на енергийни ресурси във връзка с персийската криза. Поради неизпълнение на параметрите на споразумението последният транш не е получен.   Второ споразумение- едногодишно. То предвижда покупката на 155 000 000 СПТ, като започва да се изпълнява от 17 април 1992 г. Споразумението е сключено от кабинета с министър-председател Филип Димитров. Последният транш по него също не е получен.\r\nТрето споразумение - едногодишно. Сключено на 11 април 1994 г. от правителството на Любен Беров и е в размер на 69 700 000. СПТ. През декември същата година споразумението е актуализирано и разширено с допълнителна сума за още 69,7 млн. СПТ във връзка с подписаното през юни споразумение с Лондонския клуб. Последният транш в размер на 23,2 млн. СПТ не е преведен.\r\nЧетвърто споразумение - подписано на 19 юли 1996 г. Сключва го правителството на Жан Виденов. То предвижда покупката на 400 000 000 СПТ за период от 20 месеца — до 18 март 1998 г. Споразумението е прекратено след получаването на първия транш от 80 000 000 СПТ.\r\nПетото споразумение („stand-by“ споразумение) е подписано на 11 април 1997 г. и предвижда покупката на 371 900 000 СПТ за период от 14 месеца. То е сключено по време на управлението на служебното правителство на Стефан Софиянски. В рамките на това стабилизационно споразумение се включва и CCFF в размер на 107 600 000 СПТ.      Шесто-тригодишно. Сключено е на 25 септември 1998 г. и е в размер на 627 620 000 специални права на тираж. Подписано е от правителството на Иван Костов. Споразумението е изпълнено докрай и страната е получила всички предвидени по програмата траншове.\r\nСедмо споразумение - двугодишно. Сключено е на 27 февруари 2002 г. и е в размер на 240 000 000 СПТ. Споразумението е изпълнено.\r\nОсмо споразумение - двугодишно. Сключено е на 6 август 2004 г. и е в размер на 100 000 000 СПТ.\r\nВсички споразумения досега, с изключение на шестото са от типа „Stand-by“, което значи обвързаност на получаване на кредита с достигане на определени икономически параметри, примерно определен размер на бюджетния дефицит.", "date": "2018.09.25", "title": "България става член на Международния валутен фонд"}
{"url": "https://www.actualno.com/crime/izgorja-shivashki-ceh-kraj-ajtos-news_696377.html", "text": "  Напълно изгорял е шивашки цех в село Карагеоргиево, което се намира на 6 километра от Айтос, предаде БГНЕС.     В цеха са работели 15 шивачки от селото, които тази сутрин е трябвало да са на работа след почивните дни. Жертви и ранени от стихията няма, тепърва се изясняват причините за възникване на пожара.   ", "date": "2018.09.25", "title": "Изгоря шивашки цех край Айтос"}
{"url": "https://www.actualno.com/celebrate/sv-prepodobna-efrosinija-aleksandrijska-news_696328.html", "text": "  През петия век живял в Александрия един добър християнин на име Пафнутий. Той бил твърде богат, уважаван заради благородството си от всички.     Жена му също така била добра християнка. Но нямала деца дълго време.\r\nПафнутий правел много благодеяния на бедните, изобщо на нуждаещете се.\r\nНай-после му се родила дъщеря, която нарекли Ефросиния. Родителите й дали хубаво образование. На 12 години, след като се лишила от майка, дъщерята станала предмет на най-нежни грижи от страна на бащата. Умна и красива, като поотрасла още, тя пленявала младежите. Любвеобилният баща, като направил избор между момците, обещал да я даде на един младеж, който се отличавал както с образованието, така и с благородството на сърцето си. Но блажена Ефросиния, възпитана от ранни години в благочестие, искрено копнеела да живее само за Господа. И правела всичко, за да се изпълни това нейно желание.  Един от братята в манастира, на който Пафнутий редовно давал помощи, бил пратен от игумена Теодосий да покани благодетеля да дойде на храмовия празник в светата обител.\r\nТой обаче не заварил Пафнутий в дома му. Видял се с дъщеря му. Ефросиния го разпитала подробно за манастирския живот. Открила му, че много желае да се посвети в служба на Бога. С тъга му казала и това, че баща й, който много я обичал, вече я обещал на един момък. При това положение нямало да се съгласи да я пусне в манастир.\r\nМонахът й обяснил предимствата на девството. Прекарала нощта в молитва. Усилено молила Бога да се изпълни над нея неговата света воля. Ефросиния чувствала, че Бог желае тя да посвети живота си Нему.    На празника старецът – йеромонах дошъл при нея. Говорил й дълго за значението на християнското самоотречение. Остригал косата й и я облякъл в монашески дрехи. Оставало само да отиде в някой манастир. Но в кой? В зевически манастир баща й би могъл да я намери. Облечена в дрехи на монах Ефросиния се явила в Теодосиевия манастир и се представила като евнух Смарагд.\r\nКато застанала пред игумена Теодосий, Ефросиния казала, че е евнух, който е служил при царския двор, но, притеснен и отегчен от светската суета, дошъл в манастира да спасява душата си.\r\nТеодосий поверил младия монах Смарагд на опитния духовник Агапит, който да го ръководи в духовния живот.\r\nКрасотата на Смарагд, истинска женска красота, станала предмет на смущение за някои манастирски братя, които още не били победили своите немощи. Това си смущение те изразили и пред игумена.\r\nТова станало причина Теодосий да повика при себе си Смарагд. Предложи му да живее в самотна килия. Ефросиния приела съвета с радост.   В тая килия, която приличала на затвор, тя живяла подвижнически, в пост и молитва, до края на земните си дни.\r\nПрез това време бащата идвал много пъти в манастира, разкривал скръбта си по изгубената своя дъщеря и искал настойчиво от братята да се молят за откриване на следите й.\r\nВеднъж той изливал пред игумена скръбта си особено силно. Теодосий го запитал, дали не иска да побеседва с един благочестив брат, който в миналото бил служител в императорския двор. Пафнутий приел веднага това предложение.\r\nПо това време Ефросиния била постигнала вече голям духовен напредък. По заповед на игумена Агапит завел Пафнутий при затворника Смарагд. Като видяла баща си, Ефросиния заплакала. Но Пафнутий не я познал. От бдения и сълзи красотата й била повяхнала. Лицето й било покрито с монашеско було.\r\nДълго беседвала тя с баща си. Говорила му за вечността и небесната слава, за смирението и чистотата, за любовта и милосърдието – високи добродетели, които приближават до Бога, Който е безкрайната благост. Говорила му също, че любовта към децата не трябва да стои по-високо от любовта към Бога, ме временните скърби, ако се понасят търпеливо, усъвършенстват душата за Небето. Уверявала го, че подир толкова молитви и при Божията благост дъщерята му непременно ще бъде намерена, ако е надобър път, и че каквото и да се случи – Господ ще го утеши в свое време.\r\nБеседата на дъщерята оживила дълбоко натъжената душа на бащата. След като се разделил с нея, Пафнутий пак се явил пред игумена и му казал:\r\n- Аз получих толкова много полза от тоя брат, като че намерих дъщеря си!\r\nЗа света Ефросиния – тая чиста девица – не е било леко да живее сред общество от мъже. Особено тежко е било за нея свиждането й с нейния нежен баща. Тя гледала душевните му страдания и страдала не по-малко от него.\r\nСв. Ефросиния се борела с природата си. С пост, молитва и помощта на Божията благодат тя победила.\r\nТъй прекарала 38 години в манастира, в самотната си килия – затвор близо до манастира.   Дните на земния й живот свършвали. Тя легнала тежко болна.\r\nВ това време баща й пак дошъл в манастира. Узнал за тежката болест на Смарагд. С дълбока скръб говорел, че смъртта на Смарагд ще бъде за него втора загуба след загубата на дъщеря му. Твърдял, че само нему дължи оная покорност на Промисъла, с която понасял загубата на дъщеря си.\r\nПафнутий изпросил от игумена разрешение за свиждане със затворника за последен път. Преподобна Ефросиния, която вече чакала последния час на земния си живот, помолила баща си да остани три дни в манастира. Обещала да му открие нещо неочаквано. Бащата предполагал, че затворникът е имал видения за дъщеря му. И останал да чака.\r\nСлед три дни пак дошъл при отиващия си от тоя свят Смарагд. Тогава светата девица му открила, че той се намира в килията на дъщеря си. Сломена до крайност от болестта, тя му заявила, че оставила годеника си и него заради Господа. Тя помолила баща си да не позволява на никого да се допира до нея. Поискала от него сам да измие тялото на грешната си дъщеря. Накрай го помолила да подари на манастира имуществото, което могло да й принадлежи.   След това блажено починала в прегръдката на баща си.\r\nТова станало около 445 година.\r\nОткрилата се тайна за тъй дълго търсената дъщеря произвела на бащата потресаващо действие. Смъртта й окончателно го сломила. Със силен вик той паднал безчувствен на пода. По това време Агапит бил някъде вън от килията. Като чул вика, той се втурнал в килията и свестил бащата. Веднага след това съобщил на игумена за станалото.\r\nСкоро се събрали около тялото на преподобна Ефросиния всички братя. Тайната станала известна на цялото манастирско братство. Всички въздали хвала на Бога, че дал сила за победа в една толкова трудна борба.   Пафнутий подарил значителна част от имението си на манастира. Останалата част раздал на бедни хора. Решил да прекара остатъка от живота си в килията на дъщеря си. Тук живял 10 години. Умрял на същата оная рогозка, на която починала дъщеря му. Погребали го с чест до гроба на неговата дъщеря.\r\nБратята установили всяка година да честват паметта на благочестивия баща и на неговата скъпа дъщеря, преподобна Ефросиния.\r\nДивната Божия благодат се проявила чрез мощите на света Ефросиния още в деня на смъртта й. Само няколко часа след смъртта й един от манастирските братя, сляп с едното око, се помолил горещо на преподобната и изведнъж прогледнал. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.09.25", "title": "Св. преподобна Ефросиния Александрийска"}
{"url": "https://www.actualno.com/sliven/pojari-v-sliven-vdignaha-na-krak-kup-pojarnikari-video-news_696352.html", "text": "  Нощта на понеделник срещу вторник донесе изключителни проблеми в най-ветровития по принцип български град - Сливен. Там пожарникарите се наложи да гасят цели три големи пожара плюс още няколко по-малки селскостопански пожара.         Първият пожар става факт в двора на ТЕЦ \"Сливен\" около 20:00 часа, съобщи БГНЕС. Запалени са огромно количество бали със слама, като неофициално се коментира, че сламата всъщност е \"гориво\" за производство на енергия в ТЕЦ-а. Няколко часа по-късно се запалват складовете на два завода - Динамо и ЗММ-Сливен. Началникът на сливенската пожарна Владимир Демиров обяви, че са горели общо четири склада в двете предприятия, като е изгорял напълно един склад.\r\nНа помощ на огнеборците от Сливен пристигнаха екипи от Ямбол, Гурково и Нова Загора. Пожарите в ЗММ и Динамо са ликвидирани, остава да гори пожара в ТЕЦ-а и към момента. Силният вятър създава опасност от прехвърляне на огъня в близките сгради и ниви.  През последните 12-тина часа в Сливен е имало общо 8 пожара.", "date": "2018.09.25", "title": "Пожари в Сливен вдигнаха на крак куп пожарникари (ВИДЕО)"}
{"url": "https://www.actualno.com/health/szo-v-bylgarija-se-pie-poveche-otkolkoto-v-rusija-news_696349.html", "text": "  12,7 литра чист алкохол годишно поема средно всеки българин. Това показват данни от актуалния доклад на Световната здравна организация (СЗО) за влиянието на спиртните напитки върху здравето.     Показателят ни нарежда на едно от челните места в Европа - в топ 8. По-напред са Молдова (15,2 литра), Литва (15 литра), Чехия (14,4 литра), Германия (13,4 литра), Ирландия (13 литра), Люксембург (13 литра) и Латвия (12,9 литра). След нас са вече руснаците - те пият годишно по литър по-малко. Същото се отнася и за поляците (11,6 литра), а финландците са с 2 литра по-назад. В Румъния, Словения и Франция също пият по-малко.   Според информацията, българите продължават да са почитатели основно на твърдия алкохол - 43% от пиещите у нас го предпочитат. На второ място се нареждат любителите на бирата - с 39%, а едва 17% наблягат на виното, информира в. \" \".\r\nОсновното количество алкохол в България се пада на мъжете - по 21 литра следно на човек, докато жените пият по 4,9 литра средно. 2,3% от българите имат алкохолна зависимост, а 6,9% страдат от заболявания, свързани с алкохола. 33,4% от българите над 15-годишна възраст са преживели отделни епизоди на тежко напиване.  В световен план тревожните констатации на доклада са, че годишно от алкохол умират по 3 млн. души, като 2,3 млн. от тях са мъже. Казано иначе, спиртните напитки са виновни за 5% от регистрираните смъртни случаи всяка година Това е повече от починалите от туберкулоза, СПИН или диабет, твърди СЗО. Пиенето донася преждевременна смърт при 13,5% от случаите на починали младите хора - на възраст около 20 години.   ", "date": "2018.09.25", "title": "СЗО: В България се пие повече, отколкото в Русия"}
{"url": "https://www.actualno.com/asia/oon-iska-da-prekysne-finansiraneto-na-grupirovki-v-libija-news_696384.html", "text": "        Захариева е част от българската делегация за Общото събрание на ООН, водена от премиера Бойко Борисов.   Гасан Саламе, специален пратеник на ООН за Либия, във видеоконферентна връзка от Триполи информира министрите за несигурната обстановка в страната след въоръжените нападения в либийската столица, в нарушение на споразумението за прекратяване на огъня, подписано от 18 групировки на 4 септември.\r\nНеобходими са мерки за . Три са основните източници на такова финансиране: нелегален износ на субсидирано гориво, спекулации с разликата между пазарния и официалния курс на либийската валута и контрол върху основните предприятия и инфраструктурни обекти. В момента в Либия по различни данни има около 700000 емигранти, освен трийсетте хиляди в лагерите за бежанци. При нормално функциониране на либийската държавност и икономика, това число отговаря на потребностите от работна ръка в страната.  Според Стафан де Мистура, специален пратеник на ООН за Сирия, в провинция Идлиб са разположени около 10000 терористи, но и близо три милиона невинни граждани, които разчитат на закрила от международната общност. Идният месец октомври ще е ключов период на изпитание както за бъдещето на Идлиб, така и за създаването на т.нар. конституционна комисия, която да приеме правилата за политически преход.   ", "date": "2018.09.25", "title": "ООН иска да прекъсне финансирането на групировки в Либия"}
{"url": "https://www.actualno.com/business/dopylnitelna-taksa-za-toka-nosi-nad-miliard-leva-na-proizvoditeli-news_696351.html", "text": "  1,23 млрд. лева - толкова ще платят извън пазарната цена на тока българските домакинства и бизнесът за една година за електричество от топлофикациите, американските централи и ВЕИ. Това става ясно от доклад на експертите на КЕВР за цените на тока, касаещ таксата \"задължения към обществото\" и цитиран от в. \" \".     Най-много пари над прогнозната пазарна цена на тока ще отидат при възобновяемите енергийни източници - 796,69 млн. лева. 341,14 млн. лева. ще се доплащат на ТЕЦ \"Ей и Ес Марица изток- 1\", а 207,17 млн. лева - на ТЕЦ \"КонтурГлобал Марица-изток 3\". Топлофикациите, които имат високоефективно комбинирано производство на ток и топлинна енергия, ще получат 282,14 млн. лева. За един мегаватчас ток такса \"задължения към обществото\" е 36,75 лева.   Заради увеличаване на цената на газа от 1 октомври много от тези разходи трябва да се увеличат с 13,89%. За столичната топлофикация например процентът е 10,1 на сто, а за Пловдив - 28,6%. Въпреки това КЕВР не увеличава таксата \"задължения към обществото”, защото тези разходи щели да се компенсират от поскъпналите емисии, пише в доклада.\r\nПрипомняме, че се появи преди 5 години. Тогава тя беше 15,20 лв. за мегаватчас и заместваше трите досегашни такси - за \"зелена\" и \"кафява\" енергия, и \"невъзстановяеми разходи\".  ", "date": "2018.09.25", "title": "Допълнителна такса за тока носи над милиард лева на производители"}
{"url": "https://www.actualno.com/europe/sluchai-na-afrikanska-chuma-ima-v-10-strani-chlenki-na-es-news_696334.html", "text": "        Говорителката Анка Падурару похвали властите в Белгия, които взеха решение да бъдат унищожени 4000 здрави прасета в името на ограничаване на разпространението на опасната за животните, но не и за хората болест.   В Белгия вирусът беше засечен преди 10 дни при мъртво диво прасе, близо до границите на страната с Германия, Франция и Люксембург. В Южна Белгия е обособена санитарна зона с площ 630 квадратни километра.\r\nПрипомняме, че заради опасността по сухопътната граница с Румъния беше изградена телена ограда, с бодлива тел.  ", "date": "2018.09.25", "title": "Случаи на африканска чума има в 10 страни-членки на ЕС"}
{"url": "https://www.actualno.com/curious/pyrvite-priznaci-che-zapochvate-da-ostarjavate-news_696356.html", "text": "  В нашето време сякаш запазваме по-дълго младостта ни, но все пак има някои фактори, които подсказват, че старостта все пак настъпва. Ето кои са те:      Трудно ви е например бързо да уловите падаща чаша.    заздравяват за по-малко време. Кожата ни има удивителен регенериращ капацитет. Когато започне да не \"действа\" толкова бързо, значи остаряваме. . Пренасянето на бутилка с вода от 5 л е предизвикателство за вас, а си спомняте, че до неотдавна не беше така. Мускулите ви вероятно са започнали да губят маса и това влияе на силата и издържливостта ви.   Лесен тест - сложете принтиран текст (може да е и вестник например) пред очите си и вижте колко е минималното разстояние, от което можете ясно да виждате буквите. За 20-годишние хора то е около 10 см, а за тези над 40 - около 25 см. В зависимост от резултата можете да прецените колко бързо \"остарява\" зрението ви.   Вижте кои са останалите ", "date": "2018.09.25", "title": "Първите признаци, че започвате да остарявате"}
{"url": "https://www.actualno.com/politics/sakskoburggotski-moite-predci-sa-vnasjali-s-milioni-a-drugi-sega-iznasjat-news_696338.html", "text": "        Изданието е изготвено от Алианса на либералите и демократите в Европа и съдържа статии, публикувани в периода 2010-2018. Текстовете представляват послания и изказвания по значими поводи, които призовават към единение и избягване на конфронтацията.   В официалната си реч пред публиката Симеон Сакскобургготски заяви, че е доволен, тъй като негови речи и днес звучат актуално.\r\nБившият премиер подчерта също, че е огорчен от последните новини на съда около царските имоти и двореца \"Врана\". Сакскобургготски определя ситуацията около имотите като тягостна, а чашата на търпението му започва да се препълва.  \"Със съжаление забелязвам, че хората, които ме атакуват мерят с различен аршин. На всички тях им напомням, че моите предци са внасяли с милиони, а други сега изнасят”, заяви Сакскобургготски. Той подчерта още, че дворецът „Врана“, който държавата иска да си вземе, когато го е получил е бил руина. Със собствени средства е направена цялата реставрация, отбеляза той.   Представената в понеделник вечер книга съдържа два предговора. Единият е на почетният председател на ДПС Ахмед Доган, а вторият на журналистката Красина Кръстева. Предговорът на Доган е под заглавието „Трудно се гради демокрация без демократи\". В него ясно се подчертава, че политическият елит у нас не се е справил с предизвикателствата на времето след приемането ни в ЕС и НАТО и не се е възползвал от личността на цар Симеон като исторически бонус за постигането на значими национални цели. Предговорът Доган завършва с думите, че Симеон остава \"национален капитал с европейско политическо измерение\".\r\nИзказвания пред публиката направиха още Зинаида Златанова, Станимир Илчев и лидерът на ДПС Мустафа Карадайъ, които подчертаха съществената роля на Симеон Сакскобургготски по пътя за присъединяването на страната в ЕС и НАТО.    ", "date": "2018.09.25", "title": "Сакскобургготски: Моите предци са внасяли с милиони, а други сега изнасят"}
{"url": "https://www.actualno.com/music/mando-diao-s-koncert-v-sofija-prez-dekemvri-news_696388.html", "text": "  Алтернативната банда Mando Diao пристига за концерт на 9 декември тази година. След предизвикателен период в своята кариера, през 2017та шведите издадоха осмия си студиен албум “Good Times”, който те самите определят като манифест на любовта и приятелството. Изявата им в Sofia Live клуб е по покана на Loud Concerts.     Билетите за изявата на Mando Diao влизат в продажба от утре, 26 септември, в мрежата на Eventim ( ) и партньорите им в цялата страна - магазинитe Office 1 Superstore, OMV, Български пощи, Технополис. Цената е 50 лв.на билет, а в деня на концерта ще бъде 60 лева.\r\nВсеки фен може да използва и опцията на Eventim Print at Home, която дава възможност да се отпечатва закупеният електронен билет вкъщи.\r\nСъздаването на Mando Diao датира от 1999 година, а пробивът на международната сцена става факт с издаването на втория албум \"Hurricane Bar\" през 2004 година. Успехът им се дължи на характерния стил, който развиват през годините, смесвайки поп, мод, соул и брит поп елементи в музиката си. Третият албум, \"Ode to Ochrasy\", излиза през август 2006 г., последван от DVD-то \"Down in the Past\". През 2007 групата издава четвъртия си албум \"Never Seen The Light Of Day\", а две години по-късно и продукцията „Give Me Fire”. От него е и култовият сингъл \"Dance With Somebody\", който се превръща най-продаван сингъл на Mando Diao досега. \"Infruset\" излиза през октомври 2012 г.и това е първият албум на шведски език. Творбата включва десет поеми на родния им поет Густав Фрьодинг, превъплатени в музика и се задържа 17 седмици на първо място в Швеция. През 2014-а излиза денс електронната тава \"Aelita\", последвана от проблеми и хаос в бандата, преди издаването на актуалната продукция от миналата година „Good Times”.  Бандата е известна с наелектризиращите си изпълнения на живо и непрестанно пътува по турнета и фестивали.\r\nБългарските фенове на Mando Diao ще имат удоволствието да ги гледат на живо на 9 декември в Sofia Live клуб! Началото на концерта е 20 часа!", "date": "2018.09.25", "title": "Mando Diao с концерт в София през декември "}
{"url": "https://www.actualno.com/society/27-ot-126-signala-za-korupcija-v-mvr-sa-scheteni-za-osnovatelni-news_696340.html", "text": "        Общо са постъпили 178 сигнала, от които са проверени 126. От тях са счетени за основателни или частично основателни 27. \"Неоснователните сигнали, съдържащи данни за корупционно поведение на служители на МВР, са 91\", се посочва в отчета. По сигнали на граждани все пак са образувани 15 разследвания. Те обаче се водят от прокуратурата и не е ясно какъв е изходът им, пише в. \" \".   Сигналите за корупция в МВР постъпват по няколко линии - по административен ред, чрез специализирана телефонна линия и чрез сайта на ведомството. Те се обработват основно от дирекция \"Вътрешна сигурност\".\r\nНаказания за корупция все пак се налагат, става ясно от отчета. Броят им е сравнително голям на фона на подадените сигнали - . Други 7 души са отстранени от служба. Корумпирани служители обаче не са намерени по граничните пунктове. Там са извършени . Прегледани са и 189 от ГКПП-тата. Отново не са открити нарушения.  Общо четирима са уволнени от полицията в Благоевград. Един служител на пловдивската полиция също се е разделил с работата си. През първите 6 месеца на 2018 г. МВР е сколасало да приключи проверка срещу него по сигнал, подаден през 2017 г. Сигналът е бил \" , който е приет за основателен и на служителя е наложено дисциплинарно наказание \"уволнение\". Съдилищата масово отменят наказанията в системата на МВР заради различни нарушения при налагането им.    , става ясно от отчета. Срещу служители на дирекцията са подадени общо . . Корупция няма и в монтанската полиция. Там са подадени 2 сигнала, напълно неоснователни. Същото е било решението и за единствения сигнал срещу служител в Пазарджик. . Останалите се проверяват. Общо пет са сигналите срещу полицаи от София-област. Четири са счетени за неоснователни. По последния още тече проверка.\r\nНе по-различна е ситуацията и в КАТ. Преди няколко месеца бившият вече шеф на Пътна полиция заяви, че няма уволнени за корупция служители. В шестмесечния отчет пък се посочва, че се работи по две обществени поръчки - за доставка на видеокамери за патрулките, чрез които да се наблюдава работата на пътните полицаи, и за доставка на таблети, а втората - за нова информационна система за патрулите на Охранителна полиция.    ", "date": "2018.09.25", "title": "27 от 126 сигнала за корупция в МВР са счетени за основателни"}
{"url": "https://www.actualno.com/asia/vojski-na-sasht-shte-ima-v-sirija-dokato-ima-iranski-vojski-izvyn-iran-news_696336.html", "text": "   Болтън е в Ню Йорк за участие в събития около 73-та сесия на Общото събрание на ООН.     Според данните, които по-рано бяха съобщени от Вашингтон, в Сирия се намират окоо 2000 американски военни, предимно от спецчастите. Те са разположени основно в източните райони на страната и си взаимодействат с групировките на местните кюрди. Вашингтон нееднократно е изразявал мнение за изтегляне на иранските войски от сирия.   През последните месеци от администрацията на САЩК се появяват противоречиви сигнали за това какви са сроковете за престоя на американски военни в Сирия. Тръмп първоначално уверяваше, ме САЩ не се стремят да продължат за неопределено време своето военно присъствие там. В началото на септември обаче в. „Вашингтон пост“, позовавайки се на високопоставени източници от държавния департамент, съобщи, че Тръмп се е съгласил с нова стратегия, по силата на която се предвижда безсрочно присъствие на американски контингент в Сирия.", "date": "2018.09.25", "title": "Войски на САЩ ще има в Сирия, докато има ирански войски извън Иран"}
{"url": "https://www.actualno.com/plovdiv/na-panaira-v-plovdiv-pokazvat-tovarach-gigant-povdigasht-do-25-tona-v-obseg-na-dejstvie-14-metra-news_696422.html", "text": "        Участващите компании презентират  продукти и услуги от електрониката, електротехниката, енергетиката, екологията, информационните технологии, роботиката, автоматизацията, машиностроенето, строителството, водния сектор, химическата промишленост, транспорта, автосервизното оборудване и автомобилната индустрия.   Очаква се над 30 000 посетители от България и Европа да посетят и разгледат изложбите, които ще са достъпни до петък (28.09.18 г.) за времето от 09:00 ч. до 18:00 ч., а в събота (29.09.18 г.) – до 14:00 ч. И тази година най-големи са изложбите „Машиностроене“ и „Стройтех“, тъй като те представят изключително широк кръг от изделия, които могат да бъдат ползвани и в индустрията, и в бита.  В рамките на Панаира посетителите могат да се запознаят с товарач гигант. Той ще бъде представен от фирмата, която миналата година взе златен медал за най-големия мотокар, произвеждан в България. Телескопичният товарач повдига до 25 тона в обсег на действие - 14 метра.\r\nСкорост набира и експозицията “Акватех“, защото проблемът за чистотата на водата става все по-важен за обществото. В изложбата се предлагат решения, както за предприятията и общините, така и за дома. Атрактивна е и експозицията „Ауто сити Пловдив“.   Тя предлага премиери и нови модели на световни марки автомобили, коли за ежедневието, за бизнес, за свободно време или за спорт, както и резервни части, гаражно и сервизно оборудване. Още чудеса на съвременните технологии в изложбата „Робохайтех“ показва и Съюзът на изобретателите със 17 непоказвани досега  разработки от шест държави. Сред тях са станция за бързо зареждане на електромобили, вертикално излитащ и кацащ самолет и слънчева екоцентрала. А мащабна акция за пътна безопасност в Панаира се включва и МВР.    Кампанията ще протече под мотото „Отговорни на пътя“, в която партньори са  Областна дирекция на МВР в Пловдив – сектор „Пътна полиция“, Областна администрация и организаторите на изложението:  Международен панаир Пловдив и „Експо тийм“. По време на акцията полицейски служители ще разясняват методи за овладяване аграсивността на пътя, която в последно време става честа причина за катастрофи.\r\nЦелта е да се акцентира върху подобряване отношенията между участниците в движението. На спациално пригодения информационен щанд служители на Пътна полиция консултират граждани за процедурите и необходимите документи за регистрация при закупуване на нов автомобил. В кампанията  „Отговорни на пътя“ експерти предоставят полезна информация и съвети за безопасно шофиране, като по темата са изготвени и специални брошури.   Статистиката сочи, че само през 2017 г. са се случили близо 7 000 тежки пътни произшествия, при които са загинали около 700 души и са ранени над 8 600. Цифрите показват, че България е на второ място, след Румъния, в черната класация на Европейската комисия за брой загинали на пътя. В двете държави са установени най-много смъртни случаи – 80 на 1 000 000 жители. В акцията на МВР се включва и известният рали пилот , който пристигна с един от своите състезателни автомобили. Редом до служителите на реда, на щанда има и представители на Българския червен кръст, които показват методите за оказване на първа помощ при инцидент.\r\nТазгодишният Международен технически панаир в Пловдив бе открит от вицепремиера на България Томислав Дончев. В изказването си той призова страната ни да премине към нов икономически модел, защото старият вече е изчерпан. Дончев посочи, че през последното десетилетие българският бизнес е реализирал големи реформи.   Икономиката ни е преминала към повече производство и износ, станала е по-конкурентна на външните пазари и затова е време да направим следващата крачка. „Моделът с ниска цена на труда и ресурсите вече е изчерпан. Сега трябва да се инвестира във високи технологии и роботизация. Защото те повишават добавената стойност.“, заяви още Томислав Дончев.", "date": "2018.09.25", "title": "На Панаира в Пловдив показват товарач гигант, повдигащ до 25 тона в обсег на действие - 14 метра"}
{"url": "https://www.actualno.com/europe/ek-prizova-za-merki-sreshtu-splashvaneto-na-jurnalisti-news_696335.html", "text": "        На въпрос на гръцки журналист за случая с арестуваните му колеги какво трябва да се направи в такъв случай на натиск, говорителят на  ЕК отговори:   \"Ако такова нещо се случи, трябва да се уверим, че институциите, гарантиращи върховенството на закона работят и могат да потърсят справедливост. Това зависи от страните-членки. На европейско ниво ние се опитваме да гарантираме, че системата работи, така че журналистите да могат да си вършат работата\", уточни Андреева.", "date": "2018.09.25", "title": "ЕК призова за мерки срещу сплашването на журналисти"}
{"url": "https://www.actualno.com/curious/naj-golemite-lyji-koito-vsjaka-zodija-izricha-news_696393.html", "text": "  Като човешки същества никога не можем да бъдем верни 100% от времето. В резултат на това лъжем, за да си намерим път, да се оправим по-добре в дадена ситуация, или да се измъкнем от нещо.     Прочетете, за да разберете най-често срещаните лъжи, които казвате, според вашия зодиакален знак:  (21 март - 19 април)   Вие сте най-виновни в лъжата за вашите способности и преживявания. Като Овен, обичате да преувеличавате. Ето защо, вие сте склонни да украсявате истории, за да изглеждате по-добри и готини.  (20 април - 20 май)     Като Телец имате склонност да лъжете, че сте зает. В края на краищата, понякога бихте предпочели просто да прекарате спокойна нощ, отколкото да излезете и да се запознавате с нови хора.  (От 21 май до 20 юни) Често лъжите за местата, на които отивате и за хората, които виждате. Като Близнаци, обичате да се забавлявате. В резултат на това не се чувствате привързани към едни определени планове, ако има по-добри такива.    (21 юни - 22 юли) Като рак, често лъжете за чувствата си, защото сте склонни да пазите истинските си емоции в тайна. Когато се чувствате мрачни или уязвими, обикновено лъжете за причината за тези чувства.  (23 юли - 24 август) Вие сте виновни за това че лъжете, за да спасите аргументите си. Като Лъв, вие сте изпълнени с много гордост. Ето защо сте готови да кажете каквото е нужно, за да защитите себе си и другите, дори и да знаете, че грешите.  (23 август - 22 септември) Често лъжете, за да получите това, което искате. Като Дева вие сте невероятно особен характер и обичате да разделяте живота си по определен начин. Затова често ви се налага да лъжете, за да манипулирате дадена ситуация.  (23 септември - 22 октомври) Като Везни имате склонност да лъжете, за да се свържете с другите. Вие обичате социалния живот и често ще излъжете, за да направите връзка. Белите лъжи са наистина вашият порок, тъй като често украсявате истории, за да се харесате на другите.     (23 октомври - 21 ноември) Като Скорпион лъжете за вашите мисли и чувства. В същото време сте склонни да държите ненавист в себе си.  Трудно е да се изправите пред другите, така че по-скоро сте готови да премълчите истинските си емоции и да излъжете за това как се чувствате.  (22 ноември - 21 декември) Често лъжете, за да се измъкнете от нещо. Като Стрелец предпочитате да бъдете свободни, а не ограничени до нещо скучно. Така лъжете, за да се освободите от нещо, което не ви харесва и да постигнете целите си.     (22 декември - 19 януари) Като Козирог лъжете за уязвимостите и слабостите си. Вие се страхувате от тези несигурности, за да лъжете и да се преструвате, че те не съществуват.  (20 януари - 18 февруари)    Като Водолей оценявате знанието и истината над всичко останало. Въпреки това, вие сте виновни за лъжите, които ви идват напълно спонтанно.  Вашият гениален ум има тенденция да се възползва от най-доброто от вас и често лъжете, че изпълнявате определен план.  (19 февруари - 20 март) Често лъжете, за да защитите другите. Като Риби сте болезнено наясно с необятността на Вселената и ужасите на света. В резултат често лъжете, за да защитите невинността и добродетелта на близките си хора.", "date": "2018.09.25", "title": "Най-големите лъжи, които всяка ЗОДИЯ изрича"}
{"url": "https://www.actualno.com/society/po-visoki-globi-za-voda-plus-zadyljitelen-dostyp-na-inkasator-news_696341.html", "text": "   пише в. \" \".      Жилищата без собствени водомери ще трябва да монтират за своя сметка устройства за дистанционно отчитане в срок от една година. Това ще важи и при смяна на досегашните водомери.   Промените са записани в на регионалното министерство за условията и реда за присъединяване на потребителите и за ползване на водоснабдителните и канализационните системи. В работната група са били включени и представители на неправителствени организации, на  омбудсмана,  Държавната агенция за метрологичен и технически надзор, ВиК операторите, Комисията за защита на потребителите. .\r\nОсвен това - . Текстовете са разписани в чл. 39 на наредбата.  Там пише така: (2) Достъпът  на представител на оператора до водомера за извършване на отчети,  включително в жилищата на потребителите, се осигурява съгласно общите  условия или договора . (3) При невъзможност за отчитане на  водомерите поради отсъствие на потребителя или на неговия представител  потребителят е длъжен да уточни с оператора в удобно за двете страни  време извършването на отчитането в срок не по-дълъг от 12 месеца от  последното отчитане. Пред БНТ ресорният регионален зам.-министър  Малина Крумова потвърди, че , като можело представителят дори да е съсед.   С новите правила, когато се установи незаконно присъединяване към общите мрежи и съоръжения, Но ако те се ползват от потребител, който има открита партида към оператора на ВиК, ще се прави много утежнена сметка. Количеството на откраднатата вода ще се определя според пропускателната способност на тръбата, Досега бе записано, че това ще става в рамките на предходния отчетен период, който обикновено е значително по-кратък. Така ще се определя количеството на изразходваната вода и при нарушаване на пломбите или увреждане на общия водомер.   Промени се предвиждат и при един от най-спорните моменти - разпределението на водата за общи нужди в сгради в режим на етажна собственост. За да постигнат \"изрядност\", трябва да са осигурили достъп за реален отчет през последните 12 месеца и водомерите им са технически изправни и в метрологична годност. В противен случай разликата между общия водомер и показанията на измервателните уреди в апартаментите ще се разпределя само между тези, които нямат индивидуални водомери или не са осигурили достъп за отчитането им. Досега употребените количества се начисляваха на абонатите пропорционално на тяхното потребление.\r\n„Няма как да не се отчита цялото количество вода, което постъпва в сградата. Всички собственици имат еднакви ангажименти към поддържането на общите части, включително на ВиК системата. Няма логика тези, които плащат по-големи сметки за предоставените им ВиК услуги, да поемат и по-голямата част от разходите за поддържане на чистотата в общите части на сградите, поливане на градинките пред блоковете и други“, се посочва в разпространен от МРРБ коментар на зам. регионалния министър . Всички напълно \"изрядни\" входове ще получат право и сами да определят как да разпределят общото потребление.    ", "date": "2018.09.25", "title": "По-високи глоби за вода плюс задължителен достъп на инкасатор"}
{"url": "https://www.actualno.com/burgas/bencho-benchev-veche-ne-e-zam-predsedatel-na-obshtinskija-syvet-v-burgas-news_696392.html", "text": "  БСП отстрани Бенчо Бенчев от поста зам.-председател на Общинския съвет в Бургас. Докладната за отстраняването на Бенчев бе приета от общинския съвет днес с 29 гласа за, 2 – против и 3 – въздържали се, предаде БГНЕС.     От днес бизнесменът, който бе задържан в хотел в Турция с издирвания наркобос Димитър Желязков – Очите остава независим общински съветник. Политическото доверие към Бенчев бе снижено, а общинският съвет не дочака изхода от наказателното производство, което стартира срещу него след скандалния арест.   Преди по-малко от месец Бенчо Бенчев се е оттеглил и от охранителната фирма „Аркус”, свързвана с Димитър Желязков. Собствеността от акции в компанията той е прехвърлил на доскорошния си съдружник Георги Дросев, станал известен с притежанието на автокъща в морския град. Бенчо Бенчев не присъства на заседанието.", "date": "2018.09.25", "title": "Бенчо Бенчев вече не е зам.- председател на Общинския съвет в Бургас"}
{"url": "https://www.actualno.com/showbusiness/zlatka-rajkova-e-bremenna-ot-blago-georgiev-news_696434.html", "text": "        Двамата сами издадоха за щастливото събитие, като си пуснаха story в Instagram, на което са сложили иконка на мъж, жена и дете.   Бебето трябва да се появи на бял свят през пролетта на 2019 г.   Това ще е първа рожба за Райкова и 4-та за Джизъса. Футболистът вече има син и дъщеря от гимнастичката Христина Витанова и син от татарката Есмер Омерова.   ", "date": "2018.09.25", "title": "Златка Райкова е бременна от Благо Георгиев"}
{"url": "https://www.actualno.com/sofia/jiteli-na-mladost-izlizat-na-protest-sreshtu-prezastrojavaneto-news_695433.html", "text": "        \"Обръщаме се към всички жители на Младост. От нашите следващи действия зависи каква ще бъде средата, в която ще прекараме живота си. Дали ще живеем в бетонно гето или ще защитим това, което е изконно право на гражданите, гарантирано от Конституцията на Република България - правото на благоприятна и здравословна околна среда. Не, няма да приемем това застрояване, защото не е обмислено, не е направено с грижа за жителите на квартала и е породено от корупционни схеми\", пишат организаторите.\r\nПротестът има няколко искания:   - извършване от Столична община на , по които са възстановени или продадени имоти в границите на Район \"Младост\".  - паралелно с проверките искаме от кмета на София г-жа да издаде Заповед за допускане на устройствена процедура по актуализация на действащите цялостни подробни устройствени планове на Младост 1, Младост 1А, Младост 2, Младост 3, Младост 4, Горубляне и Полигона, като в нея да бъдат дефинирани и отразени жизнените пространства, които гражданите използват. В тези жизнени пространства трябва да бъде включена и адекватна буферна зона, която да не позволява строежи в непосредствена близост до детски площадки и обекти на отдиха. Да не се застрояват съществуващите паркинги и погранични на парковете територии, парковете трябва да имат свободен достъп откъм жилищните комплекси, а не плътно да се застроява около тях. Частните имоти, които попадат в жизненото пространство на хората да бъдат урегулирани за широко обществено ползване, за да подлежат на отчуждаване.\r\n- незабавно в парка до магазин Лидл в Младост 3. На инвеститора да му бъде предложен равностоен общински терен на безконфликтно място.   - и два търговски обекта в парка до Лидл.    - и включването му в Зелената система на Столична община.\r\n-  зад бл. 320, при бл. 20, при бл. 70 и на всички конфликтни места, където възникна гражданско недоволство.", "date": "2018.09.25", "title": "Жители на \"Младост\" излизат на протест срещу презастрояването"}
{"url": "https://www.actualno.com/society/prognoza-za-vremeto-25-septemvri-vtornik-news_696347.html", "text": "  Днес облачността ще е променлива, по-значителна над Източна България, където ще има краткотрайни валежи и гръмотевици. Сутрешните температури, в по-голямата част от страната, ще бъдат между 7° и 12°, по морския бряг малко по-високи, в София около 6°. Такава е прогнозата за времето на Националния институт по метеорология и хидрология (НИМХ), съобщи за Агенция \"Фокус\" дежурният синоптик Боряна Маркова. Утре вятърът ще отслабне, но ще остане умерен от северозапад. В сутрешните часове на места в източните райони от страната все още ще превалява, но валежите бързо ще спрат, а облачността над цялата страна ще намалее до слънчево. Максимални температури предимно между 15° и 20°, в София около 15°.     Над Черноморието преди обяд облачността ще е значителна и на места все още ще има превалявания. Ще духа умерен север-северозападен вятър. Максималните температури на въздуха ще бъдат 18°-20°. Температурата на морската вода е 24°. Вълнението на морето ще бъде 2-4 бала.   В планините ще духа силен северозападен вятър. Ще бъде предимно слънчево с повече облаци преди обяд. През деня температура ще се понижава и след обяд ще бъдат: на 1200 метра около 5°, на 2000 метра минус 1 - 2°.\r\nВ сряда ще духа слаб до умерен североизточен вятър и дневните температури ще се понижат с още градус-два, сутрешните също ще са по-ниски, в повечето места - между 4° и 9°. По-значителни увеличения на облачността ще има в следобедните часове. През нощта срещу четвъртък вятърът ще отслабне, в отделни райони в Западна България ще стихне и сутринта ще има условия за слаби слани. В четвъртък ще има повече слънчеви часове, ще започне и повишение на температурите. В петък ще има променлива облачност. Вятърът ще се ориентира отначало от изток-югоизток и затоплянето ще продължи. Атмосферното налягане ще бъде по-високо от средното за септември и през деня ще продължи да се повишава.  ", "date": "2018.09.25", "title": "Прогноза за времето -  25 септември (вторник)"}
{"url": "https://www.actualno.com/goodnews/syzdadoha-pyrvata-v-bylgarija-kniga-za-nezrjashti-news_696432.html", "text": "  Възможност за „Докосване“ до света на незрящите предостави на асеновградчани поетът от Казанлък Красимир Ортакчиев. Пред асеновградска публика авторът представи книга, написана едновременно на офсет и Брайл. По този начин поетичният сборник е предназначен за четене и от незрящи. По думите на твореца, книгата е единствената по рода си, издавана в България. Целта на твореца е чрез произведението да си да докосне душевността на хората. Т.е. да не обръщат внимание на нормалните сетива, които имат, защото всички те се приемат, като даденост.     \"Хубаво е да се запитаме кои са незрящите, всъщност. Дали ние, които можем да виждаме, или хората, чиито усет и усещания са по-развити от физическите способности. Това е, което искам да докосна с книгата си. Дали успявам вече читателите ще кажат\", обясни авторът на „Докосване“.   Името е избрано точно поради причината, че първата реакция на хората, запознали се с книгата, е да докоснат тези малки точици, наречени азбука на Брайл. Единствените препятствия, които е трябвало да преодолее, е свързано с печата.\r\n\"До създаването на книгата никога не съм имал близък досег с незрящи. Не съм се сблъсквал с техните проблеми. Не съм комуникирал с тях. Идеята да създам книгата по този начин възникна съвсем неочаквано\", разкри Красимир Ортакчиев. А посланието, което той отправя към зрящите чрез „Докосване“, е „да прогледнат с душите си“.  Следващата му цел е стиховете, които пише, да достигнат и до хората, които не могат да ги прочетат. Световете на зрящите и незрящите не трябва да са разделени, а да се слеят, смята поетът. Представители от Съюза на слепите в Асеновград благодариха на автора за жеста, че се е сетил да създаде подобно произведение. И споделиха, че „едно е да слушаш стихове, а друго е сам да можеш да си ги прочетеш, усещането е съвсем различно и затова е добре да има повече такива книги“. По време на премиерата на творбата, произволно стихотворение от книгата прочете Иван Шопов - председател на Съюза на слепите в Асеновград. Така, той демонстрира колко по-лесно една творба може да достигне до сърцето на незрящите.   ", "date": "2018.09.25", "title": "Създадоха първата в България книга за незрящи"}
{"url": "https://www.actualno.com/books/enciklopedichen-spravochnik-pripomnja-za-delata-na-nad-2-000-asenovgradchani-news_696431.html", "text": "  „Асеновградчанино, обичай града си, но преди това го опознай!“ С това послание се обърна към гостите си писателят Теодор Пеев, по време на премиерата на енциклопедичния справочник „Станимака – Асеновград”, том І. В произведението си авторът връща читателите десетки години назад в миналото, за да разкрие имената (по азбучен ред от А до К) на над 2 000 асеновградчани, повече и по-малко известни, оставили своя принос за историята на града. Пред присъстващите Пеев сподели, че по ръкописа е работил 25 години. Усещал е каузата си, като дълг и мисия. Защото в творбата е събрана паметта на Асеновград, която ще бъде предавана към бъдещите поколения. Целта на писателя е да провокира повече граждани да си спомнят за миналото.     \"Иска ми се родителите да хванат за ръка децата си и да ги разходят из Асеновград. Да им покажат пра-пра дядовците им. Да им разкажат в кои предприятия са работили и къде са живели някога, в какви къщи, на кои места\", изрази надеждата си Теодор Пеев.   Той не пожела да сподели коя от описаните в книгата му личности прави най-силно впечатление, защото не иска да показва пристрастие и да ги дели. В книгата са представени доста учители, чакръкчии, адвокати и още множество хора с най-различни професии. В четивото всеки от читателите може да открие имената на свои близки и познати.\r\nПървата личност, намерила място в енциклопедичния справочник, е Арабаджиев, Христо. Той е бил сред адвокатите, които са нямали подходящото за целта образование, но са защитавали водени единствено от своето чувство за справедливост и са успявали. Писателят Теодор Пеев е планирал втората част на творбата да бъде готова до края на годината. Той обеща, че във втория том ще публикувам и пълния списък с имената на загиналите в Балканската, Първата световна и Втората световна война асеновградчани.  ", "date": "2018.09.25", "title": "Енциклопедичен справочник припомня за делата на над 2 000 асеновградчани"}
{"url": "https://www.actualno.com/asenovgrad/unikalni-kartini-i-nepokazvani-eksponati-bjaha-predstaveni-v-nosht-na-muzeite-v-asenovgrad-news_696426.html", "text": "        Концерт на децата от Музейната школа към Исторически музей-Асеновград, джаз ритми с Веси Пашалиева и фолклорни надигравания и надпявания в Градския парк огласиха Станимака. Повече от 30 картини бяха подредени в юбилейна изложба, открита в Старинно училище „Свети Георги“ в памет на известния асеновградски художник Петър Славов-Кера.   Още над 300 негови произведения се съхраняват в жилище на внука му Петър Писарски, в София. Именно той разказа, че идеята за изложбата се е родила спонтанно.\r\n„Те хубавите неща са със странно начало. Имам страница във Фейсбук, в която съм публикувал наснимано каквото имам в наследство от дядо ми Петър Славов-Кера. Един ден качих снимка с картина - пейзаж, мислейки че тя е от Велико Търново и обявявайки точно това. Малко по-късно получих леко гневен коментар от Атанас Кендев, който ми посочи, че съм сгрешил и картината е изглед от Асеновград. Впоследствие, двамата се запознахме и той пое инициативата да реализира тази изложба. С подкрепата на Община Асеновград тя бе включена в Есенните празници и „Нощт на музеите“.“, разказа пред  .  В експозицията са показани само картини, снимки няма. Представени са предимно пейзажи от града, както и картини с вече несъществуващия „Железен мост“ и със сгради, които също ги няма към днешна дата. Подбрани са и изгледи от чуждестранни градове, сред които Париж и Прага.\r\nПетър Славов-Кера е роден през 1908 г. в старозагорското село Трънково и е починал през 1988 г. Кера се е казвала майка му, а той е взел нейното име, което да ползва, като псевдоним. С Асеновград го свързва съпругата му. Художникът е пътувал и творил едновременно. Бил е учител по рисуване, както в Станимака, така и в Куклен, и в Пловдив. „Асеновград е едно особено място в света.       Където и да се обърнеш, на 360 градуса, можеш да видиш различни хълмове – картини, които заслужават да бъдат нарисувани. Асеновград е вдъхновявал в миналото много художници. Прави го и сега, добре ще е това да се случва и занапред.“, каза в заключение Петър Писарски, цитирайки текст от откриването на изложбата. Юбилейната изложба е посветена на 110-годишнината от рождението и 30-годишнината от кончината на големия асеновградски художник.\r\nВ Централна сграда на Историческия музей в Асеновград пък бе представена експозицията „Възцаряване\", по повод 800 години от възкачването на престола на цар Иван Асен II. Там бяха подредени различни типове монети (бронзови, сребърни и други), ползвани през времената на владение на различни български владетели. Изложена бе и картата на България, когато тя се е разпростирала на три морета.\r\nПоказан бе и интересен „Речник на нумизматичните термини“. Той описва значението на множество старинни думи. Някои от по-интересните от тях са: „билон“ - „метална сплав“; „гологан“ - „народно название на медната монета от 10 стотинки“; „драм“ - „мярка за тегло, равна на 1/400 от оката или на 3,20 грама“. В Етнографската къща бе подредена изложба, именувана „Накитът - огледало на душата\". Посетителите имаха възможността да се запознаят с български, руски и украински украшения.    „Накитът изразява женската индивидуланост. Всяка жена носи различни украшения, които отразяват нейния характер. В миналото накити са се носили и от мъже - предимно венци за глава и пръстени. В миналото хората са ползвали украшения предимно при извършване на сватбени ритуали и против уроки или срещу демони.“, обясни уредникът в музейната сграда - Николета Костадинова.   В изложбата са показани огърлици, гривни, пръстени, нагръдници, обици. Всички експонати са от дарители или са намирани при археологически разкопки. Сред най-впечатляващите елементи са брошка под формата на грозд, бронзова пафта със седеф и изобразен двуглав орел (символът на Българската патриаршия), както и пръстен с гравиран череп. Показан е и накит от рог, който се поставя на челото на бивол по време на празници. Вярвало се е, че той закриля животното. Все още изложбите могат да бъдат разгледани в трите музейни сгради в Асеновград.", "date": "2018.09.25", "title": "Уникални картини и непоказвани експонати бяха представени в \"Нощ на музеите\" в Асеновград"}
{"url": "https://www.actualno.com/asia/netanjahu-izrael-prodyljava-udarite-sreshtu-iranski-pozicii-v-sirija-news_696490.html", "text": "  Израелските отбранителни сили ще продължат да поразяват ирански позиции в Сирия. Това увери министър-председателят Бенямин Нетаняху преди отпътуването си за Ню Йорк за 73-та годишна сесия на Общото събрание на ООН, коментирайки решението на Москва да предаде на Дамаск зенитно-ракетни системи С-300.     „През последните три години Израел се справя много успешно в предотвратяване на военното укрепване на Иран в Сирия и в опитите за доставка на смъртоносно оръжие на „Хизбула“ в Ливан\", заяви Нетаняху, цитиран от вестник The Jerusalem Post. От редакцията припомнят, че в Ню Йорк Нетаняху ще проведе среща с държавния глава на САЩ Доналд Тръмп.   Решението на Русия да предаде на Сирия С-300 ще бъде важна част от дискусията между двамата лидери. Подчертава се, че Вашингтон също се противопоставя на решението на Москва да подсили сирийската ПРО. Опасенията на Израел са, че системата ще затрудни армията в усилията ѝ да поразява ирански позиции в Сирия.\r\nМосква обяви предаването на С-300 на Дамаск в отговор на инцидента със свалянето на руския разузнавателен самолет „Ил-20“ в Източното Средиземноморие. Русия обвини Израел за катастрофата, при която загинаха 15 военнослужещи на Москва. На свой ред Израел хвърли вината върху Сирия и Иран.  В понеделник руският президент Владимир Путин разговаря по телефона с Нетаняху и двамата постигнаха съгласие да продължат координацията си в Сирия. Ден по-късно Нетаняху проведе специална среща с кабинета си, на която информира министрите за събитията, пише още агенция \"Фокус\".   „Ще продължим да предотвратяваме укрепването на иранското военно присъствие в Сирия и координацията между израелската и руската армия“, увери Нетаняху, като допълни, че Путин се е съгласил в близко време да бъде проведена среща между представители на армиите на двете страни, за да обсъдят координацията си в Сирия.", "date": "2018.09.25", "title": "Нетаняху: Израел продължава ударите срещу ирански позиции в Сирия"}
{"url": "https://www.actualno.com/europe/merkel-propuska-priem-pri-pristiganeto-na-erdogan-news_696337.html", "text": "        Приемът, домакин на който е германският президент Франк-Валтер Щайнмайер, ще бъде в неговата резиденция, двореца Белвю.   Германският президент дава такива приеми за всички официални гости.\r\nТози път се очакват окоо стотина гости.  Според „Шпигел“ не е възможно да се каже дали отказът на Меркел от участие в приема е политически жест. Независимо от това, че канцлерът винаги получава покани, за последен път тя е била на такова мероприятие през 2015 г. при визитата на британската кралица Елизабет II. През петте години преди това Меркел е била на приема за визитата на емира на Катар.   ", "date": "2018.09.25", "title": "Меркел пропуска прием при пристигането на Ердоган"}
{"url": "https://www.actualno.com/america/obshtoto-sybranie-na-oon-zapochna-s-preduprejdenija-za-haos-v-svetovnija-red-news_696493.html", "text": "  Генералният секретар на ООН Антонио Гутериш откри най-голямата дипломатическа среща в света с явно предупреждение за нарастващ хаос и объркване, вследствие на заплахата от разруха на основания на твърди правила световен ред, предаде AFP.     В процеса на откриването на Общото събрание на ООН Гутериш заяви, че доверието в основаващия се на правила глобален ред и между държавите е \"в точката на пречупване\" и международното сътрудничество става все по-трудно. \"Днес световният ред е все по-хаотичен. Крепките досега отношения са с все по-неясна съдба\", каза Гутериш на събранието на 193-те държави само няколко минути преди президента Доналд Тръмп да излезе на подиума. \"Универсалните ценности се подкопават. Демократичните принципи са под обсада\", продължи генералният секретар.   Гутериш не се фокусира върху определена държава в критиките си, но сподели за опасения сред дипломатите на ООН, че светът се превръща в бойно поле за сфери на влияние и се завръща към великото съперничество за власт. „Администрацията на Тръмп показа недоверието си към международните договори, като отмени ядрената сделка в Иран, споразумението за климата в Париж и съкрати финансирането за ООН. Дипломати от ООН твърдят, че позицията на САЩ е насърчила Русия и Китай да наложат мнението си за световен ред, в който правата на човека заемат второ място след стремежа за развитие и суверенитет. Днес, с промени в баланса на властта, рискът от конфронтация може да се увеличи\", предупреди Гутериш. „Дневният ред за човешките права губи почва и \"авторитаризмът е във възход\", каза той.\r\nГутериш призова световните лидери да възобновят ангажимента си към основаващ се на строги правила ред, изправящ се пред \"масивни, екзистенциални заплахи за хората и планетата\", отбелязва още БГНЕС.  Позовавайки се на списъка с глобални проблеми, Гутериш призна, че усилията за мир се провалят и че уважението към международните хуманитарни норми се разпада. Налице е възмущение от нашата неспособност да приключим войните в Сирия, Йемен и на други места\", посочи генералният секретар.   \"Хората от Рохинга остават в изгнание, травмирани и в мизерия, все още с копнеж за безопасност и справедливост\". Двудържавното решение на израелско-палестинския конфликт става \"все по-отдалечено\", докато в същото време ядрената заплаха \"не се облекчава\", категоричен бе Гутериш.\r\nТой насочи вниманието и към изменението на климата като неотложен приоритет, предупреждавайки, че ако през следващите две години не се предприемат конкретни действия за намаляване на емисиите на парникови газове, промените в климата са реална световна заплаха.     Припомняме, че около 130 световни лидери присъстват на тазгодишната ежегодна сесия на ООН, включително Доналд Тръмп и иранският лидер Хасан Рухани, който също държа реч. Френският премиер Еманюел Макрон, който е застъпник на многостранните отношения, също застава на подиума днес. ", "date": "2018.09.25", "title": "Общото събрание на ООН започна с предупреждения за хаос в световния ред"}
{"url": "https://www.actualno.com/crime/pojarite-v-industrialnata-zona-na-sliven-sa-ovladeni-news_696437.html", "text": "  Седем пожарни автомобила на районите служби в Сливен, Нова Загора и Ямбол гасиха цяла нощ три огнища в индустриалната зона на град Сливен. Операцията по потушаване на пожарите бе ръководена от комисар Демирев, директор на Регионалната дирекция „Пожарна безопасност и защита на населението” в Сливен, съобщиха от МВР.     На място присъстваха лично директорът на ОДМВР-Сливен, старши комисар Димитър Величков и областният управител Чавдар Божурски, които оказаха пряко съдействие на пожарните екипи с техника и ресурс на РУ-Сливен. Помощ и съдействие пожарникарите получиха от кмета Стефан Радев, заместник кмета Румен Иванов, представители на РДГ-Сливен, други държавни институции и граждани.   Пожарната обстановка на територията на цялата сливенска област на 24 септември е била изключително сложна, каза комисар Демирев, на брифинг днес в сградата на регионалната пожарна служба. За едно денонощие пожарни екипи са ликвидирали 22 произшествия, като най-значителни са пожарите в ТЕЦ-Сливен и на територията на заводите Динамо и ЗММ. Сигналите за тези пожари са получени след 20,00 часа, като силният вятър е създал сериозни пречки на екипите за бързото им овладяване и е създал предпоставки за разгаряне и опасност да се пренесе върху други обекти. В двора на ТЕЦ-Сливен са се запалили бали със слама, които бързо са се разгорели. Най-вероятната причина, според придобитата до момента информация, каза комисар Демирев, е близостта на балите до складирани въглища, които са част от производствения процес в ТЕЦ-а. Според самата специфика на въглищата, уточни Демирев, те имат способността да се самозапалват. Започнал е вчера такъв процес, при който служители на предприятието са разтиквали с гребла въглищата, като вследствие на силния вятър е прехвръкнал запален въглен към балите със слама. Комисар Демирев увери, че ще се направи обследване по случая, да се провери дали е имало нарушения при съхранението на горимите материали. В завод Динамо са горели общо четири обекта-три склада и леярски цех, като най-пострадал е единият от складовете с размери 12 на 30 метра, който е изгорял изцяло. В него са се съхранявали стари материали и машини. От втория склад са изгорели около 40 кв.м. от конструкцията, като няма значителни щети по складираните изделия. Пожарът в леярският цех е започнал от дървени материали в приземните етажи, като по въздухопровод се е пренесъл в подпокривното пространство, където е нанесъл щети на около 5 кв.м. Останалите щети, обобщи директорът на РДПБЗН-Сливен, са около 11 декара сухи треви и отпадъци на територията най-вече на завод Динамо, където най-вероятната причина е от електрическите проводници, които са бил точно над мястото за изхвърляне на отпадъци и вследствие на силния вятър са се запалили от получена искра.\r\nПо същото време е възникнал пожар във вилна зона „Батмиш” край Сливен. На място е изпратен един екип с трима служители на РСПБЗН-Сливен. Комисар Демирев изказа своята благодарност за помощта на над 30 жители от вилите в района, които с доброволни сили са се включили в гасенето на пожара.  През вчерашния ден пожарните екипи са гасили 18 пожара в сухи треви и храсти, оказали са съдействие на екип на спешна помощ, като са извадили жена на 72-години в безпомощно състояние от апартамент в квартал „Дружба.   Комисар Демирев обясни защо не са били допуснати доброволци при гасенето на пожарите в трите предприятия. Той уточни, че естеството на пожарите е такова, че изисква специално облекло и оборудване, с което разполагат само огнеборците. Допускането на цивилни лица би застрашило тяхното здраве и би било опасно за живота. Снимка: архив     ", "date": "2018.09.25", "title": "Пожарите в индустриалната зона на Сливен са овладени"}
{"url": "https://www.actualno.com/europe/spored-merkel-ostava-nejasno-kakvo-iska-velikobritanija-news_696442.html", "text": "  Според германския канцлер Ангела Меркел Великобритания все още не е заела ясна позиция по това какви отношения иска с ЕС след Brexit. Меркел предупреди, че остават само „шест до осем седмици“ за постигане на споразумение.     Успехът на предстоящите преговори зависи „в голяма степен от това какво Великобритания наистина иска, а по този въпрос дискусията все още не е напълно ясна“, каза Меркел на бизнес конференция в Берлин, предаде БГНЕС.   Меркел повтори позицията на останалите 27 държави-членки на ЕС, че \"не можете да принадлежите към единния пазар, ако искате да се придържате само към един от принципите му, но не и към другите три\".\r\nБрюксел вярва, че Тереза Мей иска Великобритания да запази предимствата на свободната търговия със стоки с ЕС, без да следва трите основни принципа свободното движение на хора, услуги и капитали през границите.  Британският премиер Тереза Май отвърна на удара в петък в ЕС, след като Брюксел категорично отхвърли нейния план за Brexit, заявявайки, че отказът за компромис е \"неприемлив\" и предупреди, че тя все още е готова да се отдръпне от преговорите.   Мей обвинява Брюксел за \"безизходицата\" само седмици преди крайния срок за сключване на споразумение - и шест месеца преди британците да напуснат ЕС през март.\r\nМеркел каза още, че специалната среща на върха през ноември вероятно ще се състои, но предупреди, че \"предстоят шест до осем седмици усилена работа, през които трябва да вземем политически решения\".    ", "date": "2018.09.25", "title": "Според Меркел остава неясно какво иска Великобритания"}
{"url": "https://www.actualno.com/society/ban-syzdava-novo-nauchno-zveno-na-mjastoto-na-nimh-news_696436.html", "text": "  Ново научно звено се създава в структурата на БАН на мястото на Националния институт по метеорология и хидрология - реши Общото събрание на БАН, на което присъства и министърът на образованието Красимир Вълчев.     В новата структура ще работят учените, които остават в академията и ще се занимават с научни изследвания, предаде БГНЕС.   Председателят на Общото събрание проф. Евелина Славчева заяви, че научната дейност на новосъздаденото към Министерски съвет звено ще бъде по-скоро за обслужване на оперативната дейност, \"докато в БАН ние държим да запазим комплексния характер на Академията и да имаме изследвания в тази толкова важна област, каквато е климатът, атмосферата, водите\".\r\nЗапочва инвентаризация на активите на Националния институт по метеорология и хидрология. Голяма част от имуществото, което институтът използва, е собственост на БАН - каза проф. Славчева.  \"При това ние държим тя да бъде на новия принципал, не НИМХ, а Министерство на образованието и науката - то да бъде собственика, както в момента БАН е собственик\", каза още Славчева.   ", "date": "2018.09.25", "title": "БАН създава ново научно звено на мястото на НИМХ"}
{"url": "https://www.actualno.com/crime/tri-policejski-koli-sa-postradali-pri-presledvaneto-na-avtokradec-news_696450.html", "text": "  При задържането „на терен“ на емблематичен за столицата автокрадец с крадено превозно средство и при последвало преследване лицето е оказало съпротива и е нанесло поражения на три полицейски автомобила.     Това съобщи министърът на вътрешните работи Младен Маринов в Пазарджик като поздрави колегите си от СДВР, които „доказаха своя професионализъм“ при акцията. По-рано днес бе съобщено, че ГД „Национална полиция” задържа известния в столицата Георги Воденичаров – Кико при опит за поредна кражба на скъп частен автомобил от елитен столичен квартал.   Предприети са издирвателни действия и за установяване местонахождението на съучастника му, с когото са действали изключително комбинативно и предпазливо, а престъпните им действия са били насочени към противозаконно отнемане на автомобили от висок клас. Предстои доклад по случая в Софийска районна прокуратура, допълни още министърът на вътрешните работи, уточни министърът.\r\nМВР в пълен обем, по закон към момента заместник-главният секретар изпълнява длъжността главен секретар, уточни вътрешният министър. Той благодари на пожарникарите, спасителите и полицаите, реагирали незабавно на всички сигнали, получени през вчерашния ден и през нощта във връзка с преминалия през страната силен вятър.  \"По-сложна беше ситуацията в Благоевград с търговския обект, при който бе разрушена част от фасадата, но благодарение на бързите действия на полицията и пожарната районът бе отцепен, хората бяха евакуирани, пожарникарите свалиха другата част от фасадата. Не допуснахме жертви. Днес ще се изясняват причините за възникналия инцидент. Към момента в Сливен пожарите са овладени, остава да тлее огнището около топлоелектрическата централа, където са струпани бали, колегите наблюдават, няма опасност от разрастване на огъня. Сложен бе и пожарът, възникнал на територията на двата завода в Сливен. Те също бяха овладени своевременно, поддържахме непрекъснат контакт през нощта с главен комисар Николов и с директорите по места. Друг по-сложен инцидент беше възникналият пожар в тир-паркинг в близост до Бургас, който засегна 4 автомобила и цистерна. Там също няма пострадали хора, огънят бе своевременно овладян, за кратко беше преустановено движението по автомагистралата поради задимяване, наблюдавахме и жп линията, за да не застраши преминаващите влакове\", каза още Маринов.   Той допълни, че към момента няма данни за умисъл при възникналите инциденти.", "date": "2018.09.25", "title": "Три полицейски коли са пострадали при преследването на автокрадец"}
{"url": "https://www.actualno.com/politics/ninova-iska-poveche-semejstva-da-poluchavat-energijni-pomoshti-news_696487.html", "text": "  БСП настоя за увеличение на броя на семействата, които получават помощи за отопление, предаде БГНЕС.     На пресконференция в централата на партията лидерът Корнелия Нинова коментира предстоящото увеличение на цената на природния газ, което ще доведе до поскъпването на редица продукти и услуги. Нинова припомни, че през месец юли токът поскъпна с 2%, а парното – със 7%. „Смятаме, че много трудно българските граждани ще понесат този ценови шок, защото 1,6 млн. души живеят под линията на бедност от 321 лева“, подчерта Нинова.\r\nСпоред данните в момента 204 635 семейства получават помощи за отопление, а от БСП настояват броят им да стане 400 000. „Ползваме международния и световен критерий за това какво значи енергийно беден. А той е – ако изразходваш над 10% от доходите си за енергия“, аргументира се Нинова. От Левицата настояват и за увеличение на сумата, която в момента е 374 лв. Според тях тя трябва да стане 403 лв., защото по изчисления на експерти това е средната цена за очакваното увеличение.\r\n„Това ще струва на бюджета 86 188 000 лв. Откъде да се вземат тези пари? Ако управлявахме държавата, ги даваме от излишъка. На 1 август 2018 година премиерът Борисов обяви, че излишъкът в бюджета е 2 023 800 000 лв. Това не са негови лични пари, въпреки че години наред ги харчи като такива“, каза още Корнелия Нинова.     От БСП припомнят и предложението си за въвеждане на диференцирано ДДС на хляба, което да се намали от 20% на 5%.\r\nКорнелия Нинова коментира и направеното ново искане от страна на „Инерком България“ към КЗК да придобие ЧЕЗ, след като от дружеството на Гинка Върбакова обявиха, че „в групата на Инерком е извършено преструктуриране, в резултат на което дружествата-производители на електрическа енергия от фотоволтаични централи, не са част от портфолиото ѝ“.\r\n„Преди един месец, след писмено искане на депутати от чешкия парламент, се състоя среща между тях и наши представители. На тази среща колегите ни предоставиха информация за сделката. В резултат на тази получена информация, от наша страна поискахме среща с чешката Социалдемократическа партия, която е съуправляваща в Чехия“, обяви лидерът на БСП.       Нинова определи получената до този момент информация като „интересна“, но не разкри повече подробности. Тя увери, че след провеждането на срещата, резултатите от нея ще бъдат публично оповестени.\r\nПредседателят на БСП потвърди още една информация – Янаки Стоилов се отказва от надпреварата за конституционен съдия с аргумента, че състезанието е предрешено.\r\nОт своя страна зам.-председателят на партията Деница Златева коментира ръкостискането между министър-председателя Бойко Борисов и американския президент Доналд Тръмп, които участват на 73-та сесия на ООН, провеждаща се в Ню Йорк. „Не знам от кога едно обикновено ръкостискане между президент на САЩ и български министър-председател, наредил се на редичка със всички останали премиери, се приема като историческо“, смята Златева. „Очакваме с нетърпение речта му пред Общото събрание на ООН, в която е анонсирано, че ще говори за Западните Балкани. Надявам се този път да приветства Общото събрание не от името на Народна република България, а от името на Република България“, допълни Златева.", "date": "2018.09.25", "title": "Нинова иска повече семейства да получават енергийни помощи"}
{"url": "https://www.actualno.com/europe/stotici-sa-evakuirani-zaradi-pojar-kraj-toskana-news_696418.html", "text": "  Голям горски пожар е наложил евакуацията на стотици хора от къщите им в Тоскана, като пожарникарите се борят с пламъци, раздухвани от силни ветрове, предаде БГНЕС.     Около 600 хектара са били погълнати от пожара, каза главният пожарникар Уго Д'Ана пред местна телевизия, като добави, че макар и сега стихията да е одържана, ще отнеме часове да бъде потушена.   Пожарът \"почти сигурно“ е причинен от палеж, каза той.\r\nДве противопожарни хеликоптера изсипват вода върху пожара и 80 пожарникари, подпомогнати от 50 доброволци, се справят с пламъците, които избухнаха в понеделник в близост до Пиза в Северна Италия  Около 500 жители са евакуирани, след като се подпалиха маслиновите горички   На 26 септември четирите противопожарни хеликоптера останаха на земята поради силните ветрове.\r\nГубернаторът на Тоскана Енрико Роси каза, че за евакуираните жители няма да бъде възможно да се завърнат по домовете си до 24 часа.     Снимка: архив    ", "date": "2018.09.25", "title": "Стотици са евакуирани заради пожар край Тоскана "}
