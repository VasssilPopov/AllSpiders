{"url": "https://www.actualno.com/curious/dneven-horoskop-za-24-uli-news_771005.html", "text": "             Днес пазете мислите за вас. Лошите от тях. Добрите раздавайте с шепи и бъдете щедри, както никога до сега. Днес не забравяйте за задълженията ви към близките ви. Ако сте дали обещание ще трябва да го изпълните.   Днес не бързайте за никъде. Много вероятно е вашето закъснение да ви донесе късмет.     Тази сряда, дори да сте на работа ще си починете сериозно. Бъдете отворени към нови предположения. Днес не бъдете придирчиви към другите, но и към себе си.  Подарете си ден с минимални изисквания. Тази сряда не е ден за пътуване. Ако е неизбежно бъдете внимателни и не правете компромиси със сигурността.   Тази сряда е време, в което да се погрижите за здравето си. Насрочете си необходимите прегледи и бъдете отговорни. Тази сряда не потъвайте в спомени. Нужен ви е силен тласък напред за бъдещето. Мислете за него. Тази сряда не бъдете прекалено взискателни към другите. В средата на деня ви очаква добра новина. Изживейте я по ваш вкус.    Тази сряда ще имате напомняне от миналото. Помислете какво не сте свършили и разчистете сметките си. Тази сряда е ден за откриване на нови неща. Важното е да правите всичко без напрежение. Само така ще сте успешни. Тази сряда не взимайте важни решения или поне не преди обяд. В късните часове на деня всичко ще ви изглежда другояче. ", "date": "2019.07.23", "title": "Дневен хороскоп за 24 юли"}
{"url": "https://www.actualno.com/interview/nikoj-ne-moje-da-napravi-takova-postijenie-sam-tvyrdi-maratonecyt-prepluval-burgaskija-zaliv-news_770970.html", "text": "               Г-н Цанков разкажете ни какъв точно е рекордът, който поставихте с това преплуване на Бургаския залив? Това в момента е най-дългото плуване извършвано някога в акваторията на Черно море от всички граничещи с него държави, които са шест на брой. То е и най-дългото индивидуално преплуване в Европа и на 4 място в света.   Вашата спортна кариера е посветена на плуването, но в басейн. Какво ви накара да излезете в открити води? Моят основен опит е свързан със състезателното плуване в басейн, там са и най-добрите ми постижения. Но все пак, аз съм роден и израснал в Бургас имам много тясна връзка с морето. От най-ранна детска възраст съм плувал в нашия залив, така, че плуването в отрити води е свързано с моята голяма любов към морето. Интересът ми е провокиран и от контакта който съм имал с Петър Стойчев, защото ние се познаваме от дълги години. Още в юношеските ми години бях част от Мъжкия националния отбор по плуване на България и на първите лагери го видях за първи път. Той вече имаше постижения в плуването в открити води и това ми повлия. Това формира моя интерес към плуването не само в басейна, но и в открити води. Значи ли това, че освен спортен хъс има и чисто човешки, емоционален момент в това Ваше решение да преплувате залива?     Това преплуване беше извършено по правилата на FINA (Световната плувна Федерация) и на LEN (Европейската плувна лига). Имахме и международен съдия по маратонско плуване - Вили Цанков. Аз няма право по време на плуването да се хващам за лодката, да ме тегли, да се качвам на нея и да получавам някаква помощ за предвижване. Затова, през интервал от 15-20 минути са ми подавали само течности, които да приемам в чаша, закрепена на стик. Само приемах съдържанието, без да прекратявам самото плуване, някъде за около 10 секунди става това.  Ако все пак, искате да си починете, може ли да го направите по време на маратона? Почивките, които съм правил са само докато съм взимал тази чаша с няколко брусови движения, като заставам във вертикално положение, но и тогава продължавам да работа с ръцете и краката за да се задържа на повърхността, така че няма никаква почивка. Освен това, не може да се почива, защото плувам и за време. Ако си почивам течението ще ме отнесе към брега и ще ми удължи дистанцията. Няма полза да си почивам, защото от един момент нататък плуването става много трудно. Така че, в момента в който човек спре и една минута стои, става още по-трудно да тръгне наново, защото в мускулите започва много силна болка. Имаше и насрещно течение, което ми костваше огромна допълнителна енергия. Какви изненадващи срещи с морски животни имахте докато плувахте?    Очаквах да имам повече срещи с медузи, но понеже две трети от дистанцията са в открито море, там почти не се срещат медузи. Само две медузи ми минаха през лицето. За 14 часа не е сериозен проблем. Единствената среща, която осъществих беше с едно семейство делфини. В първия момент много се стреснах защото не можах да ги разпозная. Те са огромни животни, минаха на около 2-3 метра от мен от лявата ми стана. Видях ги за няколко секунди, след това ми подадоха информация, че съм се разминал с тях и те са плували известно време успоредно с мен и след това са продължили по пътя. Колко навътре в морето беше разстоянието на което плувахте? Разстоянието от брега варира, но то е най-голямо в първите две трети от дистанцията. Когато се отправихме на юг от Нос Емине влизаме все по навътре в морето и там е до 20 километра.\r\nВъв втората част на дистанцията от Созопол, тогава се приближавахме към брега. Кога започна плуването да става трудно, да изпитвате дискомфорт, умора? Общо взето от средата на дистанцията започнах да изпитвам сериозен дискомфорт, който нараства. От 25 километър нататък всичко е свързано с една постоянна, голяма болка, която се засилва и става все по-голяма. Поне 3-4 кризи съм преживял, които физиологично са нормални, за едно такова мероприятие.Те водят след себе си и психологически кризи. Как се справяте с тези изпитания? Единственият начин, по който може да се преодолее това е, по пътя на волята и човек трябва психически да издържи на това. Волята да завърши нещата, да преодолееш тези трудности трябва да бъде голяма. Това е единственото, което може да задържи един състезател, колкото и да е добре подготвен. Аз бях изключително добре подготвен, съвети съм взимал само от най-добрите в света. Помагал ми е Петър Стойчев, неговият треньор Красимир Туманов, най-големите специалисти във Великобритания, защото те имат най-силната школа в Европа за плуване в открито води. От месец ноември 2018 година, когато започна целенасочената ми подготовка, до самото състезание съм изплувал някъде около 1 600 тренировъчни и малко състезателни километри. Такъв тренировъчен обем никой български плувец не е правил в последните години.  Кои са хората на които искате да благодатите за подкрепата? Първото историческо преплуване на акваторията на най-големия залив е спортно мероприятие, което човек не може да направи сам.\r\nАз съм много благодарен на община Бургас за голямата подкрепа при  провеждането на маратона, на кмета Димитър Николов за съдействието и доброто отношение.\r\nЩастлив съм и от уважението, което ми оказаха от Министерството на физическото възпитание и спорта от страна на министър Красен Кралев. Срещата ми с него продължи повече от час. Много откровен и приятелски разговор водихме, с много добро чувство. Разказах му всичко, той прояви интерес към подробностите. Оказа се, че е добре запознат с плувните спортове и той е морски човек, от Варна.\r\nПолучих подарък един красив почетен плакет, подписан от него. Много съм поласкан, че проявиха към мен това внимание. Смятате ли, че човек с Вашия опит трябва да помага на хора в спорта, да вдъхновява и предава своя опит? Смятат, че съм един от хората, които познават проблемите на спорта отвътре и съм се сблъсквали с тях, бих могъл да бъда от голяма полза на спорта като цяло. Много неща съм преодолял и имам сериозен опит, който не крия а съм готов да  споделям. За да можем всички да вървим напред като общество. В спорта никой не е вечен, всеки е взел от някъде. Освен от институциите, получихте ли подкрепа от Вашите близки хора? На първо място благодаря на моето семейство, на моята майка, която има най-голям принос, на моите близки, на приятелката ми, на приятелите ми, които бяха с мен на лодката и на всички, които са помогнали това да се случи. Никой спортист не може да постигне каквото и да е без да има подкрепа от семейството и от близките хора. Те са най-важните. Много се радвам, че получавам положителна подкрепа от хората, защото много по-лесно е да се критикува. Когато обаче, трябва нещо да се направи, тогава са много по-малко хората които подкрепят.\r\nТака че, спортът, за разлика от много други сфери е свързан с повече идеализъм. Това, което съм постигнал като резултат не съм го направил, защото съм очаквал да спечеля пари или нещо такова. Воден съм от идеални цели, които са в основата въобще на спорта като цяло.  ", "date": "2019.07.23", "title": "Никой не може да направи такова постижение сам, твърди маратонецът преплувал Бургаския залив"}
{"url": "https://www.actualno.com/society/slavi-partiite-ne-vzeha-po-lev-subsidija-a-po-11-leva-vypreki-vsichko-news_771006.html", "text": "      На 4 юли депутатите приеха партийната субсидия да е 1 лев на получен действителен глас. Познайте по колко лева на глас получиха партиите при транша от 19 юли? По колко? Не, не по 1 лев. Получиха по 11 лева на глас. Щях да кажа: “Отново по 11 лева”, но всъщност, преди да ги хванем, получаваха по 13,23 лв.      Партиите пак получиха милиони левове от нашите пари, защото две седмици не стигнаха за обнародване на решението за 1 лев субсидия в “Държавен вестник”.\r\nОт този транш ГЕРБ получиха 3 146 409 лв., а при 1 лев субсидия щяха да получат малко под 300 000 лв.\r\nДПС получиха 866 553 лв. вместо 80 000 лв.  “Златните пръстчета” на ВОЛЯ получиха\r\n399 404 лв. вместо 40 000 лв.\r\nЗа другите партии - по-долу.    Как стана възможно всичко това?\", запита Слави Трифонов с в социалните мрежи. \r\n\"Депутатите приеха субсидията да е 1 лев през изменения на Закона за държавния бюджет за 2019 г. Миналата седмица обаче президентът очаквано наложи вето на приетите изменения. Президентът не наложи вето конкретно на единия лев субсидия, а на други разпоредби от измененията, касаещи неограниченото частно финансиране на партиите. Ветото обаче връща обратно в Народното събрание всички приети изменения в пакет, включително и за единия лев субсидия.\r\nВсъщност, топката за намаляването на партийната субсидия се тупа от депутатите в Народното събрание. Те имаха възможността да приемат субсидия от 1 лев през Закона за политическите партии, още когато приемаха текстовете за възстановяване на надвзетите субсидии. Но не го направиха, защото не искат. Това щеше да е окончателно решение, съобразено с националния рефрендум, което да действа в следващите години, а не временно решение.\r\nЗащото през измененията на Закона за държавния бюджет, субсидията да е 1 лев е временно решение. А времето, в което ще действа това решение ще е само от края на септември до края на декември.\r\nВ края на годината, при гласуването на Закона за държавния бюджет за 2020 г., депутатите съвсем спокойно могат да приемат нов размер на партийната субсидия. Примерно 13,23 лв. на глас. Добре ли е?   Хипотетично партийната субсидия от 1 лев може да падне още тези дни при разглеждането на ветото. Депутатите могат да кажат: “Добре, махаме частното финансиране, но си връщаме високия размер на субсидията”.\r\nА депутатите могат да говорят, каквото си поискат, без последствия. Като Корнелия Нинова. В петък, в предаването “Още от деня”, тя заяви, че БСП е “върнала” част от надвзетата неправомерно субсидия. Това е грозна лъжа. Това може да мине на събора на Бузлуджа след 3 дни.   БСП не е връщала нищо, на БСП им бяха удържани пари при превода от 19 юли. Извинете - едно е да върнеш доброволно пари, които си получил неправомерно, друго е, искаш-не искаш, да ти бъдат удържани чрез закон.\r\nВ петък БСП получиха 1 778 289 лв. партийна субсидия, като им бяха удържани 762 120 лв. Остава им да върнат 3 537 570 лв. Това са пари, които не са техни, а наши, на дънокоплатците. Пари, които Корнелия Нинова не иска да връща, но ги \"връща\" като й ги удържат.\r\nВ петък транш с партийна субсидия получиха и ПатрЕотите. Нито една от трите политически формации не възстанови доброволно надвзетите субсидии.\r\nПатрЕот е - душа дава, пара не дава.\r\nЗатова и на тях им бяха удържани пари.   НФСБ получиха 202 800 лв., а им бяха удържани 86 914 лв.(остава им да върнат 455 223 лв.).\r\nВМРО получиха 202 800 лв., а им бяха удържани 86 914 лв.(остава им да върнат 422 052 лв.)\r\nАТАКА получиха 203 819 лв., а им бяха удържани 87 351 лв.(остава им да върнат 452 543 лв.)\r\nИ сега искам да попитам: “Абе, господа - Симеонов, Каракачанов и Сидеров, две години ли мислите да цъкате по 80 000 лв., за да върнете това, което не ви принадлежи?”\r\nЯвно и с това българско ноу-хау ще се прочуем - “Лизинг за крадеца\", допълни той. ", "date": "2019.07.23", "title": "Слави: Партиите не взеха по лев субсидия, а по 11 лева - въпреки всичко!"}
{"url": "https://www.actualno.com/analysis/ruski-ekspert-posochi-bylgarija-kato-edinstvenijat-problem-za-vyzobnovjavaneto-na-ujen-potok-news_770900.html", "text": "      Възобновяването на проекта „Южен поток“ е възможно, но проблемът е, че сериозността на България, като партньор, предизвиква големи съмнения, счита директорът на руския Институт за национална енергетика Сергей Правосудов, цитиран от агенция „Рамблер“.      Експертът обяснява, че тук става въпрос за трето .   Както обяснява агенцията, „работата е в това, че „Газпром“ е решил да завърши газопровода от компресорната станция „Починки“, намираща се в Нижегородска област, до компресорна станция „Русская“ в Краснодарския край. Това е голям проект, включващ изграждането на тръба с обща дължина 1 625 км и първоначално проектирана за газопровода „Южен поток“, пише агенция Фокус. според руската гледна точка, от България поради украинската криза и посещението на американските сенатори, водени от Джон Маккейн, който в крайна сметка поиска ултимативно от София да се откаже от проекта с Русия. В резултат на това се появи \"Турски поток\", който на практика представлява полуверсията на „Южен поток“ с единствената разлика, че обемът на газа от втората линия ще влезе в ЕС не директно, а през Турция.  Сегашните нужди на \"Турски поток\" се покриват от сегашните газопреносни съоръжения на \"Газпром\" в Русия, така че веднага след това решение се заговори за това дали руската компания планира да се върне към Южен поток“.\r\n„Теоретично, всичко това е възможно, но сега никой не може да каже доколко е реално. При това, всички помним, че политическото ръководство на България се е обръщало многократно към Русия по повод този проект“, заключва Правосудов.\r\nКакто отбелязва медията, „с президента на Русия Владимир Путин се срещнаха както президентът на България Румен Радев, така и премиерът на страната Бойко Борисов, т.е. представители на двете главни политически партии, които са в конфликт една с друга, но и двете се застъпват за „Южен поток“.       „В всички разбират много добре, че за развитието на националната икономика им е необходим транзит на руски газ – като минимум под формата на второто разклонение на „Турски поток“, а в най-добрия случай под формата на директно влизане на руски газ на територията на България. Всички говорят за това, че в рамките на нашия южен експортен газопровод може да бъде построено и трето разклонение, което да получи името „Южен поток“.\r\nНо не е ясно дали „Южен поток“ е необходим в съвременна Европа“. „От друга страна, не бива да забравяме това, че към днешна дата вече са построени мощностите на „Северен поток 2“ и от тук възниква въпросът – а нужно ли е въобще трето разклонение на „Южен поток“ и ще бъде ли тя запълнена изцяло с газ“, констатира Правосудов.\r\nСпоред експерта стабилният недостиг на газ в Европейския съюз през зимата може да бъде стимул за положително решение, поради което в зимния период обикновено Москва увеличава транзита на руски газ до европейските държави през територията на Украйна.\r\n„Ето защо, ако разполагаме с днешните показатели, не можем да се откажем напълно от украинския транзит, дори ако и двете разклонения на „Турски поток“ и магистралния газопровод „Северен поток 2“ бъдат реализирани“, обобщава Правосудов.\r\n„Рамблер“ отбелязва, че „не трябва да се забравя, че украинската газотранспортна мрежа трябва да се модернизира, което изисква огромни пари, с които Украйна просто не разполага. Нещо повече, новите газотранспортни проекти на Русия означават качествено снижаване на транзита през територията на Украйна, а това ще доведе и до бърза деградация на газотранспортните мощности в тази страна. В резултат след 5-10 години Украйна може просто да е неспособна да транспортира големи обеми руски газ през своята територия, а това вече е голям риск и затова може да се получи ситуация, в която търсенето на руски газ в ЕС да се увеличи“.      „От друга страна, с българите има много проблеми – например, те трябва да построят газотранспортния участък до границата със Сърбия, но те първо намериха една строителна фирма, след това друга, започнаха дела, а реализацията на проекта стои на място. По този начин се повтаря историята с „Южен поток“, където те първо не правеха нищо, след това оттеглиха разрешението си за проекта. Затова в този въпрос България е специфичен партньор и трябва да изчакаме пълната реализация на , заключва Правосудов.\r\n„И когато те направят интерконектор до Сърбия и свършат всички останали работи, които са необходими за доставката на руски газ от Турция, а не от Украйна, тогава действително може да започне разговор за перспективите пред „Южен поток“. Също така трябва да припомним изявленията на ръководството на \"Газпром\" и  на Министерството на енергетиката на Руската федерация, че изграждането  на \"Южен поток\" е възможно само ако руската страна получи твърди  гаранции от европейските власти\", коментира руската агенция.\r\nВажен фактор е и обстоятелството, че четирите тръби на „Южен поток“ бяха планирани в съвсем друга епоха, когато „Газпром“ и повечето енергийни експерти на Стария континент разчитаха на ръста на потреблението в европейската икономика, отбелязва още „Рамблер“.\r\n„Европейците водят противоречива политика. От една страна те казват, че въглеводородите не им харесват и че им трябва колкото може повече възобновяема енергия, а от друга твъррдят, че трябва да закрият ТЕЦ и АЕЦ. И в резултат се получава така, че просто ще бъде невъзможно да оцелеят само с възобновяемата енергия“, констатира Правосудов. ", "date": "2019.07.23", "title": "Руски експерт посочи България като единственият проблем за  възобновяването на \"Южен поток\""}
{"url": "https://www.actualno.com/society/boris-bonev-e-kandidatyt-za-kmet-na-spasi-sofija-news_771036.html", "text": "      Борис Бонев от неправителствената организация “Спаси София” бе издигнат за кандидат за кмет на столицата, предаде репортер на       Новината дойде по време на нарочно събитие с граждани, на което бе представен план за развитието на София, подготвен от гражданската инициатива.   “Разхождам се из София и единственото нещо, което правя, е да се ядосвам. Хората, които сега управляват, си броят мандатите, а на нас животът ни минава, но проблемите остават”, бяха едни от първите думи на Борис Бонев от трибуната.\r\nВярвам, че е време да гласуваме за реална алтернатива, добави Бонев и разказа за различните каузи, зад които с колегите му от “Спаси София” са заставали през годините.  По думите му работа е на всеки един от гражданите на София да подкрепи промяната. “На 300 страници в 15 теми има разписани над 500 мерки за решаване на общите ни проблеми”, разказа още Бонев, докато представяше готовия план за развитие на столицата, изготвен от “Спаси София”.\r\nОт организацията залагат на чист, подреден, проходим и автентичен град, какъвто си представят, че ще стане София.    ", "date": "2019.07.23", "title": "Борис Бонев е кандидатът за кмет на “Спаси София”"}
{"url": "https://www.actualno.com/society/gradyt-na-vapcarov-svede-glava-pred-pametta-mu-news_771021.html", "text": "      Днес 23 юли, Банско сведе глава пред паметта на един от най-свидните си синове - Никола Вапцаров. С драматизация на стихотворението му \"Писмо\" започна програмата по честване на седемдесет и седем годишнината от разстрела му. Залата в \"Домът на изкуствата\" с топлота посрещна всички желаещи да си спомнят думите, които поетът ни е оставил след себе си. Ани Дурчова, Елена Калайджиева, Ани Родина и Силвия Терзиева докоснаха присъстващите с изпълнението си и припомниха забравени чувства на скръб и гордост. Директорът на музей \"Никола Вапцаров\" Светла Барякова, отбеляза датата по особено пламенен начин и покани кмета на Банско, който не опита да скрие вълнението си от чутото. Георги Икономов каза, че истинските поети се раждат и остават в народната памет със своите дела и наш дълг е да продължим спомена за тях.      С явна препратка към семейните корени и това, че родителите изграждат духа и характера на своя потомък бе открита изложба, представяща част от живота на Елена и Йонко Вапцарови, на които отбелязваме 50 и 80 години от кончините. Официалното полагане на венци и цветя, беше огласено от любимата песен на поета \"Ой, га ме видиш\", а пластиката на танцьорите от Студио за съвременни танци \"Фрийдъм\"- Русе, дошли специално за събитието, превърна пространството пред паметника в жива картина на безпокойството преди разстрела. Кмета Геоги Икономов и председателят на Общински съвет Банско, положиха венец с бели цветя, символ на скръбта на стотиците хора, които бяха на площада днес. Много граждани с цветя извървяха мълчаливо стъпките до мемориала и отдадоха почитта си към великия поет. ", "date": "2019.07.23", "title": "Градът на Вапцаров сведе глава пред паметта му"}
{"url": "https://www.actualno.com/plovdiv/mladeji-s-uvreden-sluh-ot-plovdiv-se-uchat-na-skalno-katerene-snimki-news_770945.html", "text": "      Младежи с увреден слух от Пловдив се учат на скално катерене. Това стана възможно благодарение на проекта „Аз мога“, подкрепен от общината, 68 бригада „Специални сили“, спелеолози и психолози. Уроците ще се провеждат всеки уикенд до месец ноември, а целта е обученията да предизвикат интерес у младежите към този вид спорт.       До момента в обучението се включиха 16 младежи, като първият урок се проведе на Гребната база в Пловдив. Инструктори по скално катерене, спелеолози и доброволци дадоха съвети на младежите и ги запознаха с екипировката.   Според инструкторите, опасности при катеренето винаги има и хората не трябва да ги подценяват. „Идеята е днес да се качат на по една седалка, да виснат за мъничко на въже, да видят, че е безопасно. Най-важното, което ние самите трябва да знаем е, че човек не е по-голям от планината, не е по-силен от Господ и от гравитацията и зависи изцяло от своите приятели, колеги и партньори. Сам не можеш да направиш почти нищо“, категоричен е ръководителят на проекта Крум Сираков. По думите му това занимание е изключително интересно, но без подходящата екипировка и подготовка практикуването му може да бъде много опасно. „Не съветвам никой да го прави сам. Има достатъчно клубове в България, където човек може да изкара съответния курс и после да се забавлява без да се претрепе някъде“, допълни той. Някои от престрашилите се признаха, че се катерят за пръв път. „Искам да опитам какво е това да се катериш, как ще се почувстваш, какво е вълнението, какво е чувството. Преди малко ме беше страх. Сега като ми обясниха повечето неща и съм все по-спокойна и имам смелост да опитам“, каза Мария Косева, която се включи в заниманията. „Основното нещо е, че когато се изкачваме натискаме с крака, а не използваме ръцете. Трябва да сме спокойни, за да сме уравновесени“, разкри тънкости от катеренето тя.     През септември младежите ще се катерят на скала в подножието на хълм Бунарджика. А организаторите планират занимания следващи занимания с водни спортове и туристическо ориентиране. ", "date": "2019.07.23", "title": "Младежи с увреден слух от Пловдив се учат на скално катерене (СНИМКИ)"}
{"url": "https://www.actualno.com/asia/turcija-i-sasht-pregovarjat-za-zona-za-sigurnost-v-severna-sirija-news_771003.html", "text": "      Турция и САЩ започнаха преговори за създаването на „зона на сигурност“ в Северна Сирия, чиято цел е създаване на буферна територия между кюрдските бойци и турската граница.      „Военни представители от двете страни започнаха днес в Анкара да работят заедно по зона за сигурност, която ще бъде наложена координирано в северните райони на Сирия“, гласи изявление на турското министерство на отбраната, цитирано от БГНЕС.   В следващите дни преговорите ще продължат.\r\nИдеята първо беше спомената от Доналд Тръмп през януари по време на телефонен разговор с Реджеп Тайип Ердоган. В този момент Турция заплашваше да предприеме мащабна офанзива срещу кюрдските сили в Сирия.  САЩ оказаха значителна подкрепа на милицията на сирийските кюрди Отряди за защита на народа (ОЗН), които изнесоха на плещите си бремето на сухопътните сражения срещу екстремистите от „Ислямска държава“.\r\nПрез последните дни Анкара поднови заканите си за атака срещу ОЗН, на които гледа като на терористична групировка, имаща директни връзки с кюрдските сепаратисти в Турция.    ", "date": "2019.07.23", "title": " Турция и САЩ преговарят за зона за сигурност в Северна Сирия "}
{"url": "https://www.actualno.com/crime/shest-avtomobila-sa-katastrofirali-po-pytja-ot-meden-rudnik-kym-sredec-news_771004.html", "text": "      Шест автомобила са катастрофирали по пътя от бургаския квартал \"Меден рудник\" към Средец.      При тежката катастрофа е починал един мъж, но самоличността му все още се изяснява.   Загиналият мъж в катастрофа между шест автомобила днес е бургазлия на 63 години. Това уточниха от пресцентъра на ОДМВР в Бургас, цитирани от БНР.\r\nОт полицията уточняват, че загиналият е шофирал \"Шевролет\". Автомобилът му безпричинно е навлязъл в насрещната пътна лента, където един зад друг са се движели бетоновоз и още четири автомобила.  \"Шевролет\"-ът се е блъснал в бетоновоза и в следващия автомобил. Водачите на останалите три леки коли в колоната са се опитали да избегнат удара и самостоятелно са излезли извън пътното платно в канавката.\r\nНе е изключено и причина за инцидента да е внезапно възникнал здравословен проблем за водача на \"Шевролет\"-а. В инцидента има още две тежко ранени жени и мъж с по-леки травми.    ", "date": "2019.07.23", "title": "Шест автомобила са катастрофирали по пътя от \"Меден рудник\" към Средец "}
{"url": "https://www.actualno.com/politics/komisijata-po-otbrana-se-sybira-izvynredno-zaradi-vetoto-na-sdelkata-za-f-16-news_771017.html", "text": "      Комисията по отбрана в Народното събрание ще се събере на извънредно заседание утре заради .      Председателят на комисията и депутат от ГЕРБ ген. Константин Попов ще настоява ветото на Румен Радев да бъде разгледано в петък в пленарна зала.   \"Според мен трябва да действаме енергично, знаем отношението на всеки един по този въпрос. Сигурен съм, че народните представители ще проявят мъдрост. Нека да обсъждаме, нека да говорим по същество, но в края на краищата да гласуваме за бъдещето на ВВС, на армията, за сигурността ни като държава и за авторитета ни като такава\", каза още ген. Попов.\r\nДепутатът, който е бивш ръководител на Генералния щаб на българската армия, отхвърли аргументите на президента за \"твърде бързото\" гласуване и ратифициране на сделката.  \"Нормална практика е ратификацията да се гласува на 2 четения в един ден, тъй като народните представители могат да гласуват \"за\" или \"против\", без да променят вече подписания договор\", посочи ген. Попов.\r\nСпоред него дебатът около сделката за изтребителите е бил достатъчно дълъг и много депутати са се изказали в пленарна зала, но никой не е имал конкретни предложения.   Той не се съгласи с твърденията на Радев, че липсва консенсус. По думите на Попов има пълен консенсус за евроатлантическата ни ориентация и нуждата от нов, модерен боен самолет, а F-16 е най-добрият изтребител.    На въпрос дали може ветото да забави процедурата по превъоръжаване, ген. Попов отговори: \"Ако ние преодолеем ветото, както смятам, че ще стане, защото вярвам в народните представители, това няма да забави процедурата. Разбира се, президентът е в правото си да наложи вето и на закона за промяна на бюджета и на закона за ратификация на рамковото споразумение за индустриално сътрудничество. Смятам, че тук ще се прояви достатъчно мъдрост, отговорност и в края на краищата всички ще се поздравим с един успешен договор, който гарантира сигурност\", допълни още председателят на комисията по отбрана.\r\nПопитан дали вижда скрити мотиви, ген. Попов поясни, че не може да коментира това нещо. \"Сигурен съм, че президентът ще даде обяснение, ще влезе в подробности, защото мотивите са две страници и ще има повече конкретика\", коментира той. ", "date": "2019.07.23", "title": "Комисията по отбрана се събира извънредно заради ветото на сделката за F-16"}
{"url": "https://www.actualno.com/crime/arestuvan-e-direktor-na-tad-group-firmata-v-kojato-raboti-obvinenijat-za-hakerskata-ataka-sreshtu-nap-news_771074.html", "text": "      Търговският директор на TAD Group - компанията, където работи обвинения за хакерската атака срещу НАП Кристиян Бойков, също е бил арестуван, съобщава Нова телевизия. Според в. \" \", става въпрос за Георги Янков, който е представител на фирмата, но засега той е отведен единствено на разпит.      По-рано през деня репортер на на два пъти разговаря с г-н Янков - рано сутринта и в ранния следобед, и той твърдеше, че адвокатите на TAD Group изготвят официална позиция във връзка с интервюто на кандидата за главен прокурор Иван Гешев пред БНТ. Такава позиция до този момент не е изпратена.   След , ГДБОП влезе отново в офисите на TAD Group. Вече шести час антимафиотите са в офисите на TAD Group, които се намират в комплекса \"Есте\" - там, където дарено жилище има финансовият министър Владислав Горанов, принципал на НАП. Освен това, неофициално се твърди, че 3 банки и няколко застрахователни  дружества са били хакнати и са намерени техни бази данни на служебен  компютър на Кристиян Бойков, а въпросните компании не са имали договори с  TAD Group.\r\nАнтимафиотите извършват претърсвания и описи на документи и компютърна техника, които да бъдат приложени като доказателство към делото за източването на базата данни на НАП. Прокуратурата няма съмнения, че именно Бойков е извършил кибератаката. Бяха разпространи и детайли какво се е съхранявало в един от иззетите му компютри - файл, озаглавен \"Търсене Bivol\", като Гешев заяви, че са правени търсения в базите на НАП по ЕГН-то на премиера Бойко Борисов, депутата от ДПС Делян Пеевски и настоящия главен прокурор Сотир Цацаров.  \"Става въпрос за една грозна манипулация, опит да се хвърли някаква сянка на съмнение върху „Бивол”. Явно това се прави умишлено, граничи с клеветата\", казва Асен Йорданов, лице на сайта за разследваща журналистика \"Биволъ\".\r\nНа мястото пристигна и Любен Казанлиев, адвокатът на Кристиян Бойков, предаде БГНЕС. \"Никой не беше предупреден за акцията. Имам пълномощно и представлявам Кристиян и г-н Янков. Никаква смислена информация все още не са ми дали. В момента търся инструменти, с които да мога да им помогна да разглобим някои неща. Аз не съм представител на работодателите, така че няма как да коментирам това, което те ще правят или няма да правят\", заяви той.    ", "date": "2019.07.23", "title": "Арестуван е директор на TAD Group - фирмата, в която работи обвиненият за хакерската атака срещу НАП"}
{"url": "https://www.actualno.com/crime/cacarov-kristijan-bojkov-ne-e-dejstval-sam-news_771016.html", "text": "      „Ако в началния етап на разследването сме считали, че е единственият извършител на компютърното престъпление, вече имаме достатъчно основание да считаме, че той не е сам. Той е изпълнителят, но в никакъв случай не е сам. Има поръчител и подбудител“. Това заяви главният прокурор Сотир Цацаров.      Днес служители на ГДБОП влязоха в офиса на фирма TAD Group, в която работи обвиняемият за кибератаката срещу НАП компютърен специалист Кристиян Бойков. „Претърсването се извършва с разрешение на съда. Целта е да бъде установено наличие на доказателство за престъпна дейност“, обясни Цацаров.   Според него самата фирма трудно може да бъде подозирана в престъпна дейност.\r\nГлавният прокурор Сотир Цацаров обяви още, че разследващите разполагат с доказателства за това, че три дни преди изтичането на базите данни от НАП в публичното пространство Кристиян Бойков е разполагал с тях. Прокуратурата има и доказателства, които доказват неговото авторство на имейлите, изпратени до някои медии.  „Това е негово дело, но в момента търсим доказателства и аз съм сигурен, че ще успеем да ги намерим, за съпричастност и на други лица“, обясни главният прокурор.\r\nСотир Цацаров потвърди информацията, че неговото ЕГН, както и тези на премиера Бойко Борисов и депутата от ДПС Делян Пеевски са били търсени от хакера, но подчерта, че не знае защо. „От доказателствата по делото е ясно, че са били събрание в един файл, наречен „Търсене за Бивол“. Проблемът не е в това, а в изтеглянето на цялата база данни, целите, за които е реализирано, както и фактът, че не малка част от базата данни все още е разполагаема от извършителя, който до момента е единствен обвиняем“, коментира главният прокурор. ", "date": "2019.07.23", "title": "Цацаров: Кристиян Бойков не е действал сам"}
{"url": "https://www.actualno.com/analysis/yeni-afak-kak-otnoshenijata-mejdu-sasht-i-turcija-stignaha-do-segashnoto-si-systojanie-news_770904.html", "text": "             Една от най-важните клаузи в сделката за е одобрението на Москва за съвместно производство.\r\nНаскоро попитахме президента Реджеп Ердоган на връщане от Сараево дали са възникнали проблеми в това отношение. „Няма никакви проблеми, свързани със съвместната ни работа с Русия. Откакто започнаха преговорите с президента на Руската федерация Владимир Путин, обсъждаме активно темата. С Божия помощ проекта ще започне скоро. Всички върви гладко“, отговори Ердоган.\r\nПроблемът има и други измерения, разбира се, и те са свързани с нарушаването на дългогодишната политика за установяване на независима отбранителна индустрия.  Това, за което говорим, е фактът, че от 2013 година са негативно повлияни от американската политика, насочена към това да изолира и да накаже Турция в собствените ѝ граници. Тази политика е основен фактор за решението на Анкара да се обърне към Русия и да закупи от нея системите.\r\nВсеки вече знае, че от 2013 година процеса на постоянното „размахване на моркова“ пред Турция и формирането на терористичния коридор на „Работническата партия на Кюрдистан“ (ПКК) са част от плана да се измести проекта „Рожава“ и в Турция.   Освен това, въпреки че отговорниците за бяха напълно разкрити, ние все още трябва да преговаряме със САЩ, които не са приели нито едно турско искане в този контекст и които продължават да питат дали не сме инсценирали сами преврата.    Няма съмнение в това, че дълбокото усещане на недоверие, до което тези афери доведоха са оказали влияние на целия процес, свързан със .\r\nНа 7 ноември 2016, когато реакциите срещу САЩ стигнаха до пика си, президентът Ердоган изрече един анекдот. Тогава Ердоган свърза тази приказка с американската политика спрямо Турция. Корпоративната политика на САЩ да накаже едностранно Анкара, започнала през 2013 продължаваше през последните шест години, а Вашингтон се държеше сякаш нищо не се случва. Две седмици след като Ердоган разказа тази притча, Тръмп беше избран за президент на САЩ, но въпреки неговите по-мек подход, нямаше сигнали за това да се е отказал изцяло от тази политика.   Американските медии са пълни с експерти, които заплашват страната с думи като „Да изгоним Турция от НАТО“ и „Да ги накажем по начин, който никога няма да забравят“. Тези изявления са само потвърждение на идеята на САЩ, че те могат да правят каквото си поискат, а Анкара трябва тихо да се подчинява.   Все пак има и други експерти, които препоръчват по-внимателен подход. Но това, което те казват, е „Да изчакаме Ердоган да си тръгне и тогава да оправим отношенията си с тях“. Това, което тези изявления също означават е „Не можем да контролираме Турция заради Ердоган. Да го изчакаме първо да си тръгне“.\r\nГоворителят на турското президентство Ибрахим Калън наскоро разговаря с американския съветник по националната сигурност Джон Болтън. Калън го предупреди, че не могат да продължат с едностранно налагане на политиката на САЩ.\r\nПрез последните шест години политиката на САЩ спрямо Турция се води на основата на едностранно налагане на тяхната воля. Вярно, тази политика може и да датира отпреди 2013, но тогава тя не беше толкова просташка. Изглежда, че освен ако САЩ не се откажат от подхода си скоро, отношенията между тях и Турция ще продължат да са непостоянни, завършва анализът на турския ежедневник. ", "date": "2019.07.23", "title": "Yeni Şafak: Как отношенията между САЩ и Турция стигнаха до сегашното си състояние?"}
{"url": "https://www.actualno.com/ruse/jordan-anchev-e-chetirikraten-shampion-na-stranata-v-mauntijn-bajk-news_770954.html", "text": "      Екстремният байкър Йордан Анчев от Долна Студена се завърна със златен медал от поредното състезание в Ботевград. Състезателят за четвърта поредна година защити и титлата Национален шампион на България. В старопланинския град  се проведе финалът на  „Даунхил къп 2019“, който тази година освен кръг от националните серии бе и държавен шампионат по планинско колоездене. В екстремната надпревара в отделните възрастови групи участваха повече от 100 състезатели. Най-оспорвана бе конкуренцията   при юношите (17-18 г.), където се състезава и младата надежда Йордан Анчев. Колоездачът на „Райдърс юнайтед“ премина по трасето за 2 минути, 53 секунди и 91 стотни, което бе трето най-добро време между всички участници в различните възрастови групи.      „Организаторите се бяха постарали да подготвят предизвикателно трасе от близо 2 километра. По мнението на специалисти маршрутът в Ботевград е най-високоскоростният и един от най-екстремните в България. По време на спускането бяха включени много интересни елементи, скокове, виражи, стръмни участъци и скоростни отсечки“, сподели младият шампион в планинското колоездене.    ", "date": "2019.07.23", "title": "Йордан Анчев е четирикратен шампион на страната в маунтийн байк"}
{"url": "https://www.actualno.com/varna/da-se-uvelichat-zaplatite-na-raboteshtite-v-gradski-transport-vyv-varna-nastojava-knsb-news_771011.html", "text": "      Президентът на КНСБ- Пламен Димитров обяви в морската ни столица, че заплатите на работещите в общинската фирма Градски транспорт ще бъдат увеличени с по 10 на сто годишно в следващите 3 години.      По-високото заплащане можело да стане след приемане на тригодишна Програма за устойчиво увеличение на доходите в Градски транспорт. Изчисленията на КНСБ показват, че за целта ще са необходими около 2 милиона годишно към фонд Работна заплата в дружеството. Пламен Димитров заяви, че от КНСБ не са предлагали увеличение на цената на билета, а единствено Общинският съвет да финансира собственото си дружество, тъй като има ангажимент към него. По думите му, ниското заплащане в Градски транспорт е причина много шофьори да напускат и да няма желаещи за техните места. От КНСБ настояват също и за увеличаване със 100 лева на заплатите в сферата на културата във Варна, като според тях това трябва да стане в близките месеци. ", "date": "2019.07.23", "title": "Да се увеличат заплатите на работещите в \"Градски транспорт\" във Варна настоява КНСБ "}
{"url": "https://www.actualno.com/starazagora/s-vyzhvala-za-stara-zagora-otbeljazvat-boevete-kraj-grada-prez-1877-a-news_771014.html", "text": "      142-рата годишнина от битката край Стара Загора по време на Руско-турската освободителна война отново ще събере старозагорци на 31 юли на мемориала „Бранителите на Стара Загора“. С паметна вечер „Възхвала за Стара Загора“, организирана от община Стара Загора, жителите на града ще отдадат почит на знайните и незнайни войни, загинали в защита на града. Честването на мемориала започва в 20:30 часа, а в тържествената церемония-спектакъл  „Искри“ ще участват Представителният ансамбъл на въоръжените сили към националната гвардейска част и военният оркестър на Втора механизирана бригада. Със спектакъла \"Искри\" тази година акцент ще се постави на военните ритуали. Той е съчетание от ефектна демонстрация на нестандартни строеви хватки, движения с и без оръжие и отдаване на почит към бойните знамена и героите, отдали живота си за свободата и независимостта на България. В паметната вечер ще участва  солистката на ансамбъла Гуна Иванова заедно с внучките си. След      След „Възхвала за Стара Загора“ ще има и тържествена заря.   Трета година на 31 юли на Мемориалния комплекс „Бранителите на Стара Загора\" се представят спектакли в чест на боевете от преди 142 години. През 2018-а беше изнесен спектакълът „Моление за Стара Загора“. Тогава хорът и оркестърът на Държавна опера - Стара Загора, Общинският духов оркестър и Военният духов оркестър при Втора механизирана бригада изпълнениха ораторията „Моление“ от Найден Андреев под диригентската палка на Старозагорския митрополит Киприан. Изпълненията бяха съпътствани със светлинни лъчове, което превърна спектакъла в уникално съчетание на музика, глас и светлина. През 2017-а пък беше представен спектакълът „Молитва за Стара Загора”. С възможностите на визуалните изкуства, звук и светлина той се превърна в своеобразен градски ритуал в памет на загиналите, а Митрополитът произнесе молитва за Стара Загора.\r\nЧестване на 142 години от битката край Стара Загора ще е естествен преход към отбелязването на 140-ата годишнина от възстановяването на Стара Загора, чиято кулминацията ще е в деня на полагането на първия камък за възстановяването на опожарения град - 5 октомври.   ", "date": "2019.07.23", "title": "С „Възхвала за Стара Загора“ отбелязват боевете край града през 1877-а"}
{"url": "https://www.actualno.com/help/josif-josifov-ima-nujda-ot-nashata-pomosht-sled-bitova-zlopoluka-news_770919.html", "text": "      Зов за помощ. След битова злополука Йосиф Димитров Йосифов е в тежко състояние - с прекъснат гръбначен стълб и черепно мозъчна травма, увреден черен и бял дроб.      \"Оттук-нататък за нас започва дълга и мъчителна битка да го изправим отново на крака. Открихме дарителска сметка, понеже се нуждаем от сериозна сума за лечение в Германия\", споделят близките на Йосиф, които са изпратили своя зов за помощ до редакцията на .   Средства се набират по банкова сметка:     \"Благодарим ви, че сте до нас в този труден етап от нашия живот\", отбелязват още близките на Йосиф Йосифов. ", "date": "2019.07.23", "title": "Йосиф Йосифов има нужда от нашата помощ след битова злополука"}
{"url": "https://www.actualno.com/europe/bivsh-frenski-ministyr-stana-jertva-na-vyoryjen-grabej-i-poboj-news_771066.html", "text": "      Бившият френски министър на икономиката Тиери Бретон беше ограбен и пребит в дома си в Париж заедно със съпругата си и личния си шофьор, съобщиха източници, близки до полицейското разследване, предаде БГНЕС.      Двама мъже, носещи ски маски и ръкавици и въоръжени с пистолети, са влезли в имота му късно вечерта в събота през отключен прозорец, събуждайки двойката, която е била заплашена и удряна, съобщава \"Льо Паризиен\".   Нахлулите престъпници се натъкнали и на шофьора, като заключили всичките три жертви в банята, преди да откраднат диамантена гривна на стойност 50 000 евро (56 000 долара) и няколкостотин евро в брой.\r\nБретон, който е бил министър в периода 2005-2007 г. и главен изпълнителен директор на голямата френска ИТ компания \"Атос\" от 2009 г. насам, се е разминал с рана на главата, а жена му с болки в китката. Не е необходима хоспитализация.   ", "date": "2019.07.23", "title": "Бивш френски министър стана жертва на въоръжен грабеж и побой"}
{"url": "https://www.actualno.com/society/novinite-naj-vajnoto-za-denja-23-uli-news_771030.html", "text": "      Редакционният екип на ви представя най-важните новини за изминалия ден, 23 юли.       Номинацията от 11 членове от ВСС за мен означава огромно доверие – не толкова към мен, а към колегите, с които работим през последните години. Нямам право да излъжа това доверие, а срещу това доверие стои и отговорност. Това заяви единственият досега кандидат за главен прокурор Иван Гешев.   Дали Бойко Борисов и Делян Пеевски си дават сметка колко тънка граница ги дели от това да станат клиенти на новия главен прокурор Иван Гешев? Това пита в личния си профил във Facebook лидерът на \"Да, България\" и бивш правосъден министър Христо Иванов, който коментира във Facebook сутрешното бомбастично интервю на Гешев. Вече шести час антимафиотите са в офисите на TAD Group, които се намират в комплекса \"Есте\" - там, където дарено жилище има финансовият министър Владислав Горанов, принципал на НАП.     Няма да има машинно гласуване само на местните избори. Засега опцията за гласуване чрез машини на парламентарини, президентски и европейски избори остава. Това решиха депутатите от правната комисия за второто четене на промените в Изборния кодекс. „Положението не е кризисно, положението е военно. Трябва да се промени законът и да забравим за т. нар. заден двор“. Това заяви на заседание на епизоотичната комисия в Добрич управителят на най-големия свинекомплекс в България д-р Румен Караманов.    Президентът Румен Радев наложи вето върху Закона за ратифициране на сделката за изтребителите F-16 Block 70 и свързанатa с тях поддръжка. Законът беше гласуван от парламента на 19 юли. Основното съображение на държавния глава е, че ратификацията на закона е станала прекалено бързо. Бившият външен министър и кмет на Лондон Борис Джонсън е новият лидер на Консервативната партия и нов премиер на Великобритания, съобщи CNN. Средно по 74 българи дневно напускат родината си в търсене на по-добре платена работа и по-добър живот на Запад. Същата е картината и в други страни от Югоизточна Европа – с катастрофални последици за тях, отбелязва изданието Deutsche Welle. Възобновяването на проекта „Южен поток“ е възможно, но проблемът е, че сериозността на България, като партньор, предизвиква големи съмнения, счита директорът на руския Институт за национална енергетика Сергей Правосудов, цитиран от агенция „Рамблер“. ", "date": "2019.07.23", "title": "Новините: Най-важното за деня, 23 юли"}
{"url": "https://www.actualno.com/asia/rusija-predlaga-da-njama-izvynregionalno-voenno-prisystvie-v-persijskija-zaliv-news_771065.html", "text": "      В концепцията за колективна сигурност в зоната на Персийския залив Русия предложи отказ от постоянно разполагане на групи на извънрегионални държави в страните от Персийския залив. Това гласи документ, публикуван на уебсайта на Министерството на външните работи и цитиран от РИА Новости, предаде БГНЕС.      \"Разположените в този регион на държави и извънрегионални страни... сключват споразумения за контрол на въоръженията, включително създаване на демилитаризирани зони, забрана за дестабилизиращи конвенционални оръжия, в това число противоракетни, балансирано намаляване на въоръжените сили от всички страни\", се казва в концепцията.   Външното министерство на Русия подчерта, че тъй като е постигнат напредък в разработването на система за сигурност, би било препоръчително да се обсъди намаляване на чуждестранното военно присъствие в региона и разработване на общи мерки за изграждане на доверие между регионалните и други държави.\r\nОсвен това държавите се насърчават да водят диалог по военните доктрини, да провеждат срещи на министрите на отбраната, да създават „горещи линии“, да обменят предварителни уведомления за военни учения и полети на военни самолети, както и да обменят наблюдатели.  Външното министерство на Русия добави, че концепцията е с предварителен характер и изисква допълнително обсъждане и проучване. Москва е готова да взаимодейства с всички заинтересовани страни за реализацията на тези и други конструктивни предложения.\r\nКонцепцията беше представена на 23 юли от специалния представител на президента за страните от Близкия изток и Африка и заместник-министър на външните работи Михаил Богданов пред акредитирани в Москва представители на арабските държави, Иран, Турция, \"петте\" постоянни членове на Съвета за сигурност на ООН, Европейския съюз, Арабската лига и страните от БРИКС.    ", "date": "2019.07.23", "title": "Русия предлага да няма \"извънрегионално\" военно присъствие в Персийския залив"}
{"url": "https://www.actualno.com/politics/dps-izboryt-na-glaven-prokuror-ne-e-rabota-na-politicite-news_770934.html", "text": "      „Не е работа на политиците да се намесват в избора на нов главен прокурор. Това е работа на независимата съдебна система“. Това заяви заместник-председателят на ПГ на ДПС Хамид Хамид, предаде репортер на БГНЕС.      „Нека да оставим Висшият съдебен съвет да си свърши работата и политиците да се въздържат от коментари. Разбирам, че има политици, които подскачат и вият на умряло, но това си е техен проблем“, коментира депутатът.   Засега заместник-главният прокурор и единствена кандидатура за поста, около която се обедини цялата прокурорска колегия на Висшия съдебен съвет.\r\nХамид Хамид отказа да коментира хакерската атака в НАП с аргумента, че по случая тече досъдебно производство.   ", "date": "2019.07.23", "title": "ДПС: Изборът на главен прокурор не е работа на политиците"}
{"url": "https://www.actualno.com/curious/istinata-za-kubrat-pulev-i-novata-mu-lubov-dvamata-sa-zaedno-ot-chetiri-godini-news_770931.html", "text": "      Голямата новина в българския хайлайф в последните дни е свързана с раздялата на най-добрия ни боксьор в тежка категория и фолкдивата . Това показа самата певица, след като публикува снимка, на която обявява, че е сама.      По-късно стана ясно, че двамата са се разделили още преди мача на Кобрата с Хюи Фюри в \"Арена Армеец\", а българинът дори има нова приятелка - 22-годишната Стелиана Янкова, с която и са заедно от зимата.   Според източници на от близкото обкръжение на 22-годишната красавица обаче истината за връзката между двамата е друга. Каква е тя -  ", "date": "2019.07.23", "title": "Истината за Кубрат Пулев и новата му любов?! Двамата са заедно от четири години?"}
{"url": "https://www.actualno.com/europe/spazvaneto-na-rykovodstvo-e-pogubilo-ekipaja-na-ruskata-podvodnica-news_770937.html", "text": "      Екипажът на потъналата в Баренцово море \" е могъл да се спаси в пълен състав, но е предпочел да действа според приетото във военно-морския флот на Русия \"Ръководство за борба за живучест\", за чието нарушение се носи наказателна отговорност.      По данни на \"Коммерсант\" подводничарят е длъжен да остане в този отсек, където го е заварил пожарът. Според изданието моряците до последно са се борили за живучестта на станцията, като са изразходвали всички налични средства на борда в гасенето на пожара.    Командирът е заповядал да се евакуират всички, които не участват в гасенето на пожара . Това са били 6 моряци, а на подводницата са останали 10 офицери. Не е възможно да се възпроизведат действията им, тъй като всички те са загинали.\r\nЕдна от вероятните причини за пожара е взрив на литиево-йонна акумулаторна батерия руско производство, която е била поставена на подводницата в замяна на украински сребърно-цинкови акумулаторни батерии.  Припомняме, че на 1 юли в Баренцово море аварира руска атомна подводница от проект 10831 АС-31 \"Лошарик\" на министерството на отбраната. По официална информация екипажът се е занимавал с измервания. Загинаха 14 души.\r\nВижте повече подробности за трагичния инцидент в     ", "date": "2019.07.23", "title": "Спазването на ръководство е погубило екипажа на руската подводница"}
{"url": "https://www.actualno.com/society/jylt-kod-v-8-oblasti-ochakvat-se-valeji-s-grymotevici-news_770940.html", "text": "      Жълт код за валежи с гръмотевици е в сила за 8 области на страната, сочи справка на сайта на НИМХ. Предупреждението за валежи с гръмотевици е в сила за областите Русе, Търговище, Разград, Силистра, Добрич, Шумен, Варна и Бургас.      В тези райони следобяд и до полунощ ще има краткотрайни валежи с гръмотевици, временно усилване на вятъра и градушки. Очакваните количества валежи са до 20 – 25 л/кв.м. ", "date": "2019.07.23", "title": "Жълт код в 8 области - очакват се валежи с гръмотевици"}
{"url": "https://www.actualno.com/plovdiv/ivan-totev-ochakvam-pone-osem-nominacii-za-kmet-na-plovdiv-situacijata-shte-byde-dinamichna-news_770908.html", "text": "      „Интересно е, тъй като Славчо Атанасов беше казал преди 6 месеца, че единствената причина той да иска да стане кмет на Пловдив, това е да може да има балотаж с мен и сега, когато няма такъв, явно си сменя позицията и най-вероятно е излъгал избирателите си“.      Така коментира днешната информация, че Славчо Атанасов ще бъде кандидат за кмет, издигнат от патриотичните сили в града. Преди месеци самият Атанасов заяви, ч е ще се яви на избори, ако кметът Тотев играе за трети мандат . Вчера обаче стана ясно, че .\r\n„Интересна ще бъде ситуацията след днешната пресконференция на ВМРО поне това, което видях до момента. Там има една оставена вратичка за преговори с други партии, така че ситуацията в Пловдив ще бъде динамична, интересна, но не може да очаквате нещо толкова рано и по-конкретно, още повече, че в момента протичат номинационните събрания“, допълни Тотев\r\n„Призивът, който отправи председателят на партията Бойко Борисов, а и аз в Пловдив е да има по-широк формат на избори. Това виждам от протеклите до момента събрания. И маме изключително много номинации на стойностни хора за общински съветници , за районни кметове. Включително вече имаме първите номинации за кмет на Пловдив, като от два района имаме две имена, които са на първо място, но след тях има поне по 3-4 номинации от всеки район“, допълни Тотев.   Снощи на събрание на ГЕРБ в район „Северен“ за кандидат за кмет на Пловдив бе издигнат сегашният областен управител Здравко Димитров. За кандидат за района пък най-много номинации получи управителят на ОП „Градини и паркове“ Стоян Алексиев. Събрание имаше и в „Централен“, където и за двете позиции – за градски и районен лидер, бе подкрепен Георги Стаменов. До утре вечер ще са приключили номинациите и в останалите четири района на града.\r\n„Аз лично прогнозирам, че доста ще бъдат кандидатите. Не очаквам да имаме доминираща номинация в Пловдив. Това са поне моите очаквания, което пък е добре, защото показва ширина в хората и във възможностите да предложим наистина фигура, която да бъде добре приета“, коментира номинациите до тук Иван Тотев. „Очаквам да завършим този цикъл от събрания в организациите на Пловдив с поне 8 до 10 номинации за кмет на община, които ще бъдат представени на Изпълнителна комисия. Лично помолих да не участвам в номинациите. В някои от районите ме номинират, но така или иначе аз съм си направил моя самоотвод“, допълни Иван Тотев, който вчера обяви категорично, че няма да се кандидатира за трети мандат. Той мотивира решението си с натрупана умора и напрежение от изминалите близо 12 години в управлението на Пловдив. Освен двата мандата като кмет на града, Тотев бе начело на район „Източен“, за кратко беше и депутат, както и областен управител.    „Ще подберем и ще представим на пловдивчани наистина изключително стойности хора, които да имат не само амбициите, но и знанията и уменията да управляват Пловдив по най-добрия начин и ще получим вота на пловдивчани“, категоричен бе Иван Тотев. Той уточни, че се очаква събранията да приключат до края на седмицата, като крайният срок е 10 август. След това Изпълнителната комисия ще заседава и ще вземе съответните решения. ", "date": "2019.07.23", "title": "Иван Тотев: Очаквам поне осем номинации за кмет на Пловдив, ситуацията ще бъде динамична"}
{"url": "https://www.actualno.com/europe/boris-djonsyn-e-novijat-premier-na-velikobritanija-news_770923.html", "text": "      Бившият външен министър и кмет на Лондон Борис Джонсън е новият лидер на Консервативната партия и нов премиер на Великобритания, съобщи CNN.      Джонсън е получил подкрепата на 92 153 от членовете на торите. За основния му опонент - настоящия външен министър на Великобритания Джереми Хънт - са гласували 46 656 от членовете на Консервативната партия.   Минути след обявяването на резултатите от вота се качи на сцената и благодари на всички участници в кампанията по избора на нов лидер на торите, както и на „забележителния“ опонент Джереми Хънт, отбелязва още БГНЕС.\r\nПо думите на Джонсън настоящият външен министър е дал „отлични идеи“ за развитието на страната по време на кампанията си и заяви, че възнамерява „да ги открадне“.  Джонсън се изказа ласкаво и по адрес на своя предшественик Тереза Мей, която неведнъж е критикувал. „За мен беше привилегия да бъда член на кабинета ѝ. Благодаря ти, Тереза“, обяви новият британски премиер. От своя страна Тереза Мей поздрави в Twitter за победата, като му обеща „пълната си подкрепа“.          Брюксел реагира по повод избора на Борис Джонсън и отбеляза, че ще работи с новия лидер, за да се ратифицира споразумението за излизането на Лондон от Общността. Междувременно премиерът Бойко Борисов поздрави Джонсън по повод избирането му на поста премиер на Великобритания и Северна Ирландия. ", "date": "2019.07.23", "title": "Борис Джонсън е новият премиер на Великобритания "}
{"url": "https://www.actualno.com/curious/trymp-iznenada-mladojenci-na-svatbenoto-im-tyrjestvo-video-news_770959.html", "text": "      Доналд Тръмп изненада младоженци по време на сватбеното им празненство, съобщава The Reuters.      Сватбата се състояло в голф клуба на Тръмп в Бедминстър, Ню Джърси. Луис Капоне, братът на младоженеца, заснел случката, която се разиграла в събота.  Той разказва, че американският президент се отбил в сватбената зала, където празненството било в разгара си, за да честити на младоженците. \"Това беше особен момент за брат ми и неговата съпруга, които са поддръжници на президента\", заяви Луис, цитиран от БГНЕС. По думите му всички знаели, че Тръмп ще е в Ню Джърси, но никой не очаквал президентът да дойде лично на тържеството.    \"Изведнъж мястото се напълни с агенти на Сикрет сървис. И внезапно в залата влезе лично президентът на САЩ\", разказва братът на младоженеца. ", "date": "2019.07.23", "title": "Тръмп изненада младоженци на сватбеното им тържество (ВИДЕО)"}
{"url": "https://www.actualno.com/varna/14-godishno-momiche-ot-varna-veche-20-dni-e-v-neizvestnost-news_770966.html", "text": "      Вече 20 дни 14-годишната Виктория от Варна е в неизвестност. Момичето е било настанено в кризисния център в града, от Агенция за закрила на детето, от където е избягала на 3 юни. Информация за изчезването на малката Виктория се появи и в социалната мрежа и гласи:      \"Това дете е в неизвестност от 3 юни, то е на 14 години от гр. Варна, казва се Виктория, има вероятност да е в опасност. Моля който я види да задържи детето и да звънне на тел. 112 или в най близкото МВР. Детето може да е жертва на трафик на хора!\" По думите на директора на дирекция \"Закрила на детето\" във Варна- Анна Конукова, детето е настанено в кризисен център с мярка \"Закрила\", заради конфликти в семейството.\r\nМомичето попада там, след преценка, че поведението й е рисково за нея и нейното здраве. Тя е бягала няколко пъти и от семейството си и от центъра . ", "date": "2019.07.23", "title": "14-годишно момиче от Варна вече 20 дни е в неизвестност"}
{"url": "https://www.actualno.com/interview/kolko-skypo-e-da-pritejavash-jahta-ili-zashto-mechtite-sa-bezcenni-news_770928.html", "text": "               От малък чета само пиратски книги. Едно от първите ми детски желания беше да стана моряк. След това в основното училище започнах да рисувам кораби. После записах английска гимназия. Там се сдобих и с първия компютър и така реших, че ще уча компютри и така се озовах след години в Техническия университет. Впоследствие започнах кариера в тази сфера и така се стигна до 2014 година, когато плавах за пръв път.  Качих се на лодката с настоящите си съдружници. Отидох на организиран трип на Северни Споради. Още в мига, в който се качих на лодката, си казах: \"Леле, аз тук няма просто да се возя. Не мога да бъда само куфар...\" Започнах да разпитвам капитана за разни неща и да се уча. След това започнах да плавам с тях. Винаги съм обичал и спорта и съм се занимавал и със спорт, а във ветроходството има доста спорт. Така че, сега искам да се фокусирам  във ветрохотството и нещата, които съм научил от бизнеса, спорта и света на коропорациите да ги пренеса там.      Има курс, който трябва да изкараш. Българският, който е за 40 бруто тона  (или приблизително до 18 м дължина) върши работа. За съжаление прилича малко на листовки на КАТ и човек добива малък практически опит. Подходящ е по-скоро да караш моторна лодка, да ходиш за риба. Ако искаш наистина да се занимаваш с ветроходство, мястото за мен е Гърция. Там вече се е превърнало в бизнес, а и имат неободимите условия. Аз станах капитан преди една година и започнах постепенно да плавам с хора. Междувременно от клиент се превърнах в приятел, а от приятел в съдружник. Ноември 2017 г. се събрахме и решихме, че ще разширим дейността на фирмата. В момента разполагаме с един катамаран, с който обслужваме Егейско море В Йонийско море също плаваме много, но не с наши лодки за момента. Една от амбициите ни е да развиваме флота, да добавяме лодки, а другата – да разширяваме плаванията ни като интереси. В момента имаме риболов, обучение, спортни и чисто туристически плавания, тиймбилдинги. Има една поговорка, че двата най-щастливи момента в живота на собственика на яхта е този, в който я купува и този, в който се разделя с нея. Говорим за инвестиции от поне шестцифрени суми в евро. Струват от над 100 000 евро до суми в милиони. Подръжката също не е евтина – варира около 10 000 евро на година. Така, че първоначалната инвестиция ако искаш да си купиш яхта не е никак малка. Затова се събрахме няколко души и всеки рискува с нещо. Инвестицията има възвръщаемост стига да се действа разумно. Пазарът се развива и има интерес, което е хубаво.     В международен мащаб индустрията е много развита. Доста хора от Западна Европа наемат лодки в Гърция. Има огромни чартърни компании от Великобритания, Австрия, Германия. Те оперират директно там. Държат лодките си в Гърция, имат десетки лодки и си водят клиенти директно от Англия или Германия. За момента оперираме само в България, но планираме да се разрастваме и да таргетираме и чуждестранния пазар. Иначе – и българи, и чужденци наемат яхтата. Част от тях искат и да се обучат. Идват с нас на регати и на състезания. Така е. Правим го и като спорт, участваме в състезания. Най-голямото, в което сме участвали е въпросната Егейска регата, която е огромно мероприятие. Провежда се всяка година и обикновено е известна с това, че се случва август месец и никога стартът не е бил отменян поради лошо време. Август месец е периодът, в който е Егейско море, духат североизточни ветрове, които могат да бъдат много силни. Обикновено тази регата се прави именно в най-голямата суматоха. Състои се от 4-5 гонки, с кото се минава почти цялото море в едната посока. След вскяа гонка приставаме на съответния остров – около 100-тина лодки и на брега слизаме около 600-700 души. Там ни чакат местните, които понякога са по-малко от нас. Следва награждаване, церемония на пристанището, оркестър. На следващия ден се качваме обратно и регата продължава. Това е преживяване за хора, които наистина искат приключение. Не е задължително да си максималко подготвен, но е хубаво да знаеш в какво се забъркваш.   Ние имаме различни продукти и ценови категории. По-голямата част от клиентите ни го правят за удоволстиве. По-масовите продукти, които продаваме са тези в по-приемливия ценови диапазон. Клиентите са щастливи, че са някое много яко място, че споделят снимки от прекрасни заливи със сини води, където се стига само с лодка. Не от това, че самата яхта е много луксозна. Имаме и продукти, които са по-скъпи – например плавания с чисто нови луксозни с катамарани. Някои хора наистина искат да покажат статут – обаждат се и казват: \"Имате ли нещо по-лъскаво за мен?\". Чувството за свобода – на първо място. Това, че си всеки ден на различно място, дори да попаднеш на някой по-туристически плаж, гледаш навалицата от морето. Скачаш от лодката, плуваш и изчезваш на някъде. Това че всеки път си на различно място, спиш понякога в залив, под звездите, днес може да е жега и всички да скачат в морето, а утре да има буря. Лодката е една голяма играчка, с която е много забавно да си играеш. В работата в офиса си погълнат от таблици, документи, срещи, а когато си на лодката те интересува само вятъра и водата – от къде духа, какво е времето – все истински неща. Като капитан трябва доста да обмислям ситуацията, малко е като в шаха, да предвидиш какво може да се случи. Но като си преживял по-тежки ситуации, си спомняш и разказваш с гордост преодоляването им.  ", "date": "2019.07.23", "title": "Колко скъпо е да притежаваш яхта или защо мечтите са безценни"}
{"url": "https://www.actualno.com/politics/prezidentyt-naloji-veto-na-sdelkata-za-f-16-bila-prieta-tvyrde-byrzo-news_770938.html", "text": "      Президентът Румен Радев върху Закона за ратифициране на и свързанатa с тях поддръжка. Законът беше на 19 юли. Основното съображение на държавния глава е, че ратификацията на закона е станала прекалено бързо.      \"Несъмнено е, че когато се вземат стратегически решения, свързани с отбраната и националната сигурност на страната, е необходимо не само да бъдат осигурени постижими за държавата финансови параметри, но и да има широк консенсус и подкрепа. в Народното събрание при обсъждането на ратификационния закон, нетипични за този вид закони, показаха, че по параметрите на договора не е потърсено и не е постигнато обществено съгласие\", пише още в мотивите на президента.   Според него няма \"национално съгласие и убеденост във взаимноприемливите условия на договора\", което Радев смята за \"изключително тревожно\".\r\nПрезидентът, който е бивш шеф на българските ВВС, от месеци критикува сделката за американските изтребители, изтъквайки разнообразни аргументи срещу покупката им. Той неколкократно се усъмни дали договорените от правителството самолети разполагат с нужните .   В мотивите на президента се отбелязва, че законът е приет \"по бързата писта\", вместо да мине през две гласувания в отделни заседания на парламента.   \"Поради скъсената законодателна процедура останаха неизяснени редица важни въпроси като цени, гаранции, срокове за доставки, неустойки, обезщетения и други. На България е необходим самолет с , което се постига не само с качествата му, а и с пълен пакет въоръжение, съпътстващо оборудване и обучение на личния състав. При обсъждането и гласуването в пленарната зала на Народното събрание бяха изказани възражения и предложения, които не можаха да бъдат развити и обсъдени поради приложената съкратена законодателна процедура\", допълва Радев.    Заради високата цена на самолетите и условието да бъдат платени наведнъж се наложи и да за 2019 г. Управляващите обаче увериха, че сега е за подобна сделка.  ", "date": "2019.07.23", "title": "Президентът наложи вето на сделката за F-16, била приета твърде бързо"}
{"url": "https://www.actualno.com/asia/pochina-izvestnijat-kato-otgovoren-za-klaneto-na-ploshtad-tjananmyn-news_770948.html", "text": "      Бившият китайски премиер Ли Пън, известен като \"касапинът от Пекин\" за ролята си в , почина на 90-годишна възраст, предаде БГНЕС.      Ли е починал от неуточнено заболяване в Пекин, след като не е реагирал на лечението в понеделник, съобщи китайската информационна агенция \"Синхуа\". Бившият премиер преди се е борил с рак на пикочния мехур.   Ли стана известен в цял свят като един от ключовите архитекти на бруталното разпръскване на масови продемократични демонстрации в Пекин на 4 юни 1989 г. Той остана на върха на комунистическия режим  повече от десетилетие, като същевременно се превърна в символ на омразата заради репресиите до смъртта си.\r\nСлед като огромна тълпа студенти, работници и други хора стояха в лагери на  площад \"Тянанмън\" седмици наред, искайки промяна, Ли обяви военно положение на 20 май 1989 година. Две седмици по-късно, в нощта на 3 срещу 4 юни, военните сложиха край на протестите, убивайки стотици невъоръжени цивилни - според някои оценки повече от 1000 души.  Въпреки че решението да се изпратят войските е било колективно, масово е мнението, че Ли е отговорен за кървавите репресии.\r\nИзвършените по негово време злини го преследват до края на официалната му политическа кариера през 2003 година, като пътуванията му в чужбина предизвикват широко разпространени протести - като например в Париж през 1996 година, когато повече от 2000 души излязоха на улицата, за да осъдят изреченото по негов адрес приветствие от тогавашния президент на Франция Жак Ширак. Въпреки това той остава член на елитния Постоянен комитет на Политбюро в продължение на 15 години и през по-голямата част от 90-те години е на второ място след китайския президент Цзян Цзъмин.   Ли Пън е заемал премиерския пост в продължение на 11 години до 1998 година и е бил председател на контролирания от комунистите китайски парламент до 2003 година.     ", "date": "2019.07.23", "title": "Почина известният като отговорен за клането на площад \"Тянанмън\""}
{"url": "https://www.actualno.com/ruse/kradci-zadignaha-1700-metra-telefonen-kabel-kraj-bjala-news_770946.html", "text": "      За кражба на около 1700 метра телефонен кабел , информираха от МВР - Русе. Бързите, смели и сръчни престъпници са действали край град Бяла.      Сигналът е подаден на 22 юли от инженера на кабелна мрежа към „БТК“ ЕАД, район – Русе, че в местността „Кайджика“ е констатирана кражба на около 1700 метра телефонен кабел от подземно кабелно трасе, собственост на телекомуникационното дружество.   При направения оглед на местопроизшествието е установено, че в ожъната нива и гориста местност са изкопани общо 71 броя изкопа с дълбочина около 1 метър на интервал от около 20-25 метра един от друг. През „сондажните“ дупки чрез издърпване на кабела е извършена кражбата.\r\nОбразувано е досъдебно производство по горещия случай.   ", "date": "2019.07.23", "title": "Крадци задигнаха 1700 метра телефонен кабел край Бяла"}
{"url": "https://www.actualno.com/curious/6-te-zodii-koito-sa-rodeni-pod-shtastliva-zvezda-news_770856.html", "text": "      Всичко в живота ви върви като по вода. Щастливи сте, здрави, успешни обичани. Какво повече му трябва на човек? Това са 6-те , които са родени под щастлива звезда и имат страхотен живот.        Имате чудесен живот, много приятели, на които държите и това е изключително ценно за вас. По всяко време може да потърсите близките си приятели за помощ и те ще се отзоват на секундата. Семейството ви е спокойно и щастливо, имали сте щуро и свободно детство, което ви е направило човека, който сте в момента. е това, че успявате сами да се справите с всичко в живота. Имате най-милите роднини, които са до вас във всеки един момент. Създадени сте за голяма кариера, която сами ще си извоювате. Имате всички качества, за да започнете бизнес, който ще ви изстреля сред звездите.    Вие сте изключително специални хора и виждате света по необикновен начин. Сърцето ви е чисто, имате чисти намерения към другите и очаквате същото в замяна. Виждате света от хубавата му страна и всичко лошо подминавате с гордо вдигната глава. Вие сте вдъхновение за много хора около вас. Щастливи сте и се радвате на добро здраве. Ключът за това е, че не се притеснявате за нищо в живота. Имате най-подкрепящото и добро семейство на света. Израснали сте в идеалната семейна среда, което е предпоставка и да създадете такава. Вашата сила е в деца ви, ако все още нямате, ще видите, че един ден примерът, който им давате, ще създаде прекрасни и отговорни хора. Имате всичко, радвайте му се.  е вашата щастлива звезда. Създадени сте да обичате и да бъдете обичани. Деликатни и внимателни хора сте, давате всичко от себе си за тези, на които най-много държите. Съдбата ви е дарила с любов, на която мнозина могат да завидят. Вашата сила е в партньора ви. Ако все още не сте го срещнали, не го мислете, писано ви е да имате съвършената любов, за която само сте чели по книгите. Имате много успехи и в професионалния живот. Отредено ви е да живеете в лукс, за който сами ще се потрудите и ще успеете. Родените сте под щастлива звезда и за миг не трябва да се съмнявате в това.   Вашата сила е в кариерата и семейството. Изключително способни хора сте. Талантът ви е ненадминат и един ден това ще ви донесе сериозни доходи, с които ще може да обиколите света. Пътешествието ви ще е споделено с голямата ви любов, която най-често Девите срещат след 30-тата си година. Тогава животът сякаш им дава всичко, което са изпуснали досега. Голямата любов, мечтаните деца и кариерата, която сами са изградили. Вие сте истински щастливци и за миг не трябва да подценявате късмета си. Най-хубавото от всичко е, че имате към живота, което ви помага във всичко. Вие си имате от всичко – здраве, любов, щастие и спокойствие, за което мнозина мечтаят. Повечето Скорпиони срещат любовта доста млади и късметът им ги следва през целия живот. Заедно с половинката си създават перфектен и уютен живот. Мечтаят за голям дом с много деца и често мечтите се сбъдват. Скорпионите са много силни в работата си. Много от тях са на ръководна позиция и добрите финанси им позволяват да създадат мечтания дом. Нищо не ви липсва, Скорпиони, за това бъдете щастливи и ценете всичко, което имате.    Късметът в живота ви следва на всяка крачка. Вашата сила е сбъдването на всичките ви мечти. Живеете под максимата, че ако силно желаеш нещо, няма как да не се случи. Така сте постигнали всичко в живота си и тепърва има до постигате много. След 50-тата си годишнина е много вероятно да си създадете свой собствен бизнес, независимо колко голям е той. Малко магазинче или ресторантче са перфектните дейности, с които ще се справите. Най-големият късмет в живота ви е здравото ви и щастливо семейство, любовта, която ви крепи и уважението, което винаги е било налице. Изключителни късметлии сте.     ", "date": "2019.07.23", "title": "6-те зодии, които са родени под щастлива звезда  "}
{"url": "https://www.actualno.com/velikotarnovo/predstojashti-kulturni-sybitija-vyv-veliko-tyrnovo-programa-news_770949.html", "text": "      До края на седмицата, 28 юли 2019 година, Велико Търново ще бъде . В общината се провеждат , три от които международни, със съпътстващи събития от концертни изяви и музика на открито. на седмицата е колоездачна обиколка на Велико Търново.      Това е последната седмица на месеца, в която по традиция се провежда . В петък ще се състои съобщиха от пресцентъра на общината.               \r\nЕто и по дни, часове, събития и място на провеждане:    Международен фестивал за класическа камерна музика Arbanassi Summer Music Църква „Св. архангели Михаил и Гавраил“ – Арбанаси Международен фолклорен фестивал Велико Търново 2019 – концертна вечер     Летен театър  Откриване на изложбата „Музеят – неочакван, отворен, споделен“ Музей „Нова и най-нова история“ „Веломафия“ – колоездачна обиколка на Велико Търново   От кв. „Бузлуджа“ Международен фолклорен фестивал Велико Търново 2019 – концертна вечер Летен театър   Сесия на Великотърновския общински съвет Община Велико Търново, голяма зала Музика в парка – изпълнения на Биг Бенд Велико Търново Парк „Марно поле“  Международен фестивал за класическа камерна музика Arbanassi Summer Music Църква „Св. архангели Михаил и Гавраил“ – Арбанаси Международен фолклорен фестивал Велико Търново 2019 – концертна вечер Летен театър  Производство по придобиване на първо военно звание Пред МДТ „Константин Кисимов“ Международен фолклорен фестивал – вечер на българския фолклор Летен театър  Международен фолклорен фестивал Велико Търново 2019 – концертна вечер Летен театър Летен оперен фестивал „Сцена на вековете“: „Теменужката от Монмартр“ – оперета от Имре Калман, в изпълнение на МДТ „Константин Кисимов“ Крепост „Царевец“  Аудио-визуален спектакъл „Царевград Търнов – звук и светлина“ Площад „Цар Асен I”  Международен фестивал „Лято, кукли и приятели“ – постановка „Мъничета“ Сцена „Арт Лято“  Фолклорен фестивал „С премяна на мегдана“ с. Ресен Дефиле и закриване на Международен фолклорен фестивал - 2019 Парк „Марно поле“ и Летен театър   Международен фестивал за класическа камерна музика Arbanassi Summer Music Църква „Св. архангели Михаил и Гавраил“ – Арбанаси „Пътища на китарата“ – концерт на Луис Гайо, Хосе Луис Монтин и Хорхе Паломо Сцена „Арт Лято“ ", "date": "2019.07.23", "title": "Предстоящи културни събития във Велико Търново (ПРОГРАМА)"}
{"url": "https://www.actualno.com/society/bylgarija-e-dala-grajdanstvo-na-914-dushi-ot-strani-izvyn-es-news_770921.html", "text": "      България е дала гражданство на 914 души, граждани на страни извън Европейския съюз. Това сочат последните данни на европейската статистическа служба Евростат, оповестени днес, като те се отнасят за 2017-а година, предаде БГНЕС.      Най-много български паспорти са издадени на украински граждани - 204, следвани от руснаци – 174, съобщива БНР. В Топ 3 на страните получатели на българско гражданство за 2017-а година е и Турция със 110.   За сравнение данните на Евростат сочат, че през 2016-а година България е дала гражданство на 1626 души, като най-много са издадените български паспорти на руснаци - 488, следвани от Украйна - 278 и отново Турция – 145.\r\nДанните на Евростат показват също така, че през 2017-а година общо 825 хил. души са придобили гражданство на държава-членка в Европейския съюз.  Първенец по предоставено гражданство е Италия. На нея се падат 18% от всички, следвана от Обединеното кралство с 15 на сто.\r\nОсновните получатели на гражданство в Европейския съюз са гражданите на Мароко, Албания, Индия и Турция.    ", "date": "2019.07.23", "title": "България е дала гражданство на 914 души от страни извън ЕС "}
{"url": "https://www.actualno.com/dobrich/svinevydi-polojenieto-e-voenno-news_770890.html", "text": "      „Положението не е кризисно, положението е военно. Трябва да се промени законът и “. Това заяви на заседание на епизоотичната комисия в Добрич д-р Румен Караманов.      В ръководената от него ферма в добричкото село Козлодуйци се отглеждат и евентуалното по свинете ще удари индустриалното производство. Д-р Караманов се е договорил на вчерашната среща с жители на три села, намиращи се в близост до фермата, , докато още няма в района вирус на Африканска чума, както и да не отглеждат още две години тези животни. Срещу това хората получават по . Той настоява да се вземат драконовски мерки срещу и дава пример как в Чехия оградили гората и нито гъбари, нито дървари били допускани. „ “, посъветва специалистът. Според него е нужно да се въведат санкции като в Германия по , .     Полицаите нямат право да преравят багажа на влизащите туристи за храна, а от Гранична полиция не могат да обхванат всички – само през Дуранкулак дневно преминават по 5-6 хиляди души.\r\nГолям проблем е, че , каза на срещата ръководителят на Държавно ловно стопанство – Балчик Калинка Тодорова. Друг проблем, който тя посочи, е засиленото търсене на трюфели в района – кучетата ровят, движат се навсякъде.\r\n„Аз също смятам, че трябва да се вземе решение “, заяви проф. Паскал Желязков от Националния диагностичен научноизследователски ветеринарномедицински институт. Той предупреди, че за тази болест няма ваксина и няма лекарства.    Професорът определи като пропуск , защото сега не е икономически изгодно на ветеринарните лекари за едно прасе да пътуват до някое село. В момента кметовете носят отговорност за животните. Той посочи, че Чехия е единствената държава, справила се с Африканската чума – просто чехите заградили района и ликвидирали всички диви прасета в него. За съжаление България не може да загради река Дунав, макар да е ясно, че . ", "date": "2019.07.23", "title": "Свиневъди: Положението е военно"}
{"url": "https://www.actualno.com/haskovo/kmetyt-na-ivajlovgrad-nadgrajdame-antichna-vila-armira-s-proekt-za-8-mln-lv-news_770974.html", "text": "              Обществената поръчка е обявена по Програма за развитие на селските райони (ПРСР)и е за четири пътища. Пояснявам - единият е от разклона за републиканската пътна мрежа до Бяла поляна. Вторият е от разклона от Железино до Пъстрок. Третият е от края на Планинец до Соколенци. И първата позиция е основният общински път, който води до манастира \"Св. Константин и Елена\" - Римски мост. Това е участъкът от манастира до кв. Лъджа. Общата стойност на поръчката е 3 854 776 лв. без ДДС и в нея са включени над 10 км. пътна мрежа.   В окаяно състояния са - чакълирана основа, кална почва на места. Ще се работи по тяхната реконструкция и рехабилитация, но на определени участъци имаме и основно изграждане. Относно финансовото осигуряване обявихме публично обсъждане за поемане на общински дълг, което ще се състои на 2-ри август в общината. Средствата ще бъдат използвани за покриване на собственото участие на общината - дългосрочен кредит до 240 месеца. Размерът, за който кандидатстваме, е до 1,5 млн. лв. Общата стойност на проекта е 8 млн. лв. Самото заемане на средства ще бъде от Фонда за устойчиви градове.     Да, точно така. По отношение на идеите смятам, че успяхме да направим много широко обществено обсъждане на инвестиционното намерение в предишните седмици. Взехме становища и мнения на хората, които работят в антична вила \"Армира\", в туристическия информационен център, на специалисти, занимаващи се с туризъм, хотелиери, ресторантьори. Благодарение на тях успяхме да реализираме едно добро техническо предложение, което вече е входирано във Фонда за устойчиви градовеОчакваме до месец да бъдем поканени, ако всичко е наред, за финансиране. Тук става въпрос за един вид \"спомагателно кредитиране\", което след това ще се възстановява от приходите от новоразвитите дейности по проекта.      На обсъждането се дадоха много добри предложения. Всяко от тях беше детайлно разгледано и най-добрите намериха отражение в техническия проект. Убедена съм, че ако се стигне до финално одобрение, това, което ще се получи във вила \"Армира\", в пъти ще увеличи потока на туристите. Той и в момента не е малък - повече от 16 000 туристи са минали от началото на годината. За мен това е невероятен успех. Заложили сме една нова инициатива, която предвижда недовършената от десетилетия язовирна кула да бъде оборудвана с асансьор. Това пак е едно от предложенията, което се роди по време на общественото обсъждане. А на върха й да бъде разположена наблюдателна площадка с помещение за 3D-проекция. Целта е туристите да получават информация къде какво на територията на нашата община и в съседните две държави - Гърция и Турция, може да бъде посетено. Предвиждаме изграждане на изцяло нов подземен информационен център. Говоря за информационен център, в който да има галерия, ресторанти и до тях да се стига чрез топла връзка чрез сегашния посетителски център. А също така да бъде възстановена Римската баня и в реалността не само да могат да я видят, но и да се потопят във водите й. Мисля,че ще е възможно да направим и стрелбището, което е близо до вилата, да се разхождат каляски, да има стрелби с лъкове. Идеята е да се върнем в онова време, в което да видим как са се практикували местните занаяти. Предвидени са съответно павилиони, където туристите могат да наблюдават работата на занаятчиите. Да опитат и кулинарни специалитети от онова време. Да, така е. Продажбата на тези имоти са свързани точно с инвестиционни намерения на хора, които желаят да реализират обекти около така създаващата се зона за отдих край яз. „Ивайловград“. На нас ни костваше изключително много усилия и време да успеем да актуваме имотите като общинска собственост.Съответно това ни дава възможност за развитие на туризма в региона. И смятам, че бъдещият ни мандат ще е натоварен с тази идея да развием зоната на язовир \"Ивайловград\". Той има най-дългата брегова ивица спрямо всичките язовири в България. Тоест, има много възможности. Да. Идеята беше за трансгранично сътрудничество с община Кешан, Турция. Преди няколко седмици получихме одобрение и очакваме подписване на договор по този проект. За 1,5 млн. евро. Проектът е „Подобряване на условията за достъп до природни, културни и туристически обекти, чрез създаване на зони за отдих и туризъм в землището на село Ламбух, община Ивайловград и Кешан”.  В техническия проект са заложени туристическа пътека от село Ламбух, преминаваща през местността Аязмото, туристически път до язовир „Ивайловград“, местност Трифоновата нива, панорамен път от село Ламбух до местността Кошарите. Заложено е още определяне на подходящи места за наблюдение на природни обекти, както и план за разположение на фотосоларни осветителни тела на основни места и др. Започваме с асфалтиране на вече изградените водопроводи. Миналата година в община Ивайловград успяхме да обновим повече от 8 основни водопровода. Приключихме с ремонт на основния водопровод в най-голямото село в нашата община - Свирачи. Приключихме и в кв. Лъджа. Върху тях предстои да положим асфалт. В момента се укрепват се насипите, трамбова се, за да получи необходимата здравина преди полагането на асфалта. Повече от 1,5 млн. лв. имаме за асфалтиране на улици, които са осигурени с постановление на Министерския съвет. Това са улиците \"Орфей\", \"Възрожденска\", \"Христо Ботев\", \"Иван Вазов\" и др. Имаме проект за улици по селската програма, който също е на стойност около 1,5 млн. лв. Близо 1 000 000 лв. имаме по ПРСР за обзавеждане и оборудване на училището в Ивайловград. За около 200 000 лв. е проектът ни за двора на училището в Железино, където ще се изградят футболна, волейболна, баскетболна площадка и съоръжения. Очакваме одобрение по селската програма за горски пътища. Това са основните неща, които се надявам в рамките на периода до изборите да успеем да приключим. ", "date": "2019.07.23", "title": "Кметът на Ивайловград: Надграждаме антична вила „Армира“ с проект за 8 млн. лв."}
{"url": "https://www.actualno.com/curious/kak-byrzo-i-lesno-da-se-spravite-s-praha-v-doma-news_770859.html", "text": "      Праха в дома може да има пагубно влияние върху енергията в помещението. Ето защо, ако искате да повлияете на енергията в дома си, уверете се, че няма прах.           Поддържайте пода лесен за почистване Особено важно е пода в дрешниците, коридорите и гардеробите да бъде лесен за почистване, защото дрехите са постоянен източник на влакна и замърсители, а обувките и връхните дрехи задържат и разнасят прахта. Препоръчваме Ви да не държите много неща по пода на дома си. Например можете да слагате обувките си в специални прозрачни контейнерчета. Почиствайте и прибирайте връхните дрехи според сезона, за да не задържат прах с месеци. Също така можете да намерите специално място за всяка една вещ. По този начин ще спестите пространство и ще почиствате пода много по-лесно.   Сменяйте спалното бельо поне веднъж седмично Леглото Ви е основен източник на прах, защото събира всички влакна от тялото и пижамите, с които спите. Важно е да сменяте спалното бельо поне веднъж седмично и да изтупвате възглавниците и завивките редовно. Когато сменяте спалното бельо, внимателно сгъвайте използваните чаршафи, за да предотвратите разпространението на прахта от тях.    Грижете се за килимите     Определено килимите са мястото в дома Ви, което съдържа най-много прах. Важно е редовно да изтупвате килимите и да ги перете поне веднъж годишно. Техните влакна съдържат изключително много прах и мръсотия, които се разнасят при всяко стъпване върху килима. Почиствайте го редовно с прахосмукачка. Ако сте готови да направите промяна, нашият съвет е напълно да се отървете от всички килими в дома си. По този начин ще се улесните максимално. Почиствайте редовно мебелите Тапицериите на мебелите не само задържат прахови частици, но и ги предават на седящите върху мебелите. Хоризонталните повърхности задържат значително повече прах, за това трябва да ги чистите всяка седмица. Вертикалните можете да почиствате всеки месец. Значително по-малко прах задържат тапицериите от кожа и винил, но се използват по-рядко. ", "date": "2019.07.23", "title": "Как бързо и лесно да се справите с праха в дома "}
{"url": "https://www.actualno.com/yambol/chetiri-medala-za-mladite-jambolski-matematici-ot-prestijno-mejdunarodno-systezanie-news_770983.html", "text": "      Трима възпитаници на ямболската природо-математическа гимназия „Атанас Радев” се завърнаха с общо 4 медала от международното математическо състезание World Matematics Invitational (WMI). Тази година домакин на турнира бе префектура Фукуока на остров Кюшу, Япония.      25 държави с 1900 участници се включиха в различните етапи на математическата надпревара.\r\nИндивидуалното състезание се проведе в два кръга по 40 минути. В първия кръг състезателите решаваха 15 задачи, а във втория - 10 логически задачи с по-висока трудност. Българските участници трябваше да демонстрират бърза адаптация и концентрация веднага след продължилото почти едно денонощие пътуване до Страната на изгряващото слънце.\r\nЯмболските математици достойно защитиха името на родната математическа школа. Божидара Амуджиева от V клас, Гергана Александрова и Иван Георгиев от VIII клас завоюваха сребърни медали, в силна конкуренция с най-добрите математици на Япония, Китай, Виетнам, Филипините, Индонезия, Малайзия, САЩ, Австралия и др.  С проекта си „Архимед” петокласничката Божидара Амуджиева спечели и още един медал – бронзов, от конкурса Mini Math Creative Competition, който също е част от WMI. В него участниците презентират свой проект по избрана математическа тема.\r\nС общо 32 медала се завърнаха младите български математици от престижното състезание – 4 диамантени, 6 златни, 15 сребърни и 7 бронзови.\r\nБългария бе единствената европейска страна, поканена да участва в азиатската математическа олимпиада.     ", "date": "2019.07.23", "title": "Четири медала за младите ямболски математици от престижно международно състезание "}
{"url": "https://www.actualno.com/business/po-edno-malko-selo-vseki-den-napuska-bylgarija-news_770865.html", "text": "             \"Ние сме изчезваща нация\", отбелязва по повод от Румъния Мариан Хангану, шеф на фирмата за набиране на работна ръка Colorful. \"В резултат много международни фирми се отказват да инвестират в Румъния, тъй като не могат да разчитат на достатъчно персонал\".\r\nПо сходен начин стоят нещата и в България: \"Договори се прекратяват, а нови не се сключват, понеже липсва работна ръка\", признава министърът на икономиката Емил Караниколов.\r\nМного хора от Югоизточна Европа ги тегли към страни като Германия, Италия и Испания. Заплащането в родните им страни расте, но твърде бавно. от тези страни тревожи политиката и бизнеса от Букурещ до Атина: заминават най-атрактивните за трудовия пазар кадри - младите и добре образованите хора. Навсякъде се усеща недостиг на квалифицирана работна ръка. И как да е иначе, след като средно на ден родината си напускат 185 румънци, 79 хървати и 74 българи - колкото едно малко село, коментира и германският .      По преценки на правителството в Букурещ, над два милиона румънци живеят в чужбина - предимно в Испания и Италия. Ситуацията в България е подобна: повече от 700 000 българи са извън родината си - живеят в други държави от ЕС. От Хърватия само между 2013 и 2016 година към други страни от Общността са се изнесли 230 хиляди души - два процента от населението всяка година. От Гърция пък от финансовата криза насам, т.е. от 2010-а до днес, са заминали най-малко 400 хиляди души - предимно млади хора. Дори в Унгария, която бе една от най-добре развитите страни в региона, кризата от 2008-а предизвика , която се усили след 2010-а - след идването на Виктор Орбан на власт. В следващите години - до 2017-а, родината си са напуснали над 200 000 унгарци на възраст между 20 и 65 години.\r\nРумънката Кристина Миху решава сравнително лесно да замине за Германия. В училище тя е научила езика, а след това - докато следвала медицина в Тимишоара, имала възможност да стажува в Италия, Испания и в Хайделберг. От шест години интернистката работи в болницата в Нюрнберг. Като основни причини да напусне родината си тя изтъква корупцията в румънското здравеопазване и възможността навън да печели повече.    Същевременно в Югоизточна Европа недостигът на лекари и обслужващ персонал е повсеместен. Ето само два примера: отделението за инфекциозни болести в унгарския град Солнок временно е затворено, тъй като няма желаещи да работят в него; а болницата в румънския град Тулча пък остана без анестезиолози, след като от тримата двама напуснаха, а третият се разболя. Поради недостиг на персонал румънските предприемачи вече са принудени да набират кадри от Далечния Изток. Правителството е определило квота от 20 000 души, които да приеме през тази година от държави извън Европейския съюз. Но това изобщо няма да е достатъчно - нужни са към 300 хиляди души, предполага Мариан Хангану. А неговата колежка Андреа Тартачан посочва, че нещата с кандидатите от Изтока не вървят много добре: на мнозина от тях не им понасят нито климатът, нито храната. \"Сега се опитваме поне за строителството да намерим хора от Таджикистан, допълва тя.   Същото е и в България: в курортите на Черно море много от сервитьорите и камериерките са от Украйна, Беларус и Молдова.\r\nВ същото време западните политици, изглежда, само насърчават миграцията: германският здравен министър Йенс Шпан посети наскоро едно училище в Косово, в което се обучават кадри за Германия. А и престижната немска гимназия в косовския град Призрен е смятана за трамплин за чужбина. На около 30 абитуриенти годишно се предлага договор за продължаване на обучението в Германия. И почти никой не се завръща след това в родината си.   От германското Дружество за международно сътрудничество GIZ уверяват, че набират кадри за Федералната република само от държави, в които има \"излишък\" от . Но Югоизточна Европа не е такъв случай, точно обратното - щом на редица места не достигат лекари и обслужващ персонал. Положението се влошава с всяка следваща година, което е свързано и с факта, че раждаемостта в тези държави намалява постоянно.\r\nСпоред Института за проучване на трудовия пазар в Нюрнберг, Германия определено има полза от пришълците от Югоизточна Европа. \"Повечето от тях са млади, степента на заетост сред тях е доста сходна с тази на германците\", казва специалистът по миграцията Херберт Брюкер. В някои браншове като строителството, грижите за болни и възрастни хора и в ресторантьорството без тези кадри би било трудно, тъй като за тях германци почти не се намират. \"И не може да се каже, че ги изместват\", подчертава Брюкер.   ", "date": "2019.07.23", "title": "По едно малко село всеки ден напуска България"}
{"url": "https://www.actualno.com/actualno/gesheftura-news_770869.html", "text": "      От сутринта си мисля каква е разликата между лъжата и изопачаването. Май че беше следната – лъжата е пълната неистина, а изопачаването е създаването на лъжа, като за основа се ползва истина – при чистата лъжа не е необходимо.      Тези мисли ми се въртят в главата, откакто си причиних ужаса да изслушам на единствения (и неповторим) кандидат за главен прокурор Иван Гешев. Който е слушал и гледал, със сигурност ме разбира. Който не е – да слуша и да гледа. А през това време аз ще взема да направя един бърз преглед на процеса „изопачаване“, понякога дори с надлежно посочени цитати на г-н Гешев – в кавички.\r\n1. \" \". Ми не, не е единствен кандидат г-жа Кьовеши. И французин има, и германец. Даже имената им се знаят в България – не от много хора, но все пак. Казват се Жан-Франсоа Бонер и Андрес Ритер. Имената на конкурентите на Гешев също се знаят – ниКОЙ плюс ниКОЙ!\r\n2. \" \". Интересно кой точно олигарх около Прокопиев е окончателно осъден, че не си спомням ...  3. \" \". Реплика за обвинения в хакерската атака срещу НАП Кристиян Бойков, за която се разбра преди седмица. На мен ми звучи \"виновен до доказване на противното\".\r\n4. \" (бел. ред. - на НАП), \".\r\nЦялото това изказване на г-н следващия главен прокурор бъка от неописуеми неща. Да започнем все пак - в края на 2015 година 14 души и рани 17 в градчето Сан Бернардино, Калифорния. Постепенно стана ясно, че е свързан с \"Ислямска държава\" и има важна информация на своя iPhone. Компанията-производител да разкодира смартфона – защото работещите там твърдо вярват, че всеки има право на лична неприкосновеност и разкодирането на един телефон ще позволи на властите лесно да проникват и в други, независимо дали на заподозрени или не! Едно изказване не чух от американското правосъдно министерство – за незнаещите, правосъдният министър на САЩ е и главен прокурор, и ФБР, че основната дейност на Apple е тероризъм! Тук другарят следващ главен прокурор директно си приказва кой каква му е основната дейност, без да има съд и присъда, като тук-там се сеща да каже „версия“, „въпрос на доказване“ - там, в средата и към края на изречението. Ама за TAD Group дали в Търговския регистър я пише тази основна дейност?    Когато ей така, на дневен ред, излизат такива щуротии от устата на символа на борбата за правосъдие, няма как да не поставим въпроса – какво още изопачава? Отговор може да намери всеки сам за себе си – за мен изопачава толкова, колкото е на местните избори. 99,98%, с по 1 кандидат на район, за незнаещите! Автор:   ", "date": "2019.07.23", "title": "ГешеФтура"}
{"url": "https://www.actualno.com/lovech/praznikyt-na-narodnija-obichaj-i-avtentichnata-nosija-v-ribarica-ocharova-s-bogata-programa-news_770866.html", "text": "      За се проведе Празник на народния обичай и автентичната носия в местността Костина, село Рибарица, . Кметът на село Рибарица – Пенка Ганева, откри празника, като благодари на Община Тетевен в лицето на Кмета на Общината – д-р Мадлена Бояджиева, за съдействието. Официален гост на събитието бе и г-н Герасим Конзулов – кмет на Община Радовиш, Северна Македония.      Традиционният празник събра и състави от цялата страна, като за първа година жителите и гостите на общината имаха възможността да участват в Състезание по рибени чорби с пъстърва, а водещ не състезанието бе атрактивният Ути Бъчваров. Състезанието се проведе с подкрепата на Рибарник ,,Динките“. За първа година бе организирана и . Участие взеха фолклорни групи от побратимената община Радовиш, Северна Македония, като участието им бе свързано с дейностите по съвместен проект на двете общини ,,Заедно създаваме по-добро бъдеще“.  Докато експертното жури в състав  доц. д-р Катя Кайрякова, д-р Ивайло Иванов и доц. д-р Капка Манасиева определяха наградите, Шкумбата се погрижи празникът да стане още по-весел.\r\nГ-жа Пенка Ганева връчи грамоти и медали в различни категории – надсвирване, надпяване, надиграване, обичаи и автентична носия. Категориите бяха разделени на различни възрастови групи.     Бяха раздадени и специални награди. Голямата награда за населено място „Най-голям пазител на българския фолклор” отиде при Народно Читалище „Димо Цонков“ - село Звездица, община Варна. Специалната награда на община Тетевен бе присъдена на Женска Певческа Група „Росна китка“ - село Момчилово, община Ветрино. Тя бе връчена от Свилен Русинов – Зам.-кмет на Община Тетевен. Специалната награда на журито грабна НЧ „Св. Иван Рилски 1922“ - село Мрамор, община Столична. Специалната награда на Кметство Рибарица спечели НЧ „Христо Смирненски 1925“ - село Черни Вит, община Тетевен. Специалната награда на СДРУЖЕНИЕ „РИБАРИЦА-2015” се присъди на НЧ „Васил Левски“ - град Балчик. Г-жа Мария Стойчева – Председател на ОбС-тетевен, връчи Специална награда на Общинския съвет на Пенсионерски Клуб „Антола“ - село Паламарца, община Попово.\r\nПо време на двата дни всички бяха нагостени с безплатна местна кухня /боб и саламура/. ", "date": "2019.07.23", "title": "Празникът на народния обичай и автентичната носия в Рибарица очарова с богата програма"}
{"url": "https://www.actualno.com/politics/zaharieva-pozdravi-boris-djonsyn-za-izbiraneto-mu-za-premier-news_770969.html", "text": "      Вицепремиерът и министър на външните работи Екатерина Захариева отправи своите поздравления към Борис Джонсън за избирането му като лидер на Консервативната партия и на Обединеното кралство Великобритания и Северна Ирландия, съобщиха от МВнР.      В поздравителния адрес Екатерина Захариева посочва отбелязването на 140-годишния юбилей от установяването на дипломатическите отношения между България и Великобритания. „Уверена съм, че установеният активен диалог и ползотворното сътрудничество между нашите държави ще продължат да се развиват, основани на доверие и разбирателство, за благоденствието на гражданите, в подкрепа на мира и сигурността“, подчертава Захариева.   Борис Джонсън служи като външен министър на Обединеното кралство в периода 2016 – 2018 г., когато съвместно с вицепремиера и министър на външните работи Екатерина Захариева работиха върху теми като интеграцията на Западните Балкани, ядреното споразумение с Иран, както и приноса на Обединеното кралство към европейската сигурност след Brexit. ", "date": "2019.07.23", "title": "Захариева поздрави Борис Джонсън за избирането му за премиер"}
{"url": "https://www.actualno.com/art/kyde-otivat-mechtite-izlojba-jivopis-na-aleksandyr-dimitrov-news_770873.html", "text": "      На 24-ти юли 2019 г. ще бъде представена четвърта самостоятелна изложба в \"Ларго\" на един изключителен и знаков автор, любимец на варненската публика, пловдивски виртуоз на четката и един от десетте наградени с приза \"Художник на десетилетието на галерия Ларго\"- Александър Димитров.      Изложбата се нарича „Къде отиват мечтите“, подготвяна е специално за пространството на галерия „Ларго“ и с нея художникът отбелязва своя 50 годишен юбилей. Заради знаковата годишнина тази експозиция е замислена като един мост във времето. И този мост се случва благодарение на щастливото завръщане у дома на цикъл от шест картини, рисувани от Александър преди повече от 20 години и представени тогава в Германия. Цикълът се нарича „Генезис“ и вдъхновява автора да създаде своеобразно негово продължение. Новата серия картинисмислово и естетически са като продължение на тези отпреди, но вече с новите инструментариум и идеи, които авторът развива у себе си през последните няколко години.   Посетителите на изложбата ще видят наистина интересни съпоставки и препратки. Макар и цветово картините да черпят от една и съща палитра, то начина на изразяване на твореца е различен. Темите, които го вълнуват са различни. Противно на общоприетата максима, че мъдростта и философските размисли са функция на зрелостта, в „немския“ цикъл на Сашо отпреди 21 години ще открием един удивително зрял за годините си, овладян и метафоричен творец. Картините са като една снимка на въображаеми, но може би възможни светове, като една прелюдия към генезиса на света. Сякаш творецът е бил ням свидетел на зараждането, на сътворението на чудото на заобикалящия ни мир. Като че ли в картините ще открием бушуващата сила на земните недра, попаднали в плен на мощната прегръдка на водата (Генезис 2 и Генезис 3), изпепеляващата стихия на пясъчните бури, формирали лицето на Земята (Генезис 1) или пък космическите енергии, дали последния тласък на земните енергии (Генезис 4). Така в творбите от преди две декади ще открием страстта и енергията на художник, изливащ върху платното идеите си с устрема на младостта, но пречупвайки ги през философски въпроси и дилеми, нищени от мъдреците откакто свят светува. Кои сме ние? Откъде идваме? Накъде отиваме? Защо сме тук?\r\nВ новия цикъл картини от 2019-та, който е своеобразно продължение на предишния, естествено, ще открием друг Александър – по-съзерцателен, по-мек и поетичен в изказа, по-вгледан в детайла. Вселенските стихии тук са овладяни, фокусът е преместен не върху първичното, върху зараждането на света, а върху резултата, върху продукта на този генезис. И така стигаме до любимата поанта в творчеството на пловдивския магьосник на четката – Жената. Тя, светицата, майката, любимата, началото на всички начала е, може би според автора, най-важния и смисления резултат от генезиса. Така във всяка от картините от 2019-та ще открием сред първичния хаос и строг ред, и една крехка, нежна женска фигура, която овладява всички стихии, дава ред и хармония на света, а красотата й възпява съществуването на човешкия род.  За своята изява в „Ларго“ Александър споделя: \"Изложбата „Къде отиват мечтите” е посветена на красивите и така устойчиви витални реалности. Игрите, в които „Азът” търси безусловната свобода. Своята вътрешна „обетована земя” и нашата обща „обетована земя”. Своята свързаност далеч извън рамките на всичко видимо. В изложбата включвам платна, създадени в различни години и обстоятелства, но взаимно привлечени и обединени в своята същност. Картините, създадени през 1998 г., са част от самостоятелната ми изложба, състояла се през същата година в галерия “SUD” в Магдебург – Германия. През 2018 г. в самостоятелната ми изложба отново в Германия и посветена на „Търсещият Човек”, в прекрасната каменна църква на Кемлиц показах част от цикъла „Генезис”,  както и съвсем нови платна, създадени през 2018 г.Там за първи път се срещнаха картини от два различни периода.\" Александър Димитров е роден на 24.06.1969 г. в гр. Пловдив. Завършва НХА „Николай Павлович” през 1995 г. в класа на акад. Светлин Русев. Има реализирани 16 самостоятелни изложби в Япония, Австрия, Германия и България, както и участия в международни форуми в Белград, Франкфурт, Канагава, Истанбул. Лауреат на наградите на „HARADA GALLERY” Токио, Япония - “Ecologicalpoint” (1995 г.),  Художник на годината на Галерия „Бриз”- Бургас (2007 г.), Художник на десетилетието на Галерия „Ларго“ (2008 – 2018). Създател на Галерия „Бяла Зона”/ Студио „Бяла Зона”и куратор на 26 изложби с участието както на утвърдени артисти, така и на съвсем млади творци. Александър Димитров има реализирани три изложби в Арт Галерия Ларго – през 2011, 2013 и 2015 година. Живее и работи в гр. Пловдив.   Александър се завръща в галерия Ларго, носейки ни вълнения, емоции и картини, специално създадени за изложбата.Очакваме ви на откриването на 24-ти юли, сряда, от 18:30 часа в Арт Галерия Ларго, Варна, ул. Хан Крум 8 и заедно, на по чаша вино, ще потърсим в картините на Сашо \"Къде отиват мечтите\". Изложбата продължава до 13 август.     ", "date": "2019.07.23", "title": "\"Къде отиват мечтите\" изложба - живопис на Александър Димитров"}
{"url": "https://www.actualno.com/crime/turist-pochina-v-centyra-na-sofija-news_770872.html", "text": "      Мъж почина на столичния булевард \"Мария Луиза\", предаде БГНЕС. Човекът е бил на 49 години и е бил гражданин на Молдова. Линейката на Спешна помощ се е отзовала веднага, но само е констатирала смъртта на мъжа. Това потвърди говорителят на Спешна помощ Катя Сунгарска.      Според непотвърдена информация мъжът е бил турист, който е разглеждал столицата по време на почивката си. Той е бил с групата си, когато изведнъж паднал и починал.    ", "date": "2019.07.23", "title": "Турист почина в центъра на София"}
{"url": "https://www.actualno.com/viewpoint/a-na-tjah-koj-shte-sloji-namordnik-news_770876.html", "text": "      Много баби чумави прасета. Така би могла да се опише ситуацията с нарастването на епидемията сред животните.      Чумата по свинете в България била дошла от Румъния. А , козите и други преживни животни от миналата година по същото време откъде дойде?\r\nНаближи ли лятото и в България става едно такова чумаво. Изведнъж! А иначе, след термична обработка месото не било вредно за консумация. Запитахме ли се дали някой видя с очите си как точно е извършено изследването от тези животни? Ще кажете, недопустимо е това, което четете в момента. Рязко много институции се заинтересуваха от \"проблема\". Но защо никоя от тях не пожела открита ревизия на данните? Точно тези много институции са хилавите баби, които вместо да се опитат да спасят животните, предпочитат да ги изколят.\r\nВсяка година постепенно, но сигурно се унищожава родното производство. Безскрупулно и категорично захапката на властта стиска до смърт. А на тях кой ще сложи намордници? Ами, ако някой чумав е влязъл там горе и е заел висок пост, обаче стане ясно, че е болен, какво ще правим? Ще го лекуваме или ще го евтаназираме? И ако е заразил и други? Същата ситуация се повтаря като дежавю от миналата година. Догодина кой ли ще го хване чумата? То вече не останаха животни. Освен по хората да тръгне, да зарази и да унищожим всичко, да фалира тази държава, да ни купи някой съсед и после да ни продаде на промоция, че сме чумави.  И ако контролните органи са за това, за да контролират земеделието и животновъдството, то къде бяха те, за да не се допусне уж налазващата ни зараза? Колко много въпроси, а отговор нито един… Автор:   ", "date": "2019.07.23", "title": "А на тях кой ще сложи намордник?"}
{"url": "https://www.actualno.com/politics/bojan-magdalinchev-njama-100-garancii-che-ivan-geshev-shte-stane-glaven-prokuror-news_770803.html", "text": "      \"На този етап не сме стигнали до избор. Това е само номинация на прокурорската колегия на ВСС. Има още две заседания, на които може да бъдат направени номинации. Съмнявам се, че прокурорската колегия ще издигне друг кандидат. Евентуално министърът на правосъдието може да издигне нов кандидат, защото той си остави леко отворена вратата за това.\" Това каза в интервю за bTV председателят на ВСС Боян Магдалинчев в коментар за номинирането на       \"Не мога да кажа как е убеден Иван Гешев да участва. Мога да кажа, че в последните години той има силно присъствие благодарение на своята работа. Знам, че засега има само една осъдителна присъда на първа инстанция по акциите, които той проведе - на Десислава Иванчева, но има огромна разлика между съдебното производство и досъдебното производство. Той трябва да знае, че задачите на главния прокурор са много тежки. Няма 100% гаранции, че Иван Гешев ще стане главен прокурор, дори и да остане единствен кандидат. За да бъде избран, той трябва да получи 17 гласа. Най-силният момент в тази процедура е изслушването. Изборът на главен прокурор няма да бъде политическо решение. Аз не съм участвал в политически избор на някой от тримата големи\", категоричен беше Магдалинчев.   Вижте какво каза самият Гешев в  ", "date": "2019.07.23", "title": "Боян Магдалинчев: Няма 100% гаранции, че Иван Гешев ще стане главен прокурор"}
{"url": "https://www.actualno.com/america/hiljadi-sred-koito-i-riki-martin-iskat-ostavkata-na-gubernatora-na-puerto-riko-snimki-news_770870.html", "text": "      Десетки хиляди излязоха на протест с искането на оставката на губернатора на Пуерто Рико Рикардо Росело. Причината - изтичането на текст от чат в мрежата, в който той и други официални лица отправят нецензурни, сексистки и хомофобски забележки за политически опоненти и публични фигури, съобщава ДПА, цитирана от БГНЕС.      Певецът Рики Мартин, боксьорът Феликс Тринидад и „Мис Вселена Пуерто Рико“ Мадисън Андерсън бяха част от демонстрантите, които блокираха основната магистрала в столицата Сан Хуан.  Губернаторът Росело обяви в неделя, че няма да се кандидатира за нов мандат следващата година, но това не сложи край на протестите, които продължават вече 10 дни.  Демонстрантите, носещи очила и чадъри срещу слънцето, развяваха плакати с надпис „Рики, подай оставка“.\r\nМагазини и компании в столицата затвориха, за да позволят на служителите си да се включат в протестния марш. Според анализатори това е един от най-големите и масовите протести в историята на Пуерто Рико.\r\nПодобни демонстрации се проведоха и в други градове. Администрацията на Росело е обвинявана в корупция и критикувана за начина, по който се е справила с последствията от урагана Мария, който взе стотици жертви и остави хиляди без подслон. Жителите на острова са американски граждани, но Пуерто Рико не е американски щат, а е обявен за отвъдморска територия.     ", "date": "2019.07.23", "title": "Хиляди, сред които и Рики Мартин, искат оставката на губернатора на Пуерто Рико (СНИМКИ)"}
{"url": "https://www.actualno.com/pleven/gerb-pleven-objavi-koga-shte-razkrie-kandidatite-si-za-mestnite-izbori-news_770875.html", "text": "      Кандидатите на плевенската структура на ГЕРБ за предстоящите местни избори трябва да станат известни в четвъртък, 25 юли, вечерта. Тогава ще бъдат издигнати кандидатурите за кмет на Община Плевен, за кметове на населените места и за общински съветници, съобщиха днес от местната централа на партията.      Събранието за номинациите ще започне в 17,30 ч. в зала „Плевен“ на областната администрация. Освен членове на общинската структура на ГЕРБ, на събранието ще могат да присъстват и хора, които не членуват в управляващата партия. Те обаче няма да имат право да предлагат кандидати и да гласуват за предложените.   ", "date": "2019.07.23", "title": "ГЕРБ – Плевен обяви кога ще разкрие кандидатите си за местните избори"}
{"url": "https://www.actualno.com/vidin/zapochna-osmijat-festival-na-izkustvata-dunavski-vylni-news_770845.html", "text": "      \"Дунавски вълни\" събра във Видин за осма поредна година актьори, музиканти, художници, певци и самодейци, които със своето талантливо присъствие оживяват старопрестолния  град. Официалното откриване се състоя в летния театър на крепостта „Баба Вида“.      Кметът на Общината Огнян Ценков каза в приветствието си при откриване на фестивла, че „Дунавски вълни“ е част от богатото фестивално лято, което Община Видин организира. Ценков припомни, че само преди броени дни се е провело юбилейното десето издание на младежкия фестивал The Bridge – уникален по рода си и единствен в тази част на Европа и допълни,че в началото на август ще посрещнем третия сезон на Летните вечери на операта и балета „Баба Вида“, а в края на месеца – средновековния фестивал „Бъдинъ“ и ще очакваме с нетърпение концертите в рамките на Видинския панаир, в които ще участват популярни български и чуждестранни изпълнители. Така нашият град за пореден път се превръща във фестивална сцена: „Уважаеми съграждани и гости на Видин, вие заслужавате нашите усилия. Уважаеми участници във фестивала, вие заслужавате нашето гостоприемство и нашите аплодисменти, защото превръщате Видин в истинска културна столица” – заяви видинският кмет и откри Осмия фестивал на изкуствата „Дунавски вълни“, като пожела успех и прекрасно настроение на всички през фестивалните дни.   По традиция културният форум се открива с концерт на Симфониета – Видин. Той премина под наслов „В света на канцонетите“, дирижиран от маестро Свилен Симеонов и със специалното участие на известния оперен певец, първи тенор на Цюрихската опера - Бойко Цветанов.\r\nФестивалните дни ще продължат от 22 до 27 юли, а днес може да се види детският пленер „Моят Видин”, спектакълът „Надхитряне” и представлението „Греховната любов на зографа Захарий” на Драматичен театър – Монтана.   ", "date": "2019.07.23", "title": "Започна осмият фестивал на изкуствата „Дунавски вълни“"}
{"url": "https://www.actualno.com/moresport/antyni-ivanov-vyrvi-kym-final-na-200-metra-byterflaj-na-svetovnoto-news_770860.html", "text": "      Антъни Иванов се класира без проблем за полуфиналите на Световното първенство по плуване в коронната си дисциплина 200 метра бътерфлай. 20-годишният българин записа 1:56.35 минути в сериите, което му отрежда шесто време от общо 49 плувци. Първи с 1:54.19 мин. се нареди Крищоф Милак от Унгария, предаде БГНЕС.      Следобед Иванов ще плува за място на финала. Той попадна в първия полуфинал и ще бъде в трети коридор, което му дава добри изходни позиции. Срещу себе си Антъни ще има далия второ време Даия Сето (Япония) и четвъртият Леонардо де Деус (Бразилия).   Междувременно Лъчезар Шумков завърши 35-ти в сериите на 50 метра бруст с време 28:00 секунди. Полуфиналите се затвориха на 27:33 от японеца Ясухиро Косеки. Основният фаворит и световен рекордьор Адам Пийти даде най-доброто време (26:28). ", "date": "2019.07.23", "title": "Антъни Иванов върви към финал на 200 метра бътерфлай на световното"}
{"url": "https://www.actualno.com/politics/emil-karanikolov-za-samoletite-f-16-shte-poluchim-tova-koeto-plashtame-i-koeto-sme-iskali-news_770802.html", "text": "      \"Ще получим това, което плащаме и което сме искали. Ще има обаче и надграждане с допълнителните 8 самолета.\" Това каза министърът на икономиката Емил Караниколов в коментар за сделката с       По думите му приоритет на правителството е модернизирането на всички сили: \"Това, което са поискали военните експерти, това ще получим. Авиацията иска да е модерна, развита и да отговаря на нуждите. Сигурен съм, че това е предвидено от тях.\"   \"Министерството на икономиката не разбира от самолети, но имаме пълното доверие на нашите военни експерти, които са заявили параметрите\", допълни още той в интервю за bTV.\r\n\"Работихме по това България да придобие квалификация и способности да извършва ремонти на определени елементи от тези самолети. При последващи ремонти ще имаме капацитета те да се извършват от българската индустрия, тоест държавни и частни фирми, които тепърва ще се избират. Ще имаме възможността да развиваме пилоти и инженерен състав\", каза още министърът. Това именно е индустриалното сътрудничество – български фирми да извършват ремонтите. По този начин оборотите ще остават в България. Ако през годините успеем да развием този сектор като конкурентен по отношение цени и качество, ще може да участваме в процедури\", обясни Караниколов.  Той беше категоричен, че няма конфликт с Красимир Каракачанов по отношение на ремонта на самолетите Су-25.\r\nВъв връзка с изграждането на министърът на икономиката изрази мнение, че не  сме отпаднали от състезанието:   \"България продължава да работи и да прави всичко възможно тази голяма инвестиция да е у нас. През последните години поиска среща с държавата и на нея ни убеди, че България е готова да произвежда цели автомобили. Последните няколко месеца се говори за сериозен интерес от един от най-големите стратегически инвеститори. България има капацитета да произвежда автомобили.\"    Според него амбициите са да се разкрият нови около 120 000 работни места, да има около 500 компании и по-големи обороти. ", "date": "2019.07.23", "title": "Емил Караниколов за самолетите F-16: Ще получим това, което плащаме и което сме искали"}
{"url": "https://www.actualno.com/society/iztichaneto-na-lichni-danni-na-sydija-miroslava-todorova-bilo-sluchajno-sybitie-news_770821.html", "text": "      Непосредствено след скандала с изтичането на лични данни от НАП, изтекоха и тези от Софийски градски съд. Данните бяха изнесени от Инспектората към Висшия съдебен съвет (ИВСС), който публикува имуществената декларация с личните ѝ данни – ЕГН, домашен адрес, номер на лична карта, мобилен телефон. Нещо повече – в декларацията фигурираha и трите имена и ЕГН на съпруга ѝ и на непълнолетното ѝ дете.      Днес ИВСС разпространи позиция от името на главен инспектор Теодора Точкова, в която се казва, че \"е допуснат пропуск, като вместо окончателния вариант на декларацията е публикуван работния файл\" .   Според Закона за съдебната власт имуществените декларации на магистратите се публикуват на сайта на ИВСС, но с изричното условие, че това става \"при спазване на изискванията за защита на личните данни\".\r\nЕкспертът, на когото е била разпределена за проверка ежегодната декларация на съдия Тодорова, е предал на системния администратор за публикуване работния файл на същата, като част от подписан с квалифициран електронен подпис архивен файл, съдържащ всички декларации със заличени лични данни, разпределени му за проверка и подлежащи на публикуване в срок до 15.07.2019 г. Това, че файлът с декларацията на съдия Тодорова е бил в работен вариант, личи от наименованието му – \"не се чисти\" , указващо наличие на технически проблем, т.е. експертът не може да изчисти /заличи/ личните данни. Препратката \"не се чисти\" би следвало да е към системния администратор, който на базата на техническите си умения, да извърши нужното изчистване /заличаване/, обясниха от ИВСС.  От инспектората са категорични, че в случая няма тенденциозно отношение към съдия Тодорова , каквито опити за тълкуване се тиражират в медийното пространство, а е използван изразът, за да се сигнализира за несправяне с технически проблем. Разбирам безпокойството на съдия Тодорова, но категорично заявявам, че станалото е случайно събитие и изключение в дейността на Инспектората. Въпреки това, поднасям извиненията си, пише в позицията главен инспектор Точкова, която допълва, че са взети всички необходими мерки веднага след сигнала, че има изтичане на данни, разпоредена е проверка и са предприети съответните законови действия, за недопускане подобни пропуски в бъдеще.         ", "date": "2019.07.23", "title": "Изтичането на лични данни на съдия Мирослава Тодорова било \"случайно събитие\""}
{"url": "https://www.actualno.com/asenovgrad/blizo-500-vodachi-na-karuci-sa-globeni-za-polovin-godina-v-asenovgrad-news_770748.html", "text": "       23-ма от тях са непълнолетни, съобщиха за от полицията в града. Най–често срещаните нарушения, извършвани от водачи на каруци, са нарушаване на пътен знак В-10, който указва забрана за влизане в определени улици на превозни средства, теглени от животинска тяга.        , обясняват от Районното управление в Асеновград. За първите шест месеца на 2019 г. е възникнало едно пътнотранспортно произшествие с участието на пътно превозно средство, теглено от животинска тяга. При катастрофата е ранен един човек. По първоначални данни вината за пътния инцидент не е на водача на каруцата, а на шофьора на лекия автомобил, с който са се сблъскали. Точните причини все са в процес на изясняване, в хода на образуваното досъдебно производство по случая.    , информират още от полицията. За да бъдат избегнати инциденти с участието на превозни средства с животинска тяга, от РУ на МВР в Асеновград препоръчват на водачите на каруци стриктно да спазват Закона за движение по пътищата. От полицията ги съветват да се съобразяват с пътните знаци, хоризонталната маркировка, интензитета на движението и насрещно движещите се моторни превозни средства.\r\nЗа недопускане на катастрофи с каруци, ще бъдат предприети мерки по активен контрол от всички служители, имащи правомощия по Закона за движение по пътищата, категорични са от полицията. Ще бъде осъществена също разяснителна и превантивна дейност, а толерантността към нарушителите ще е нулева, като ще се предприемат незабавни мерки съгласно действащото законодателство на Република България.   ", "date": "2019.07.23", "title": "Близо 500 водачи на каруци са глобени за половин година в Асеновград"}
{"url": "https://www.actualno.com/crime/kola-se-zapali-na-am-hemus-news_770808.html", "text": "      Кола се е запалила на АМ \"Хемус\". Автомобилът е бил с газова уредба и последвало задимяване временно се ограничава движението в тунел \"Витиня\" на автомагистрала \"Хемус\". По първоначални данни има един пострадал при инцидента. На място са насочени екипи на полицията, пожарната и Спешна помощ, съобщиха от МВР.      Движението е пренасочено по стария път.    ", "date": "2019.07.23", "title": "Кола се запали на АМ \"Хемус\""}
{"url": "https://www.actualno.com/politics/shte-moje-li-da-sydim-nap-za-iztichaneto-na-lichnite-danni-news_770811.html", "text": "      \"Искам да кажа на гражданите, че те трябва да се обърнат към българския съд, ако са пострадали по някакъв начин от този теч. При нас засега няма жалби. Има запитвания какво трябва да се прави в такъв случай. Ако има глоба за НАП, тя ще е индивидуална и ще се плати от бюджета на агенцията. Самото изтичане ще бъде санкционирано, а дали от това са се породили материални или нематериални вреди лицето трябва да го докаже.\" Това каза в интервю за bTV председателят на Комисията за защита на личните данни (КЗЛД) Венцислав Караджов, който разкри подробности за .      Той уточни, че \"вече проверяваме НАП. Неприятното е, че информацията, която е изтекла, е достъпна в интернет и това няма как да се спре. Тепърва влизаме в НАП и след около месец ще мога да обявя резултатите. Всички предварителни коментари ще опорочат проверката.\"   Във връзка с опита да се проникне в мрежата на КЗЛД от 22 юли Караджов уточни, че \"още в началото на вчерашния работен ден разбрахме, че сме атакувани. Не мога да кажа какво точно е атакувано, защото и в момента тече разследване.\" \r\n\"Първоначалният опит е направен през интернет, но след като са установили, че няма да стане са пробвали през Wi-Fi системата на комисията. Това означава, че хакерите са били буквално на разстояние до 50 метра от нашата сграда. Започвам да си мисля, че това вече е целенасочена атака срещу държавната администрация. Аз съм наясно, че няма безгрешна система и такава, която не може да бъде да пробита. Като се правят много опити, все някой ще успее. Последните години системата на комисията се разви много\", допълни още той.   ", "date": "2019.07.23", "title": "Ще може ли да съдим НАП за изтичането на личните данни?"}
{"url": "https://www.actualno.com/goodnews/sestri-stoevi-shte-prodyljavat-da-se-systezavat-za-bylgarija-news_770820.html", "text": "      Министърът на младежта и спорта Красен Кралев проведе среща със състезателките по .  След неколкократни разговори между министър Кралев и двете състезателки, техните родители и адвокати, проведени през последните седмици, по време на срещата вчера сестри Стоеви лично заявиха, че продължават да се състезават за България, съобщиха от спортното ведомство.      Въпреки разногласията им с Българската федерация по бадминтон и продължаващите процедури пред компетентните органи, Стоеви потвърдиха пред министър Кралев, че са взели решение да поставят на първо място националния интерес и да участват в състезанията от международния календар за спечелване на квоти за Олимпийските игри в Токио през 2020 г.\r\nМинистерството на младежта и спорта в лицето на министъра се ангажира да бъде гарант, че програмата на сестри Стоеви ще бъде изпълнена до Олимпийските игри.\r\nРешението на българските състезателки по бадминтон не приключва процеса на изясняване на обективната истина и не прекратява проблемите между тях и ръководството на федерацията, като ММС не може да бъде страна по казуса.  След разговор на министър Кралев с председателя на федерацията по бадминтон Володя Златев той пое ангажимент да окаже необходимото съдействие на Габриела и Стефани Стоеви. Златев съобщи, че вече е потвърдил заявката им за участие в Световното първенство през 2019 г. в Базел. ", "date": "2019.07.23", "title": "Сестри Стоеви ще продължават да се състезават за България"}
{"url": "https://www.actualno.com/curious/izljazoha-podrobnosti-okolo-smyrtta-na-bugi-barabata-news_770835.html", "text": "      Излязоха подробности около . В петък, 19 юли, е бил опериран, а в събота през нощта е починал. Това заяви новинарят на Нова телевизия Богомил Грозев относно тъжната вест от неделния ден за смъртта на музиканта Марио Събев, по-известен като Буги Барабата.          Известният български блус музикант е роден на 24 декември 1960. Активната му музикална кариера започва през 1993 година. От тогава Буги Барабата е част от рок живота на столицата, участва в редица рок фестивали в цялата страна.\r\nАвтор е на всичките песни в шестте албума на „Бараби Блус Бенд“: „Песни от гаража“, „Лоши времена“, „Срещу вятъра“, „18 карата кал“, „Без право на обжалване“ и „Бесните кучета на блуса“. Съавтор на хита на Васко Кръпката – „Няма бира“. За Георги Минчев е написал песента „Равносметка“.   ", "date": "2019.07.23", "title": "Излязоха подробности около смъртта на Буги Барабата"}
{"url": "https://www.actualno.com/art/samostojatelna-izlojba-magijata-na-cvetovete-na-tasim-kadrija-v-kic-na-rsm-v-sofija-news_770815.html", "text": "      Самостоятелната изложба „Магията на цветовете“ на Tасим Кадрия ще бъде открита днес ( 23 юли 2019 г.), 18:30 часа, в галерията на КИЦ на РСМ в София.      Изложбата е съставена от над тридесет художествени произведения от областта на живописта, в които внасяйки повече колорит, авторът се опитва да изгради позитивен поглед към света и живота. Посетителите на КИЦ в София, ул. „Оборище“ 7, ще имат възможност да видят тази изложба до 10 септември 2019 година.   Tасим Кадрия е роден на 1 август 1961 в Слупчане, Северна Македония. Основното си образование е завършил в  ОУ „Йета е ре“ в село Слупчане. Средното си образование е завършил през 1981 година в Куманово, в гимназията „Гоце Делчев“.\r\nПрез 1982 година се е записал във Факултета по изобразително изкуство.  Завършил „Педагогика по изобразително изкуство“ през 1984 година във Факултета по изобразително изкуство при университета „Св. Св. Кирил и Методий“  в Скопие, в класа на проф. Ристо Калчевски.  През 2006 година се е записал отново във Факултета по изобразително изкуство и през 2008 година е завършил „Живопис“ в същия факултет при университета „Св. Св. Кирил и Методий“  в Скопие, в класа на проф.  Рубенс Корубин.\r\nОт 1984 година до днес е преподавател по изобразително изкуство в ОУ „Фаик Коница“ в село Слупчане.   Три свои самостоятелни изложби  е поставил в българските градове Варна и Карлово през 2017 година.    Има участия в групови изложби из градовете на Северна Македония: Скопие, Куманово, Кавадарци, Гостивар, както и в с. Слупчане. Също така, има участия и в изложби из градовете на България: София, Велико Търново, Смолян, Ямбол, Севлиево и град Елена.\r\nИзложбата е част от Годишната програма на Културно-информационния център на РСМ в София и е подкрепена от Министерството на културата на Северна Македония. ", "date": "2019.07.23", "title": "Самостоятелна изложба „Магията на цветовете“ на Tасим Кадрия в КИЦ на РСМ в София"}
{"url": "https://www.actualno.com/starazagora/dezinfekcirat-parkingite-po-am-trakija-zaradi-chumata-po-svinete-news_770817.html", "text": "      Екипи извършват дезинфекция по паркингите на АМ „Тракия” - в отсечката между областите Стара Загора, Сливен и Ямбол, предаде БГНЕС.      Освен на магистралите, дезинфекция и почистване на контейнерите за боклук се извършва и на проходите Републикански и Шипка, както и на първокласните пътища в Старозагорска област. Превантивните мерки се налагат заради африканската чума по свинете.   Вече текат и срещите на терен с кметове на населени места и полицейски инспектори.\r\nСтарозагорска област е втора по отглеждане на прасета в страната и опазването на фермите от африканската чума е от изключително икономическо значение за региона, заяви областният управител Гергана Микова.   ", "date": "2019.07.23", "title": "Дезинфекцират паркингите по АМ \"Тракия\" заради чумата по свинете"}
{"url": "https://www.actualno.com/america/trymp-gotvi-smjanata-na-boltyn-news_770884.html", "text": "      Проблемите на Доналд Тръмп със съветника по националната сигурност може да доведат до отстраняването на последния, твърдят източници, близки до Белия дом, цитирани от американското издание Washington Examiner.      Няколко от тях също така потвърдиха, че кандидати за наследници на Болтън не липсват, като например пенсионираният полковник Дъглас Макгрегър и Рики Уодъл, асистент на председателя на Комитета на началниците на щабове. Макгрегър наскоро разговаря с Тръмп, макар да не е сигурно каква е била темата на дискусията им.   „Със сигурност е ясно за всеки, който познава методите на президента, че времето на Болтън изтича. Единственото неясно е дали му остават още няколко седмици или няколко месеца“, потвърди пред Washington Examiner един от източниците на изданието, бивш служител в Белия дом.\r\nДруг бивш сътрудник на американското правителство пък добави, че има информация за това, че на Тръмп му е „писнало от Болтън“. Източниците на вестника добавят и че Тръмп вече със сигурност обмисля и други опции за свой съветник и „биха били изненадани ако президентът не поиска “. Агресивната политика на съветника спрямо враговете на САЩ е една от причините за недоволството на държавния глава, който редовно се шегува, че помощникът му „би се зарадвал на война където и да е“. Болтън подкрепи и провален опит за преврат във Венецуела, а миналата седмица президентът публично изказа несъгласието си с опитите му за смяна на режима в Иран и благослови искането на „сенатора-гълъб“ Ранд Пол да бъде назначен за емисар.  Междувременно Макгрегър, който често гостува във Fox News, e доста по-склонен да се придържа към политическия курс на Тръмп. Той неведнъж е изразявал съмнения за ползата от интервенциите в Афганистан, Ирак и Сирия. Освен това той беше командир в танковата битка по време на войната в Залива, за която бившият съветник по национална сигурност Хърбърт Макмастър бе удостоен със „Сребърна звезда“.\r\nУодъл, бивш заместник-помощник по национална сигурност при Макмастър, от друга страна, би бил по-конвенционален избор. Той е любимец на министъра на външните работи Майк Помпео, с който Болтън си съперничеше по международните въпроси, пише още агенция Фокус.   И двамата потенциални кандидати отказаха коментар по темата.    Проблем за все още действащия съветник на Тръмп са търканията му с началника на щаба на Белия дом Мик Мулвани. The Washington Post написа този месец, че Болтън и Мулвани „почти не си говорят“ и че Мулвани е назначил заместник, Роб Блеър, който „редовно влиза в конфликти“ със съюзниците на Болтън.\r\nИзточник, близък до Мулвани, потвърди пред Washington Examiner, че и последният се опитва да отстрани Джон Болтън от поста му, макар той самия да отрече това, когато беше запитан от американския вестник.\r\nВъпреки това някои източници от Белия дом продължават да твърдят, че Болтън е на сигурно, поне засега. Един от тях твърди, че би било доста изненадващо ако Тръмп активно търси кандидати за поста му, а друг добавя, че макар и президента да е обмислял да замени Болтън, това няма да се случи поне до изборите през 2020-та година.   Белия дом отказа коментар по темата. ", "date": "2019.07.23", "title": "Тръмп готви смяната на Болтън"}
{"url": "https://www.actualno.com/balkani/ne-makedoncite-sa-prisvojavali-chujda-istorija-a-samo-gruevski-ubeden-e-zaev-news_770823.html", "text": "        ( ) “. Това написа македонският премиер във Facebook страницата си след реакциите в страната спрямо интервюто му за гръцката телевизия „Алфа“.      В статуса си Заев отбелязва, че той от дълго време е говорил за злоупотребата с историята с политически цели, а именно това е направил и пред гръцката телевизия „Алфа“, на която е отговарял за вредните политики на национализъм и антиквизация в миналото.    „Не може да бъде клеймен за нещо, което не аз, а Груевски и неговата идеологическа машинария го правиха в продължение на 10-11 години“, подчертава Заев и добавя, че пропагандата на бившия премиер е провела инженеринг на идентичността, \"за да насадят нещо, което не е природна, нито същинска част от македонския национален корен\".\r\n„ . . И докато те управляваха и насърчаваха дебатите, за това кои сме и какви сме, ни хвърлиха в изолация и хвърлиха нашите приоритети – ЕС и НАТО – в тъмните мазета. Те блокираха целия процес\", категоричен е , пише агенция \"Фокус\".     \"И докато го правеха зад тази димна завеса те извършиха всички грабежи и политически престъпления, за които сега са изправени пред правосъдието. Вложих цялата си политическа сила, за да реша въпросите за бъдещето на идните поколения\", подчертава македонският премиер.\r\nНашата страна и нашия народ се справиха с антиквизацията и аз ще продължа да говоря публично за необходимостта от мир и сътрудничество на Балканите, но и за моментите от общата история, които обединяват и свързват народите“, категоричен е още Заев. Българската православна църква изигра историческа роля за Македонската православна църква, коментира и пред агенция БГНЕС Заев.\r\nМакедонският премиер посочи, че през последните две години след подписването на много неща са се променили в положителна посока. „България може много да ни помогне в процеса на евроинтеграция и България много ни помага. Тя беше първа, която се бореше в Европейската комисия, за да получим дата за започване на преговори. България сподели целия си опит, който има в процеса на преговорите за присъединяване. Тя беше една от първите държави, които ратифицираха нашия договор за членство в НАТО. България показа своето приятелство. Вярвам, че и ние показваме същото“, подчерта Зоран Заев.   В същото време той се спря и на системата, която беше създадена след 1945 г. и тровеше в продължение на десетилетия двустранните отношения. „ В двете страни има структури, които не се радват на случващото се, те са част от миналото, също така има и структури, които са ориентирани по на изток. Знам това “, предупреди Зоран Заев.  По думите му за последните две години има сериозен напредък в търговския стокообмен и културната сфера. За първите десет месеца на 2018 г. двустранната търговия е нараснала с 16,95% спрямо 2017 г. „Това е голям процент и говори за възможностите, които сме създали за икономическо сътрудничество“, посочи Заев.\r\nТой отбеляза, че продължава и културният обмен – български театрални постановки се поставят в Северна Македония и обратното - македонски в пет-шест града на България. Роля за сближаването между двата народа имат и концертите.     е убеден, че Коридор №8 е необратим. По него македонската страна работи много активно. На първо място за изграждането на железопътна линия от Куманово до българската граница. Тя трябва да бъде пусната в експлоатация най-късно през 2025 г.\r\n„ Македония осигури 580 милиона евро за изграждането на железопътната линия от Куманово до българската граница . С това ще имаме завършена железопътна линия от Скопие до София. Срокът да бъде пусната в експлоатация е най-късно до 2025 г. Първата фаза вече се изгражда интензивно. В момента пристъпваме към реализацията на втората фаза, за която имаме грант от 68,7 милиона евро, отпуснат от „Уестърн Болкън инвестмънт фонд“. Третата фаза е най-голяма и е на стойност 405 милиона евро. Тук имаме 60 милиона евро грант от ИПА и кредит от 345 милиона евро. Направихме синдикат между две банки Европейската инвестиционна банка и Европейската банка за възстановяване и развитие. Това са огромни пари за Македония“, каза Заев. Той добави, че паралелно с това се изгражда високоскоростен път от Куманово до българската граница, който ще бъде построен до две години и вече няма да ни се налага да пътуваме по пътища с дупки, когато искаме да посетим София или Скопие. Зоран Заев посочи, че комисията по историческите въпроси е създадена, за да надгради . „Самата комисия вече постигна съгласие за някои важни исторически личности – Светите братя Кирил и Методий, Свети Наум, Свети Климент, цар Самуил. Ние направихме Договора, изграждаме приятелство, сътрудничество и добросъседство. В един такъв контекст комисиите трябва само да надградят това“, каза македонският премиер, който е убеден, че комисията ще постигне резултати през септември по актуалните въпроси.    Българската православна църква направи смели стъпки по отношение на нашата Македонска православна църква – Охридска архиепископия, заяви Заев. Той посочи, че български владици посещават македонските църкви, а македонски – българските. „Нашите граждани, които са вярващи, като видят, че те си сътрудничат добре, ще подкрепят това приятелство“, заяви Заев и отново подчерта, че Светият синод на БПЦ първи е направил смели крачки, за да подпомогне процеса на получаване на автокефалност от МПЦ. Заев е убеден, че Македония като суверенна държава има право на самостоятелна и независима църква. Зоран Заев оцени като положителни първите сигнали, които дойдоха от новоизбрания гръцки премиер .  „Когато договорът се ратифицираше, той заяви, че е против него, но ако гръцкият парламент го ратифицира, това е международна ратификация и трябва да гледаме напред. Вярвам, че колкото повече минава времето, ще даде положителни придобивки и за Македония, и за Гърция“, категоричен е македонският министър-председател.    Македонският премиер припомни, че миналото на Балканите е показало какво означава промяна на границите – смърт, унищожение и бежанци. Според него нашият регион е нов и той вече не е бурето с барут. „Балканите станаха европейски. Всички трябва да намерят положително решение на проблемите. Северна Македония даде пример за това с договорите си с България и Гърция, с които намери това положително решение. Вярвам, че и останалите страни трябва да се движат в тази посока“, категоричен е Заев.\r\nСеверна Македония подкрепя решение, което ще изгради приятелство и траен мир, което би осигурило по-голямо регионално сътрудничество и интеграция на целия регион в ЕС. „Това е решение, което ще даде сигурност и на албанците, и на сърбите, както и на всички останали народи, които живеят на Балканите“, подчерта Заев. Бойко Борисов по никакъв начин не ми се е обаждал за македонския бизнесмен , който е разследван. Той не би си позволил подобно нещо, защото той е европейски премиер и зачита върховенството на закона, заяви Заев.\r\n„Ние сме европейска страна и искаме да говорим за бъдещето и да правим модерна политика. Това е политиката, която правят Макрон и Меркел, политика, ориентирана към бъдещето, която дава перспективи на младите хора“, заяви в заключение македонският премиер Зоран Заев. ", "date": "2019.07.23", "title": "Не македонците са присвоявали чужда история, а само Груевски, убеден е Заев"}
{"url": "https://www.actualno.com/vidin/jandarmerija-vleze-v-romskija-kvartal-vyv-vidin-news_770830.html", "text": "      Има арестувани при масирана акция за нощната тишина, която се проведе изненадващо снощи в ромския квартал на Видин - \"Нов път\", съобщава Нова телевизия.      Над 20 патрулни автомобила, жандармерия и спецполицаи влязоха в квартала около 20:00 часа. Междувременно се проверяваха влизащите в района коли.   Именно от тази част на Видин обичайно се подават сигнали за нарушаване на нощното спокойствие. А по време на акцията имаше и сватба по улиците на квартала. ", "date": "2019.07.23", "title": "Жандармерия влезе в ромския квартал във Видин"}
{"url": "https://www.actualno.com/crime/jena-i-dete-sa-s-kontuzii-sled-padane-v-trolej-vyv-varna-news_770829.html", "text": "      Жена и дете са с контузии след пътен инцидент с тролей, движещ се по линия на градския транспорт във Варна. Това съобщиха за Радио „Фокус“ – Варна от „Пътна полиция\". Инцидентът е станал вчера в района на кръстовището на булевардите „Сливница“ и „Република“. Пострадалите са се контузили като са паднали вътре в тролея. По информация на очевидци инцидентът е станал вследствие на отнето предимство от водач на лек автомобил. Жената и детето са пострадали, след като шофьорът на тролея е натиснал рязко спирачки.      Общо четири пътни инцидента са станали на територията на града през изминалото денонощие. Пострадал е и един моторист, който е паднал в движение на бул. „Владислав Варненчик“.   На 22 юли бе съобщено за жестока трагедия в града, вижте повече в  ", "date": "2019.07.23", "title": "Жена и дете са с контузии след падане в тролей във Варна"}
{"url": "https://www.actualno.com/celebrate/sv-sveshtenomychenik-apolinarij-episkop-ravenski-ravenijski-news_620786.html", "text": "      Св. мъченици Трофим, Теофил и други тринадесет с тях пострадали в Ликия в 305 г. по време на Диоклетиановото гонение. Те били принуждавани да принесат жертва на идолите.      Когато отказали да направят това, подложили ги на жестоки изтезания: окачили ги на дърво и ги стъргали с желязо, сетне ги били с камъни и им счупили пищялите. Най-после свирепите им мъчители ги обезглавили.     ", "date": "2019.07.23", "title": "Св. свещеномъченик Аполинарий, епископ Равенски (Равенийски)"}
{"url": "https://www.actualno.com/society/opasnostta-ot-zapadnonilska-treska-e-goljama-alarmirat-specialisti-news_770725.html", "text": "      Западнонилската треска, пренасяна от обикновените комари, е голямата опасност за хората у нас през този летен сезон. Това каза проф. Тодор Кантарджиев, директор на Националния институт по заразни и паразитни болести пред \"Дарик\".      По думите му през последните два месеца се наблюдава завишаване в броя на вирусните възпаления на централната нервна система. В същото време хората не трябва да се притесняват от тигровия комар, който макар и разпространен в южните черноморски курорти и в крайдунавските общини, не пренася тропически вирусни инфекции. За вируса на западнонилската треска, пренасян от обикновените комари, предупреждават от Европейския център за превенция и контрол на заболяванията. Предпазването от него означава избягване на места с комари, както и лични предпазни средства като репеленти и комарници.   Вирусът може да причини мозъчно възпаление и е особено опасен за възрастните хора, при които в над 10% от случаите това завършва със смърт, обясни проф. Тодор Кантарджиев. \"Искам да напомня, че миналата година имахме 15 болни, но двама умряха. Много по-малко от Сърбия - 45 починали, 35 починали в Румъния, 50 случая на починали в Гърция от западнонилска треска. Това, което ме плаши, че в последните два месеца по данни на Националния център, имаме около 40% увеличаване на възпаляванията на централната нервна система. Пръскането срещу комари в крайдунавските общини, предприето в средата на този месец, би имало много по-голям ефект, ако се комбинира с обработване на заблатените райони през пролетта, посочи Кантарджиев.\r\n\"Мерките започват още в края на март месец - преди разлистването на дърветата, тогава са най-ефективните мерки за намаляването количеството на комарите. Ако всичко това се комбинира с унищожаването на комарите във водоемите, тогава резултатите ще са много по-големи\", допълни той. Проф. Кантарджиев обясни още, че внесеният преди няколко години у нас тигров комар не пренася тропически вирусни инфекции. Към момента този вид комар е наличен в повечето градове по южното Черноморие и в крайдунавските региони. Такъв обаче няма в София и в областните градове с по-голяма надморска височина. \"За разлика от нашенските комари, тигровият комар е по-дребен, хапе по краката, защото лети ниско. В момента тигровите комари не разпространяват никои от тропическите болести, които фактически ги правят опасни\", заключи специалистът.   ", "date": "2019.07.23", "title": "Опасността от западнонилска треска е голяма, алармират специалисти"}
{"url": "https://www.actualno.com/society/prognoza-za-vremeto-23-uli-vtornik-news_770702.html", "text": "      През нощта над по-голямата част от страната ще бъде ясно, но над централните и източни райони от Северна България ще се развива купесто-дъждовна облачност и ще има валежи и гръмотевици. Утре над източната половина от страната, по-късно през деня и в планинските райони на Западна България, ще се развива купеста и купесто-дъждовна облачност.      Ще има валежи придружени с гръмотевици и временно усилване на вятъра, възможни са и градушки. В западната половина от страната от северозапад, в източната - от север-североизток, със слаб до умерен вятър ще проникне сравнително хладен въздух. Максималните температури ще бъдат в широки граници – от 25° в североизточните райони до 35° в югозападните. В София около 28°. Атмосферното налягане ще продължи бавно да се понижава и ще доближи средното за месеца. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ).\r\nНад Черноморието облачността ще се увеличи, по-късно през деня и над южното крайбрежие и ще има валежи, на места с гръмотевици. Ще духа до умерен север-североизточен вятър. Максималните температури ще са между 26° и 28°. Температурата на морската вода е 26°-27°. Вълнението на морето ще бъде 2-3 бала. Над планините ще се развива купесто-дъждовно облачност, след обяд и над Рило-Родопската област и ще има краткотрайни валежи с гръмотевици. Ще духа умерен север-северозападен вятър. Максималната температура на височина 1200 метра ще е около 22°, на 2000 метра - около 14°.\r\nВ сряда на места ще има краткотрайни превалявания, предимно слаби. Вятърът ще остане от северна четвърт, слаб до умерен. Преобладаващите максимални температури ще са между 25° и 30°. В четвъртък и петък ще е почти без валежи, с повече слънчеви часове. Отначало в Западна България, после и на изток, вятърът ще отслабне. Температурите слабо ще се повишат.   ", "date": "2019.07.23", "title": "Прогноза за времето - 23 юли (вторник)"}
{"url": "https://www.actualno.com/crime/poredno-zasedanie-po-deloto-sudjukgejt-news_770768.html", "text": "      Специализираният съд ще заседава на 23 юли по делото срещу бившия депутат от ГЕРБ Живко Мартинов, заради който избухна скандалът \"Суджукгейт\", предаде БГНЕС.      Мартинов е обвинен за изнудване на добрички бизнесмен, с цел да набави за себе си облага от 4 тона суров суджук, 30 кг филе \"Елена\" и 30 килограма телешка пастърма. Процесът тръгна в края на месец февруари.   Съгласно обвинението, през 2012-2013 година Мартинов бил общински представител на политическа партия ГЕРБ за Добрич и се ползвал с голямо влияние в града. Според прокуратурата, през януари 2012 г. той се срещнал с местния бизнесмен Антон Проданов, който развивал частна търговска дейност, т.ч. в сферата на производството и търговията с месо и месни продукти. Двамата се познавали добре и Мартинов директно поискал да му приготви и достави един тон суров суджук от различни видове месо, в т.ч. еленско. Изрично заявил и намерението си да не го заплаща, изтъквайки общественото си положение и влияние, но и отправяйки му заплахи. Обяснил, че количеството е голямо, защото ще го носи на министър-председателя Борисов и на други \"високи хора\" от ГЕРБ. Заявил, че ако поръчката за суровия суджук не се изпълни, ще съсипе Проданов, защото вече бил вкаран в списъка на лицата с фирми, които трябва да дават. Мартинов уверил, че нямало нищо по-лесно от това да изпрати данъчните да му разбият бизнеса, и че когато реши, може да го вкара и в ареста, припомнят от прокуратурата.\r\nПроданов знаел, че Мартинов се ползва с голямо влияние в града и не подложил на съмнение възможностите му да изпълни заканите си, още повече, че били отправени в присъствието на други две лица. По това време срещу бизнесмена се водели две досъдебни производства, едното от които за данъчни престъпления. Затова решил да купи с лични средства необходимите продукти за приготвянето на суджука в поисканото от Мартинов съотношение - 60% телешки шол, 20% свински бут, 10% еленско месо, 9% адитиви и 1% подправки. Готовият суджук Проданов доставил лично в офиса на Мартинов в центъра на Добрич с личния микробус на свой познат.  Двадесет дни след този случай, в началото февруари 2012 г., искането за тон суров суджук – безплатен и приготвен по същия начин, се повторило.\r\nОпитът на Проданов да се противопостави бил париран с думите: \"Акъли не искам, действай по-бързо, че съм ти вдигнал мерника и гледай суджукът да е пак хубав като предишния\". Отправил и поредната заплаха: \"Ако не ми доставиш суджука, ще те съсипя. Айде, давай, мятам те, няма да те чакам много, че си на ръба\". Проданов отново бил принуден да склони да достави на Мартинов още един тон суджук, суровините за чието производство осигурил пак с лични средства.   Същото искане Мартинов направил още два пъти. През март 2012 г. към \"поръчката\" за тон суров суджук били добавени 30 кг филе \"Елена\" и 30 кг телешка пастърма. За да мотивира Проданов, Мартинов отново напомнил: \"Нали знаеш, че ми струваш един телефон да те вкарам в ареста. Ще трябва да даваш, докато реша аз. Иначе си пътник\". В резултат на упражнената принуда бизнесменът отново финансирал купуването, производството и доставката на поисканото количество. През януари на 2013 г., след поредната \"поръчка\" на тон суджук \"за премиера Борисов\", Проданов се възпротивил рязко. Но пак бил принуден да приеме: \"Нали си знаеш урока. Иначе мачът е свирен за тебе. Гледай да не стане грешка със суджука, защото ако не му хареса, си свършил\".    Според заключението на назначената оценителна експертиза на Проданов са нанесени \"значителни имуществени вреди\" на обща стойност 36 168,20 лв. (за суровините, производството и доставката на 4 тона суров суджук и по 30 кг филе „Елена“ и телешка пастърма). ", "date": "2019.07.23", "title": "Поредно заседание по делото \"Суджукгейт\" "}
{"url": "https://www.actualno.com/cosmos/pochina-pyrvijat-rykovoditel-na-kosmicheski-poleti-v-nasa-news_770766.html", "text": "      На 96-годишна възраст почина първият ръководител полети на космическите мисии на НАСА Крис Крафт, предаде БГНЕС.      \"Америка загуби национално богатство със смъртта на един от пионерите на НАСА - командира на полетите на космическите мисии Крис Крафт\", се казва в изявлението на ръководителя на НАСА Джим Брайденщайн, публикувано на уебсайта на агенцията.   \"Крис беше един от ключовите членове на екипа, който помогна на нацията ни да изпрати човек в космоса и на Луната, неговият принос е неизмерим. Крис беше ръководител на полети по време на едни от най-важните моменти в историята на космическите изследвания, когато хората за първи път излязоха в орбитата на Земята и излязоха извън орбиталния космически кораб\", пише още в изявлението.\r\n\"Спускайки се все по-дълбоко в простора на нашата Слънчева система, ние стоим на раменете му и той винаги ще бъде с нас в нашите пътувания\", добавя Брайденщайн.  Отбелязва се, че за своята работа Крафт е награден с медала на НАСА \"За изключително лидерство\". По-късно той ръководи космическия център на НАСА \"Линдън Джонсън\". ", "date": "2019.07.23", "title": "Почина първият ръководител на космически полети в НАСА "}
{"url": "https://www.actualno.com/business/nablijava-vremeto-na-po-niskite-taksi-za-prevodi-kym-i-ot-evrozonata-news_770774.html", "text": "      Който превежда пари в държава от еврозоната или прави вноски по кредити към тях, след 15 декември тази година трябва да изисква таксите за преводите да са равни с тези при вътрешните преводи. Това следва от евродиректива, чието спазване е задължително за всички банки и компании, които правят парични преводи, предаде в. \" \".       гласи следното - таксите за трансгранични плащания в евро в ЕС трябва да бъдат в съответствие с таксите за националните заплащания направени в местната официална валута (правилото за \"същата такса\"). Освен това държавите членки са свободни да наложат правила на банките за прилагане на същите такси за трансграничните и за вътрешните плащания, които не са в евро.   Според вносителя на предложението за изменението на еврозаконодателството Ева Майдел, таксите ще паднат от сегашните 10 евро до 2-5 лв. за превод и това ще спести 70 млн. евро за година. А подуправителят на БНБ Нина Стоянова каза, че при електронните картови преводи банките са задължени да дадат на  клиентите си информация за възможностите, за да не губят от курсови  разлики.\r\nИнституции и търговци, които предоставят услуги по превалутиране на терминал или на мястото на продажба, ще са длъжни, преди да направят превода, да уведомят платеца за общата сума на таксите за превалутиране. Тази такса трябва да бъде процентна надбавка спрямо последните обменни курсове на еврото, обявени от Европейската централна банка. Платецът задължително ще получава информация и за сумата, която ще се заплаща на получателя, както в паричната единица, използвана от получателя, така и в паричната единица на сметката на платеца, обясни Стоянова.  При кредитните преводи платецът трябва да получи информация за очакваните такси за услугите по превалутиране, които са приложими за кредитния превод, както и за очаквания размер на превода в паричната единица на сметката на платеца. Клиентът трябва да бъде уведомен и каква сума и в каква парична единица сумата ще стигне до получателя. Тези изисквания ще влязат в сила малко по-късно след изравняването на таксите - от 19 април догодина . До 14 септември тази година пък всеки, който предлага платежни услуги, трябва да въведе и да използва поне два начина за установяване идентичноста на платеца. Такива могат да бъдат еднократна парола и/или пръстов оптечатък или други избрани начини. Който реши да не го прави, ще трябва да наеме одитори с опит в сигурността и да представи в БНБ резултати от стрестестове, предупреди Стоянова. Тестовете категорично трябва да доказват, че сигурността на системата осигурява нива, което е поне еквивалентно на останалите. Доставчиците ще са длъжни да уведомяват БНБ за всяка промяна.    ", "date": "2019.07.23", "title": "Наближава времето на по-ниските такси за преводи към и от еврозоната"}
{"url": "https://www.actualno.com/society/eksperti-smjatat-che-idejata-za-nov-nachin-na-registracija-na-koli-utejnjava-neshtata-news_770783.html", "text": "      КАТ ще регистрира автомобилите – частните пунктове просто ще издават заключения и те ще бъдат представени като основа за издаване на изследване. При всички случаи, според мен, в КАТ ще остане една неформална проверка, с която да има уверение в редовността на регистрацията. Това заяви бившият ръководител на КАТ Алекси Стратиев във връзка с новото законово предложение за създаване на т.нар. .      Според Стратиев, с новото законово предложение всъщност се натоварват гражданите т.е. увеличава се бюрокрацията, а с това и корупцията. Връщаме се отново към хартийките, предупреди експертът.   Инж. Емил Панчев, който е председател на Съюза на българските автомобилисти (СБА), видя най-големият проблем в \"разкарването на гражданите – два пъти\", за да си вземат де факто регистрационния номер. Първо се оставя автомобилът за верификация в съответния частен център, после се отива в КАТ. Това значи пак да отсъстват хората два дни от работа, добави Панчев пред БНТ. Той не се притеснява, че с промяната ще има по-голяма опасност за изтичане на лични данни.\r\nДруги интересни моменти в законопроекта, които коментираха Панчев и Стратиев, касят и що е то МПС, тъй като няма дефиниция, а отделно се забранява регистрация на МПС с десен волан. Панчев подкрепи забраната на автобуси и камиони с такъв волан, докато Стратиев подчерта, че забрана на леки автомобили с десен волан едва ли може да се въведе – защото има и европейски норми. Панчев се оплака и от някои идеи за по-високи глоби - такива, които ще касаят пунктове и сервизи.  Пълното предложение за Закона за пътните превозни средства можете да видите ! А първите предложения в общественото обсъждане е нотариусите да отпаднат от заверката на договора за покупко-продажба на кола. ", "date": "2019.07.23", "title": "Експерти смятат, че идеята за нов начин на регистрация на коли утежнява нещата"}
{"url": "https://www.actualno.com/business/rabotodateli-svyrzani-firmi-uvelichavat-cenata-na-toka-na-edro-news_770745.html", "text": "      Свързани фирми надуват цената на тока на едро. За това предупредиха в свое писмо в понеделник от работодателските организации. Те сезираха Комисията за защита на конкуренцията и поискаха да се разследва действията на група участници на свободния пазар на електрическа енергия. Според бизнеса, с поведението си въпросните дружества по недопустим начин нарушават принципите на свободно договаряне и конкуренция, залегнали в българското законодателство, пише в. \"Монитор\".      Съществена част от електрическата енергия, произвеждана от мощности частна собственост на територията на страната, е под прекия или косвен контрол на субекти, които са свързани лица по смисъла на §1 от допълнителните разпоредби на Търговския закон смятат работодателите. В тяхното писмо до КЗК са визирани следните дружества: „Топлофикация - Бургас“ ЕАД, „Топлофикация-Перник“ АД, „Топлофикация - Плевен“ ЕАД, „Топлофикация - Русе“ ЕАД, „Топлофикация - ВТ“ ЕАД, „Топлофикация-Враца“ ЕАД, „Топлофикация-Сливен“ ЕАД, „Топлофикация Габрово“ ЕАД, „Брикел“ ЕАД, „ТЕЦ - Бобов дол“ ЕАД и „ТЕЦ Марица 3“ АД. Голяма част от въпросните производители на ток се свързват с бизнесмена Христо Ковачки. Американският ТЕЦ „Марица 3“ пък продава скъп субсидиран ток по договор, подписан по времето на кабинета на Иван Костов. Общо 11 дружества, посочени в искането на работодателите, са с обща инсталирана мощност от 2362,94 Мвт.   Работодателите подчертават, че електрическата енергия, произведена от тях, се продава на свободния пазар на електроенергия от дружеството търговец „Гранд Енерджи дистрибюшън“, свързано със субектите - производители. „Следва да изтъкнем и факта, че търговецът „Гранд Енерджи дистрибюшън“ по силата на договор представлява „Топлофикация София“ ЕАД при продажба на електрическата енергия, произведена от когенерацията на дружеството с обем 186 мегавата. Наличието на свързаност между собствениците на производствени мощности и субекта - търговец на свободния пазар представлява концентрация, която обективно създава условия за манипулиране на пазара. Налице са и условия за изкуствено създаване на дефицит на електрическа енергия чрез ограничаване на собственото производство и едновременно с това изкупуване чрез свързани търговци на цялото предлагано от държавните дружества – производители количество електроенергия на борсата. Отделно от това под контрола на собствениците на производствените мощности е и застрахователно дружество, което издава застрахователни полици като форма на гаранционно обезпечение при закупуване на електрическа енергия преимуществено на групата търговци, свързани с производителя, което пряко създава конкурентно предимство. Това обстоятелство подсказва, че е възможно и закупената енергия да не бъде платена и подсилва непазарното предимство“, се казва още в писмото подписано от шефовете на АИКБ, БСК, БТПП и КРИБ.\r\nСамо 5 фирми са подали заявки за капацитет за внос на електроенергия до края на годината, като всички те са за доставки на електроенергия от Турция, сочат данни от сайта на Електроенергийния системен оператор за резултатите от годишните търгове за преносни способности за 2019-та.  Едната фирма със заявки е на клона в България на швейцарската „Алпик енерджи“ СЕ. Втората - „Груп транс енерджи“ ООД е собственост на гражданин на Белгия. Компанията е подала заявки и за експорт от България за Турция на ток. Друга фирма със заявка за пренос на ток от югоизточната ни съседка е Danske Commodities A/S, регистрирана в датския град Орхус. GEN-I d.o.o. от град Кршко, Словения, също е сред подалите заявка в ЕСО да импортират електроенергия от Турция. Петата фирма в списъка е „ЧЕЗ трейд България“ ЕАД, собственост на чешката ЧЕЗ С.А.\r\nИначе списъкът в ЕСО на регистрираните пазарни участници съдържа 247 фирми сред които са най-големите производители на електроенергия и консуматори на ток. 33 от всички дружества са производители на ток. Преобладаващата част обаче са със статута на привилегировани консуматори, други 58 са търговци.   Според енергийния експерт проф. Атанас Тасев причина вносителите от частния бизнес да са малко е необходимостта да се регистрира дружество в страната износител и да се наеме там брокер, да се запазва и плаща капацитет за пренос на енергията, който е десетина евро на мегават отгоре, да се дават и часови графици на износа и вноса. По думите му, цифрите за България за количествата за износ и внос са големи, защото през страната ни преминава и немалък транзит на електроенергия. Много рядко частни търговци са внасяли, конкретно за наши потребители, като основно това става, когато Румъния има излишък от евтин ток, основно произведен от водните им централи, обяснява той.    „По-рано не го внасяха, защото се плащаха различни добавки като „Задължение към обществото“. Сега паднаха ограниченията и би трябвало да се внася повече. Дори става опасно да не би пазарът у нас да не бъде залят от евтин ток от Азербайджан, минаващ през Турция. Количествата не са големи, но пазарът ще тръгне, защото Турция намали потреблението си и се получават излишъци. В един определен момент може да се наложи да има законова промяна и за трети страни да се въведе митническа тарифа“, смята той.\r\nПо думите му, от 19 ноември, когато се очаква да българската енергийна борса да се свърже с румънската, може да се очаква стабилизация на цените на електроенергията на свободния пазар. ", "date": "2019.07.23", "title": "Работодатели: Свързани фирми увеличават цената на тока на едро"}
{"url": "https://www.actualno.com/books/kak-bi-izglejdal-svetyt-bez-kontrola-no-i-pomoshtta-na-roditelite-news_770730.html", "text": "      Несъмнено всяко дете си е мечтало поне веднъж да има възможността да прави каквото си пожелае и да не се налага да се съобразява с правилата и изискванията на родителите си. Без вечерен час, без да трябва да си мие ръцете преди ядене, без задължително да се упражнява по пиано или пък по френски. Толкова много отговорности! Но как би изглеждал в действителност един свят без правила?  Имаме възможността да изследваме този сюжет в книгата на известния чешки автор за деца Мартин Вопенка „Спящият град“, която от издателство „Емас“ пуснаха на българския пазар този юли. Романът е включен в награждаваната поредица „Европейски разказвачи“, приютила най-доброто от детската литература на континента.      Петнайсетгодишният Крищоф, двете му по-малки сестри Кристина и Ема и любимецът на всички, шестгодишният палавник Самуел, живеят спокойно и щастливо в комфортен дом, защитени и обгърнати с любов от родителите си. Очакват ги вълшебно лято и ваканция. Вместо това обаче са сполетени от внезапна, неизмерима беда, както и цялата планета Земя. Един ден всички, които някога са имали деца, не се събуждат в новото утро, а остават потънали в дълбок летаргичен сън. Никой не знае дали и кога ще се събудят. Не само светът на четиримата герои, но и целият съвременен свят се променя до неузнаваемост – децата са останали без родители! На планетата са останали да живеят само деца, младежи и бездетни възрастни. С големи трудности доброволни организации успяват да осигурят подслон и грижа за бебетата и по-малките деца, в огромен проблем се превръщат токът, водата, храната, транспортът, интернет… Възцарява се малък Апокалипсис.   На малките герои се налага съвсем скоро да опознаят и тъмната страна на човешката природа. Из градовете плъзват престъпни банди, крадци, изнудвачи и насилници. Зли, безогледни хора се възползват от настаналия хаос за лична облага. Жертва на такива хора, уви, става и малкият Самуел, отвлечен с коварство, за да бъде продаден. Крищоф и момичетата тръгват по следите му. Четирите деца се срещат със злото в най-различните му проявления, някои от които дори не разбират докрай. Попадат в невероятни приключения, преодоляват сурови изпитания, водят битка за оцеляване и проявяват качества, които изобщо не са подозирали у себе си – съобразителност, отговорност, решителност, храброст, доблест.\r\nРоманът е сравняван от критиците с прочутата фантастика на Джон Уиндъм „Денят на трифидите“, а в Чехия,родината на автора Мартин Вопенка, е награден с най-престижната литературна награда „Златната лента“.  Мартин Вопенка (род. 1963 г.) е чешки писател, пътешественик, застъпник на важни обществени каузи, публицист, председател на Съюза на книжарите и книгоиздателите. Преди да се отдаде на литературата, е завършил ядрена физика и навярно затова и днес се интересува от бъдещето на Вселената, на Земята и на човешката цивилизация. Написал е редица книги за деца и юноши, сред които особено популярна е трилогията „Спящият град“ (2011), „Спящата справедливост“ (2012) и „Спящата тайна“ (2013) – романи с елементи на фантастика и фентъзи, но и романи за доброто и злото, за етичното и неприемливото в човешкото поведение. Много харесвани са и книгите му „Библейски истории за невярващи деца“ и енциклопедията за най-малките любопитковци „Опознавам живота и света“.\r\nТворби на Вопенка са превеждани на десетина езика. Писателят е носител на наградата „Златната лента“ и „Награда на учителите“.    ", "date": "2019.07.23", "title": "Как би изглеждал светът без контрола, но и помощта, на родителите?"}
{"url": "https://www.actualno.com/asia/kyrvav-sblysyk-mejdu-tadjikistan-i-kirgizstan-news_770772.html", "text": "      Един гражданин на Таджикистан е загинал, трима са получили огнестрелни рани, а седем  - наранявания с различна степен на тежест в резултат на конфликт на границата с Киргизстан, се казва в изявление на пресслужбата на пограничните войски към Комитета за национална сигурност на Таджикистан, предаде БГНЕС.      По-рано Киргизката държавна гранична служба съобщи, че петима души са били ранени поради престрелка на границата с Таджикистан. От Душанбе казват за един убит.   \"В хода на подготовката за работното посещение на президента на Таджикистан Емомали Рахмон към Исфару и срещите му с киргизкия президент Соронбей Женбеков жителите на Таджикистан се занимават с дейности по благоустройство, включително на територията на село Ворух, където е бил издигнат националният флаг на Таджикистан\", се казва в изявлението.\r\nСпоред граничните войски на Таджикистан, това е провокирало киргизките граждани и те поставили знамето на своята страна. Според Душанбе, тъй като гражданите на Киргизстан са извършили този акт на територията на Таджикистан, жителите на Ворук са се противопоставили. В резултат на това е възникнал конфликт между гражданите на двете страни.  Съгласно пресслужбата на пограничната служба на Таджикистан, киргизката страна е използвала огнестрелно оръжие, като гражданин на Таджикистан е починал в резултат на стрелбата, а трима са били ранени. Отбелязва се също, че в резултат на хвърляне на камъни седем граждани на Таджикистан са получили наранявания с различна тежест.\r\nТаджикските власти твърдят, че гражданите на Киргизстан, възползвайки се от момента, незаконно са блокирали пътя \"Исфара-Ворух\".   \"Инцидентът, който се случи в навечерието на срещата на върха на ръководителите на две съседни държави в град Исфара, свидетелства за това, че някои заинтересовани киргизки кръгове не искат мир и спокойствие на граничната линия и прибягват до провокации\", се казва в изявлението на Таджикистан.     ", "date": "2019.07.23", "title": "Кървав сблъсък между Таджикистан и Киргизстан"}
{"url": "https://www.actualno.com/business/sled-protesti-na-prevozvachi-ot-api-obeshtavat-da-vyrnat-mesechnite-vinetki-news_770773.html", "text": "      До края на седмицата ще бъде възстановена продажбата на месечни винетки за автобуси и камиони, обещаха от Националното тол управление.      Проблемът стана особено видим преди седмица, но реално беше такъв доста по-отдавна - заради готвената тол система, която обаче със закон. Стигна се дори до задочни обвинения от страна на декласираната фирма \"Телетол\" към \"Капш\" и АПИ какво всъщност е свършено по системата, като , че реално няма нито една работеща портална рамка от системата, , че 80% от рамките са изградени, а АПИ мълчи.   Липсата на месечни винетки моментално оскъпи много специализирания транспорт. Причината - една седмична електронна винетка е 53 лева, което значи, че на месец плащаш в най-добрия случай т.е. за четири седмици 53x4= 212 лв. т.е. двойно по-скъпо. Припомняме, че месечната електронна винетка е 105 лева!\r\nВчера, 22 юли, в Севлиево три транспортни фирми тръгнаха на протест заради случващото се. Заради това директорът на Националното тол управление Олег Асенов трябваше да обяснява пред БНТ какво и защо се случва: \"Продажбата на eдномесечни винетки беше спряна, заради очакваното пускане на тол системата през август. Това обаче се отлага и се наложи спешно през миналата седмица да бъде променен Законът за пътищата, така че отново да бъде пусната месечна винетка. В момента временно е преустановена продажбата на месечни винетки до публикуване на промените, които миналата седмица минаха на второ четене в парламентарна зала. В деня, в който законът се обнародва в Държавен вестник, ние сме готови технически отново да бъде възстановена продажбата на винетки\".  Асенов добави и, че повечето транспортни фирми били готови за преминаването към тол система: \"Голяма част от нашите потребители, запознавайки се със закона, реагираха адекватно, и в последните дни преди спирането на винетките се наблюдаваше засилено търсене на месечни винетки, така че част от превозвачите очевидно планират дейността си\".\r\nКой точно е Асенов - припомнете си в , а как той беше една от двете \"звезди\" на АПИ при скандала с електронните винетки - припомнете си в !   След промяната на закона, тол системата би трябвало да заработи най-късно през март догодина. От 16 август тя ще бъде пусната само пробно, като превозвачите ще продължат да плащат винетка, а не такса.     ", "date": "2019.07.23", "title": "След протести на превозвачи - от АПИ обещават да върнат месечните винетки"}
{"url": "https://www.actualno.com/europe/portugalija-se-bori-s-ogromni-gorski-pojari-news_770750.html", "text": "      Огромни горски пожари обхванаха Португалия. В борбата със стихията са мобилизирани над 1000 пожарникари и 14 летателни апарати. По последни данни най-малко 30 души са пострадали от пожарите в страната.      Обстановката в Португалия се усложнява и от адските горещини, обхванали страната. Температурите достигнаха близо 40 градуса вчера, като за днес се предвиждат отново високи стойности.   Най-сериозно е положението в района на Кастело Бранко, на 200 километра североизточно от столицата Лисабон. Въпреки че до голяма степен локализираха огъня, властите са разположили в района стотици машини, тъй като се опасяват, че стихията отново може да набере скорост. Правителството съобщи, че е поискало помощ от съседна Испания откъдето се очаква още днес да пристигнат два самолета.\r\nПолицията разследва причините за възникване на огъня. Има подозрения, че той може да е причинен умишлено. Това са и първите по-сериозни пожари от началото на лятото в страната. Именно в Централна Португалия преди две години стихията причини смъртта на над 100 души.   ", "date": "2019.07.23", "title": "Португалия се бори с огромни горски пожари"}
{"url": "https://www.actualno.com/america/ima-syglasie-za-sledvashtija-budjet-na-sasht-news_770762.html", "text": "      Американският президент Доналд Тръмп обяви, че е постигнал споразумение с демократичната опозиция относно бюджета на САЩ, избягвайки перспективата за парализиране работата на федералното правителство до следващите президентски избори, предаде БГНЕС.      \"Радвам се да съобщя, че е бе постигнато съгласие (...) относно двугодишен бюджет и тавана на дълга\", заяви президентът на САЩ, наричайки го \"истински компромис\".     Това споразумение се отнася най-вече до повишаването на тавана на дълга на САЩ, за да се избегне финансова неплатежоспособност. Също така се предвижда увеличаване на публичните разходи чрез увеличаване на бюджетния таван за отбраната и вътрешните инвестиции.  Споразумението, което предвижда увеличение в разходите и ограничени  икономии, се очаква да доведе годишния бюджетен дефицит на САЩ до над 1 трилион  долара (той беше 779 милиарда долара през 2018 година) до 2020 година.\r\nВ своя профил в Twitter Доналд Тръмп обяви \"една голяма победа за нашите страхотни военни и ветерани\". \"С това споразумение ние се стремим да избегнем ново спиране на работата на правителството, което е толкова вредно\", отговориха в съвместно изявление председателят на Камарата на представителите Нанси Пелоси и лидерът на демократите в Сената Чък Шумър. \"Демократите също са щастливи, че са осигурили силно финансиране за националните приоритети\", добавиха те.   Обсъжданията между републиканците и демократите продължиха няколко седмици, докато постигнат консенсус. Призивите за решение нараснаха, за да може Камарата на представителите да одобри такова споразумение преди шестте седмици почивка, която започва в петък (26 юли).    Федералното правителство традиционно има голям бюджетен дефицит, така че Вашингтон няма друг избор, освен да взима заем за финансиране на своите операции, като изплащане на заплати, пенсии и други разходи, вече одобрени от Конгреса. ", "date": "2019.07.23", "title": "Има съгласие за следващия бюджет на САЩ"}
{"url": "https://www.actualno.com/chronicles/otkrita-e-kometata-hejl-bop-news_770728.html", "text": "      Хейл-Боп (C/1995 O1) е името на най-наблюдаваната комета на XX век и една от най-ярките за десетилетия. Тя се вижда с невъоръжено око в продължение на рекордните 18 месеца.      Кометата Хейл-Боп е открита от двама американски любители астрономи – Алан Хейл от Ню Мексико и Томас Боп от Аризона на 23 юли 1995 година. Кометата е преминавала вече покрай Земята преди 4200 години. В деня, в който е открита, тя е от единадесета звездна величина и се намира на разстояние 7,2 AU от нашето Слънце. Хейл-Боп преминава най-близко до Земята на 22 март 1997 година на разстояние 1,315 AU, а достига перихелия на орбитата си на 1 април 1997 година, когато преминава на разстояние 0,914 AU от Слънцето. Наблюденията на астрономите показват, че ядрото на кометата Хейл-Боп се завърта веднъж на всеки 12 часа.    ", "date": "2019.07.23", "title": "Открита е кометата Хейл-Боп"}
{"url": "https://www.actualno.com/cosmos/glasove-ot-rusija-evropa-objavi-mestopolojenieto-na-sekretni-amerikanski-sateliti-news_770767.html", "text": "      Използвайки руски данни, Европейската космическа агенция (ЕКА) публикува информация за местоположението на секретни американски спътници в геостационарна орбита, предаде БГНЕС.      В документ на Европейския център за космически операции, за който съобщиха РИА Новости и считаната за руска дезинформационна агенция \"Спутник\", са предоставени данни за местоположението на изкуствени обекти, намиращи се в геостационарна орбита (кръгова орбита на височина 35 786 км., точно над земния екватор). Общо 1 578 обекта са включени в каталога, от които 529 управляеми спътници, а останалите – повредени космически апарати и части от ракети-носители   Документът използва, в частност, данни от наблюдения с телескопи, предоставени от Междуправителствената корпорация \"Вимпел\", Института по приложна математика \"М. В. Келдиш\" на Руската академия на науките и Астрономическия научен център на Русия. Те именно позволяват да се научи в кои конкретни точки от геостационарната орбита работят секретни американски спътници, чиито параметрите на техните орбити не се публикуват от ВВС на САЩ.\r\nТака каталогът разкрива местоположението на секретни американски спътници, които според германския специализиран сайт space.skyrocket.de са предназначени за разузнаване на Космоса или за осъществяване на радиотехническо разузнаване.  През април, в доклад за световните системи за космическа отбрана, издаден от Американската фондация \"За сигурен свят\", беше съобщено, че американските военни шпионски спътници GSSAP в геостационарна орбита многократно близко и тайно са преминавали до руски и китайски военни и граждански космически апарати с разузнавателна цел. ", "date": "2019.07.23", "title": "Гласове от Русия: Европа обяви местоположението на секретни американски сателити"}
{"url": "https://www.actualno.com/asia/moje-li-turcija-da-pochne-da-proizvejda-s-400-zaedno-s-rusija-news_770775.html", "text": "      Русия и Турция преговарят за съвместното производство на части от ракетната система С-400. Това заяви ръководителят на руската компания за износ на оръжие \"Ростек\", цитиран от Anadolu Agency, предаде Агенция \"Фокус\".      Припомняме, че досега Турция произвеждаше някои от компонентите на F-35, но това беше спряно точно заради сделката за С-400.   Турция се интересува от най-новите руски бойни модули, системи за противовъздушна отбрана с различен обхват и противотанкови системи, каза Сергей Чемезов в интервю за агенцията в Москва. Според него двете страни водят разговори за възможна руска помощ за Турция при създаването на национална система за противовъздушна отбрана на далечни разстояния.\r\nЧемезов припомни, че Русия ускори доставката на С-400 в Турция. \"Подобна практика на световния пазар на оръжия е рядкост. Но руската индустрия потвърди своите възможности и ние вървим строго според графика. Първите доставки на компонентите на системата бяха извършени този месец\", каза той.  \"Военно-техническото сътрудничество между Москва и Анкара демонстрира положителна динамика. Благодарение на тесния и конструктивен диалог между политическото ръководство на нашите страни и бизнес контактите между индустриалните кръгове и институции, ние успешно преодоляваме опитите на конкурентите да се намесват в нашите отношения. Ние имаме редица съвместни проекти за разработване на съвременни самолетни и хеликоптерни системи, компоненти за бронирани превозни средства, сервизно обслужване на доставените оръжия\", каза още Чемезов.\r\n\"Готови сме за различни формати на технологично сътрудничество, включително в такива високотехнологични области като аерокосмическата индустрия, хеликоптерното строителство и енергетиката\", добави ръководителят на \"Ростек\".    ", "date": "2019.07.23", "title": "Може ли Турция да почне да произвежда С-400 заедно с Русия?"}
{"url": "https://www.actualno.com/cite/hristo-ivanov-rjazko-vyzmyja-news_770800.html", "text": "      \"След като беше изгонен от този кабинет (бел. ред. - на Бойко Борисов), той рязко е възмъжал\". Това заяви единственият кандидат за главен прокурор Иван Гешев, като правосъден министър и как, според Гешев, Иванов на общите заседания с премиера Бойко Борисов само казвал: \"Да, г-н премиер\", \"Точно така, г-н премиер\".       ", "date": "2019.07.23", "title": "Христо Иванов рязко възмъжа"}
{"url": "https://www.actualno.com/politics/geshev-se-sravni-s-kioveshi-objavi-rabotodatelja-na-obvinenija-za-atakata-na-nap-za-kiberiznudvach-news_770794.html", "text": "      Номинацията от 11 членове от ВСС за мен означава огромно доверие – не толкова към мен, а към колегите, с които работим през последните години. Нямам право да излъжа това доверие, а срещу това доверие стои и отговорност. Това заяви единственият досега кандидат за главен прокурор Иван Гешев.      На директен въпрос колко голямо състезание ще има, след като е единствен кандидат и само правосъдният министър може да издигне друг, което никога не се е случвало досега в историята, Гешев отвърна , че това не изключвало дали има състезание, защото и Лаура Кьовеши била единствен кандидат за ръководител на Европейската прокуратура. Припомняме, че всъщност с още двама кандидати за поста на ръководител на европрокуратурата – французинът Жан-Франсоа Бонер и германецът Андрес Ритер. Залогът тук е по-голям – оцеляването на всякакви олигарси, мутри, срещу които водим дела, добави зам.-главният прокурор, който определи и Сотир Цацаров за \"най-успешния главен прокурор\".   Нямам от какво да се притеснявам, да се срамувам, аз съм средностатистически гражданин, продължи Гешев. Той коментира и, че жена му нямала жилище в квартал \"Изгрев\" или квартал \"Изток\", докато говореше как няма да за какво да се обяснява от имотна гледна точка. Припомняме, че излязоха сериозни данни, че жената на Гешев е свързана с Александър Ваклин – основният свидетел и сочен за потърпевш по делото \"Иванчева\".  !\r\nПопитан кой ще го атакува, Гешев отговори \"политическият кръг около подсъдимия Прокопиев\". След това били олигарсите, които са в ареста или предстои да влязат в ареста, а после идвали мутрите, някои държавни служители. Всички те имали общ интерес – да няма работеща прокуратура, за да можело да харчат откраднатото.  Гешев отвърна и на и как казвал, че Иванов \"рязко е възмъжал\", а докато бил министър, казвал на общи заседание с премиера Бойко Борисов само \"Да, г-н Борисов\", \"Точно така, г-н Борисов\". И предупреди Иванов \"много да внимава\", по-внимателно да употребява определени термини . Кръгът около него използва болшевишки методи – те са част от българската номенклатура, подчерта зам.-главният прокурор, като използва и определението \"десни екстремисти\", като защити сегашната административна структура и положението на прокуратурата в съдебната власт и спрямо изпълнителната власт. Представете си какво щеше да се изсипе върху мен, ако например коментирах избор на председателя на Адвокатската колегия, каза още кандидатът за главен прокурор.\r\nКато \"болшевишки, пропагандни клишета\" определи Гешев и твърденията, че е . Зам.-главният прокурор обясни, че го виждал само веднъж – при снемане на обяснения за преписка, но не каза каква е била тази преписка . \"Не съм част от елитите, не съм част от статуквото - аз съм несистемен играч, нетипичен за българската съдебна власт. Преживял съм всичко, което преживя т.нар. български криминален преход. Искрено вярвам, че е крайно време тези хора да си платят\", подчерта Гешев. Припомнете си от страна на осъдената на 15 години на първа инстанция бивша зам.-кметица на \"Младост\" Биляна Петрова. Атаката срещу НАП        Що се отнася до хакерската атака срещу НАП, зам.-главният прокурор коментира, че се развива ситуация, при която жертвата т.е. НАП била виновна. Той смята, че заподозреният е просто оръдие (\" \"), а работодателят му TAD Group работела като киберизнудвач, занимавала се с киберрекет, била \"кибертерорист\" - компанията се занимавала с \"удряне\" на фирми, включително държавни организации, с цел нарушаване на тяхната компютърна сигурност, за да бъдат привлечени като клиенти. Това била основната версия, като имаше следното уточнение - дали отделни хора във фирмата, отделни звена, или цялата фирма?! Гешев обяви и, че това е координирана атака срещу държавата, защото \"Демократична България\" поискала оставката на финансовия министър Владислав Горанов.\r\nГешев обяви и, че единият от задържаните служебни компютри на Бойков бил вече отворен – само за 10 дни. Неслучайно TAD Group не искаха да дадат ключовете – не го направиха, защото вътре има информация за нерегламентиран достъп до 106 бази данни на НАП, заяви зам.-главният прокурор, който добави и, че било предвидено да се пускат още данни. Вижда се опит за хакване на застрахователни дружества, на търговски организации – \"вероятно става въпрос за хакерство, но определено не е бяло\", обясни Гешев. По думите му, . Зам.-главният прокурор изрично повтори, че \"вероятно\" основната дейност на TAD Group била киберизнудване, но имало и политически оттенък. \"Целта тук е политическа - това е въпрос на доказване\", подчерта Гешев.    Концепция за прокуратурата По въпроса как трябва да се развива прокуратурата, Гешев отвърна, че искал прокуратура, която да е отворена към проблемите и болките на хората. Попитан какво ще промени първо, зам.-главният прокурор отвърна, че прокуратурата била в най-добрата си кондиция изобщо и уточни, че не е привърженик на революциите.      Зам.-главният прокурор защити и Специализираната прокуратура плюс Специализирания наказателен съд, но посочи, че окръжните прокуратури трябвало да са по-активни, включително в медиен аспект. Специализираните наказателни структури са европейски модел – \"болшевишка лъжа\" било обратното твърдение, според Гешев.\r\nИван Гешев си припомни и неща за миналото си - как като оперативен служител на V-то Райнно управление в София имало инструкция от тогавашния вътрешен министър полицаите да внимават за колите с антени на мутрите, за да не ги бият!  Що се отнася до делото \"КТБ\", спор ед зам.-главния прокурор предстояло да се разкриват данни за \"по-периферни\" играчи, като наблегна на журналисти, на медии. И не видя проблем да се явява на заседанията по делото и като главен прокурор. ", "date": "2019.07.23", "title": "Гешев се сравни с Кьовеши, обяви работодателя на обвинения за атаката на НАП за киберизнудвач"}
{"url": "https://www.actualno.com/business/babh-syshto-prosledi-fajlovete-i-obvini-gledashtite-praseta-v-dvora-si-za-afrikanskata-chuma-news_770782.html", "text": "      Заразата в свинекомплекса в село Николово влезе поради много причини – не се спазиха изискванията за намаляване на броя на дивите прасета, нямахме и голяма информация какво се случва със заболеваемостта по дивите прасета, има и много контакти с Румъния. Така д-р Миленка Димитрова, която отговаря за здравето на животните в свинекомплекса в Голямо Враново коментира ситуацията.      Димитрова каза пред БНТ и друго – че след среща в София с МЗХ не се говори за допълнителни мерки за овладяване на африканската чума . \"Институциите в България все още се затрудняват да изпълняват своите задължения\", каза ветеринарният лекар.   Според нея, по най-бързият начин трябва да се открият и изгорят умрелите от африканска чума диви свине. Освен това – да се унищожат прасетата, гледани на частно, от малки стопани. Отговорът на БАБХ   Следим ситуацията още откакто африканската чума се появи в Европа, увери зам.-изпълнителният директор на БАБХ д-р Цвятко Александров. Той заяви, че \"ако се проследят файловете\", щяло да се види как БАБХ акцентирала върху това да не се гледат прасета от малки стопани, на село в двора. За съжаление обаче нещата не се случили както трябва – хората продължили да си гледат прасета в дворовете , по думите на Александров.\r\n\"Свине в заден двор може да се отглеждат – при регистрация и по регламентите\", каза още зам.-изпълнителният директор на БАБХ, който се оплака, че никой не се регистрирал и Агенцията постоянно брояла кой гледа прасета \"домашно\" край големите свинекомплекси.   Попитан обаче за мерките относно дивите свине и обвиненията на ловците за липса на сътрудничество с БАБХ, Александров отрече – имало възможност ловците да ловуват още от миналата година целогодишно, но \"поради различни причини\" това не се случило. Александров заяви и, че по европравила не можело да се ползват ловни кучета за лов на болни диви прасета, защото щели да разпръснат вируса и не се съгласи, че същото правят и диви хищници.    Иначе, обезщетение за избити свине ще има \"по пазарна цена\". Само се очертава около 2 млн. лева. Попитан дали сме поискали помощ от ЕС, Александров отвърна, че е поискана, но не уточни точните параметри. Колко ще струва свинското? Може и да стане свинското деликатес, предупреди Цветан Илиев, представител на Асоциацията на индустриалните свиневъди. По думите му, от началото на април-май имало 35% поскъпване на свинското в световен мащаб. Илиев каза и, че свиневъдите са много притеснени, защото гледащите домашните прасета ги крият, колят ги, използват месото и така пренасят вируса. Той настоя държавата да се намеси решително, включително с армия и жандармерия. ", "date": "2019.07.23", "title": "БАБХ също \"проследи файловете\" и обвини гледащите прасета в двора си за африканската чума"}
{"url": "https://www.actualno.com/asia/ujna-koreja-strelja-sreshtu-ruski-iztrebitel-narushil-vyzdushnoto-prostranstvo-news_770777.html", "text": "      Южна Корея заяви, че нейната ВВС е стреляла предупредително срещу руски военен самолет, нарушил въздушното пространство на страната край източния бряг, предаде БГНЕС.      Според Сеул, тази сутринруски самолет два пъти е нарушил въздушното пространство на Южна Корея, което провокирало южнокорейските военновъздушни сили да вдигнат по тревога свои изтребители, които да изстрелят предупредителни изстрели.   Това е първият път, когато руски самолет е нарушил южнокорейското въздушно пространство, каза южнокорейски официален представител, добавяйки, че властите се опитват да разберат защо. ", "date": "2019.07.23", "title": "Южна Корея стреля срещу руски изтребител, нарушил въздушното пространство"}
{"url": "https://www.actualno.com/cars/volvo-pochva-da-izteglja-polovin-milion-koli-zaradi-opasnost-ot-pojar-v-dvigatelja-news_770744.html", "text": "      Volvo изтегля почти 70 000 автомобила във Великобритания заради риска от пожари в двигателя, предаде БГНЕС, позовавайки се на британския вестник The Times, който цитира изявление от автомобилната компания.      Шведският производител, който е собственост на китайската група Geely, заяви, че повече от 500 000 от най-популярните му модели ще бъдат изтеглени в световен мащаб, след като са идентифицирали проблема. Volvo заяви, че ще се свърже с всички засегнати клиенти.    Автомобилите, които ще бъдат изтеглени, са произведени през  последните 5 години и разполагат с двулитров четирицилиндров дизелов  двигател. Засегнатите модели са S60, S80, S90, V40, V60, V70, V90, XC60 и  XC90 .\r\nВ изявлението се казва следното: \"Установихме, че в много редки случаи пластмасовият капак на всмукателния колектор на двигателя може да се разтопи и да се деформира в някои автомобилни модели за 2014-2019 г. с четирицилиндрови дизелови двигатели. В най-екстремни случаи е възможно да възникне пожар в двигателния отсек. Проблемът засяга 69 616 автомобила във Великобритания“.  \"Ние поемаме пълна отговорност да гарантираме най-високите стандарти за качество и безопасност на нашите автомобили. Ние ще направим всичко възможно, за да извършим това действие без излишни неудобства за нашите клиенти\", добавят от компанията.\r\nТози ход вероятно ще струва на Volvo десетки милиони.   Най-голямото в историята на автомобилостроенето изтегляне на автомобили е през 1980 година, когато Ford е принуден да спре повече от 20 милиона превозни средства, след като дефект в трансмисията причини хиляди инциденти.     ", "date": "2019.07.23", "title": "Volvo почва да изтегля половин милион коли заради опасност от пожар в двигателя "}
{"url": "https://www.actualno.com/america/doverieto-na-amerikancite-i-kym-politicite-i-kym-mediite-se-topi-glavolomno-news_770752.html", "text": "      Една голяма част от американците нямат доверие в медиите, а още повече са тези, които не вярват на правителството и на политическата класа, според ново проучване, предаде БГНЕС.      Според изследването на анализаторската компания Pew Research Center, 61% от анкетираните смятат, че медиите доброволно игнорират важни събития, докато 69% смятат, че федералното правителство умишлено прикрива важна информация от обществеността. Близо две трети от анкетираните заявяват, че е трудно да се разграничи истината от лъжата в изявленията на политиците, а 50% твърдят същото, когато става въпрос за разпространената в социалните мрежи информация.   \"Американците вярват, че липсата на доверие затруднява решаването на неотложните проблеми, произтича от кризата на политическата култура и разделя съседите\", коментира Ли Рейни, ръководител на социологическите интернет проучванията и технологии в Pew Research Center.\r\nЕдна от причините за липсата на доверие в правителството е самият президент Доналд Тръмп - за 14% от анкетираните. Милиардерът, според база данни за верифициране на информацията, редовно обновявана от The Washington Post, изрича повече от 10 000 фалшиви твърдения, а той от своя страна, редовно обвинява големите медии, че разпространяват \"фалшиви новини\" за него. Само според 10% от анкетираните са виновни медиите.  Ситуацията обаче не е безнадеждна: 84% от анкетираните смятат, че доверието в правителството може да се подобри, а 86% смятат, че доверието между гражданите може да бъде възстановено. ", "date": "2019.07.23", "title": "Доверието на американците и към политиците, и към медиите се топи главоломно"}
{"url": "https://www.actualno.com/america/pak-bez-tok-vyv-venecuela-maduro-otnovo-namira-opravdanie-v-chujda-namesa-news_770756.html", "text": "      Венецуелската столица Каракас и много области на Венецуела бяха засегнати от ново спиране на тока, според АФП и информация, публикувана в социалните мрежи от местните граждани, предаде БГНЕС.      Прекъсването на електрозахранването е започнало в Каракас в 20:41 часа. В провинцията, спирането на тока е засегнало поне половината от 23-те венецуелски щата, според информация в Twitter.   Предишното \"затъмнение\", което остави , се случи в края на март и  парализира страната в продължение на седмица.\r\nСега правителството на Николас Мадуро нарече новото гигантско прекъсване на електрозахранването, което засегна страна, \"електромагнитна атака\", обещавайки да пусне в експлоатация \"възможно най-скоро\" националната електрическа система.  \"Първите елементи на разследването, проведено в района на Карони (в южната част на Венецуела) показват, че това е електромагнитна атака, насочена към увреждане на хидроенергийната система на страната\", се казва в изявление, прочетено по телевизията от министъра на комуникациите Хорхе Родригес. ", "date": "2019.07.23", "title": "Пак без ток във Венецуела, Мадуро отново намира оправдание в чужда намеса"}
{"url": "https://www.actualno.com/sciencelogy/italija-obmislja-lechenie-na-pristrastjavaneto-kym-mobilni-telefoni-news_770747.html", "text": "      Управляващото движение \"5 звезди\" в Италия е разработило закон, насочен към предотвратяване и третиране на нарастващото явление на пристрастяване към мобилни телефони и компютри, особено сред младите хора. Със законопроектът се цели хората да бъдат предпазени от така наречената \"фобия без мобилен телефон\", известна още като \"номофобия\", или страхът да няма редовен достъп до социални мрежи или приложения за съобщения, съобщава Дарик.      Проектозаконът предлага образователни програми за родители, за да откриват прекомерната употреба на мобилни телефони при деца. Предвижда се също така въвеждането на образование за добросъвестно използване на интернет и социални мрежи в училищата и университетите.   Номофобията засяга най-вече младите хора, като често им пречи да спят добре през нощта, смятат учени. Половината от италианците на възраст 15-20 години се консултират с мобилните си телефони най-малко 75 пъти на ден, съобщиха в понеделник италианските медии за проучването на Националната асоциация на технологичната зависимост. Около 61% от италианците пък използват таблета или мобилния си телефон в леглото, според друг доклад, публикуван през юни, като числото нараства до 81% сред 18-34 годишните.\r\nМнозина смятат, че пристрастяването към мобилни телефони е сравнимо с пристрастяването към хазарта, което по идентичен психопатологичен начин се намесва в производството на допамин. Именно затова много от производителите интегрираха в операционните си системи програми, които изчисляват времето, което човек прекарва пред устройството си, а в много развити страни вървят кампании срещу прекомерната употреба на смарт технологиите.   ", "date": "2019.07.23", "title": "Италия обмисля лечение на пристрастяването към мобилни телефони"}
{"url": "https://www.actualno.com/europe/slovenija-izprati-vojnici-na-granicata-s-italija-zaradi-migrantite-news_770761.html", "text": "      Словенската армия е разпоредила 35 войници да помогнат на полицията в работата ѝ по сигурността на границата с Италия, пише МИА.      Допълнителните сили ще работят съвместно с полицейското управление на Копер, а оборудване за проверка и бронетранспортьори. Според представител на армията общият брой войници по южната граница е нараснал до 130 души, предаде БГНЕС.   Войниците имат право да защитават полицейските служители при евентуално нападение.\r\nВ района на Копер през изминалата седмица е регистриран нарастващ брой имигранти. От началото на този юли са въведени общи части на словенската и италианската полиция, заради сблъсъци с нелегални имигранти на границата с Италия.   ", "date": "2019.07.23", "title": "Словения изпрати войници на границата с Италия заради мигрантите"}
{"url": "https://www.actualno.com/balkani/pyrva-parlamentarna-pobeda-za-micotakis-news_770751.html", "text": "      Консервативното правителство на гръцкия премиер Кириакос Мицотакис спечели вот на доверие след тридневен дебат върху политическите изявления на администрацията, предаде БГНЕС, позовавайки се на Kathimerini.      Общо 158 депутати подкрепиха неговото правителство, а 142 гласуваха против.   Партията на Мицотакис \"Нова демокрация\" спечели комфортно предсрочните избори на 7 юли, получавайки 39,9% от гласовете срещу 31,5% за \"Сириза\" на предишния гръцки премиер Алексис Ципрас.\r\nВ речта си преди гласуването, Мицотакис заяви, че неговото правителство \"няма да разбие надеждите на хората\" и обеща да направи всичко по силите си, за да подобри живота на населението. След като обяви намаляване на данъците, той обеща, че Гърция \"ще се радва на стабилност у дома и доверие в чужбина\".  Мицотакис каза и, че Гърция ще изпълни основната си цел за първичен излишък от 3,5% от брутния вътрешен продукт, като настоя, че това \"ще бъде възможно, след като правителството докаже реформаторските си качества\". Той също така критикува предишното правителство на Алексис Ципрас и неговия бивш финансов министър Янис Вароуфакис, наричайки ги \"двойна катастрофа\" заради щетите, които според него са нанесли на гръцката икономика. Основното предизвикателство пред Гърция, каза Мицотакис, е да произвежда повече богатство и справедливо да го разпределя.\r\nЩо се отнася до Договора от Преспа, който той отхвърляше, докато бе в опозиция, Мицотакис повтори, че това е \"лоша сделка\", но след като веднъж е ратифициран, той не може да бъде променян едностранно. \"Трябва да се борим, за да поправим грешките\", каза той.   От своя страна Ципрас, който сега е основният опозиционен лидер, защити икономическите реформи на своята лявата администрация, като обвини правителството в популизъм. Ципрас обвинява управляващата \"Нова демокрация\" за използването на Договора от Преспа за политическа изгода и критикува правителството за назначаването на бившия шеф на полицията Константинос Цувалас, уволнен след смъртоносните пожари от миналото лято в източната част на Атика, като генерален секретар в Министерството на гражданската защита. Лидерът на \"Сириза\" попита дали консервативното правителство ще може да подкрепи мерките за облекчаване, въведени от лявата му администрация, и го обвини, че обслужва елита.    \"Давате малко на мнозина и много на малко\", каза Ципрас, предупреждавайки срещу планираната от правителството приватизация. ", "date": "2019.07.23", "title": "Първа парламентарна победа за Мицотакис"}
{"url": "https://www.actualno.com/curious/zodiite-koito-vinagi-si-otmyshtavat-news_770853.html", "text": "      Има хора, които са наистина много всеотдайни. Те са и много любящи половинки. Готови са да дадат всичко от себе си за хората, които обичат. Те обаче имат един недостатък, отмъщават много жестоко. Дори не се замислят колко много е възможно да наранят човека срещу себе си. Те са изключително жестоки, когато някой ги е обидил или наранил по някакъв начин.      Трябва наистина много да внимавате с тези хора, защото ако в настоящия момент ви обичат, то в следващия може да се превърнат в най-големите ви врагове. Те изискват много голямо уважение от страна на близките си, а когато не го получат, могат да бъдат много зли. Те са доста злопаметни и никога няма да забравят, че сте ги наранили.   Вижте кои са тези : Обикновено са доста приятелски настроени и лъчезарни хора. Всичко това обаче важи до момента, в който ги нараните. Ако това се случи, бягайте надалеч. Те няма да оставят нещата така. Задължително ще ви отмъстят по най-жестокия начин. Козирозите предпочитат да решават проблемите си сами и можете да бъдете сигурни, че няма да намесят други хора. Най-отмъстителни са, когато става въпрос за любов. Ако сте били във връзка с представител на този зодиакален знак и сте го наранили по някакъв начин, чакайте отмъщение. Те ще направят всичко възможно да ви накарат да се почувствате много по-зле, отколкото са се почувствали те.   Те поставят себе си пред всички други. Отмъщението им доставя огромно удоволствие. За нищо на света не биха оставили на мира човек, който ги е наранил. Те с месеци обмислят точно как да отмъстят за болката, която са изпитали и обикновено успяват да измислят доста добри планове. Те стават най-жестоки, когато по някакъв начин сте наранили егото и самочувствието им. Дори да не сте разбрали, че сте направили това, те ще ви отмъстят и то много жестоко. Нашият съвет е да се извините, защото в противен случай ви очаква нещо страшно. Те ще разберат кое е слабото ви място и ще ви атакуват точно там. Едни много , които не биха позволили на никого да докосне нещо, което е тяхно. Обичат много силно, понякога дори задушаващо. Най-жестоки могат да бъдат към човек, който се е опитал да докосне половинката им. Те просто полудяват и веднага започват да мислят как да отмъстят на този човек. Ревността им е наистина много силна и може да ги подтикне да направят наистина много лоши неща. Те не дават на абсолютно никой да припари до хората, които обичат.    ", "date": "2019.07.23", "title": "Зодиите, които винаги си отмъщават"}
{"url": "https://www.actualno.com/curious/3-te-zodii-koito-veche-ne-vjarvat-v-lubovta-news_770854.html", "text": "      Животът понякога ни поднася изпитания, само за да ни докаже, че  сме по-силни, отколкото си представяме. Всеки има своите трудни периоди в  любовта, които отслабват вярата му в нея. Това са , които от  известно време са загубили вяра в любовта.           Любовта за вас е предизвикателство, с което се борите цял живот. Имате добри намерения, търсите човека, който ще ви направи щастливи за цял живот, но някъде по пътя към целта правите грешки. Вината не винаги е във вас, трябва да разберете това и да спрете да се обвинявате. Грешките, които някога сте правили, са вече в миналото. Всеки греши и това не бива да ви тежи на съвестта. Най-голямото ви разочарование идва от най-сериозната ви връзка досега. Преживели сте го тежко и сте затворили сърцето си за хората, които наистина искат да ви обичат. Оставете о и бъдете щастливи и отворени към света. Защото любовта идва, когато повярваш в нея. Няма по-голямо изпитание от това да обичаш и да не получаваш обич в замяна. Несподелената любов е това, което винаги ви е тежало и продължава да ви разочарова. Много сте влюбчиви и лесно се привързвате към хората. Това ги кара малко да отстъпват крачка назад, защото сте директни и чувствата при вас се развиват много бързо. Трябва да се научите са забавяте топката, да не сте толкова открити и да усетите, че и другия има чувства, преди да решите, че това е човекът за вас. Вие имате много качества, които ви правят перфектната половинка. Просто трябва да откриете перфектния човек за вас.   Не вярвате в любовта и това е! Цял живот сте били оптимисти, вярвали сте, че ще срещнете правилния човек и винаги сте оставали разочаровани по един или друг начин. Непрекъснато си повтаряте, че трябва да вярвате, но търпението ви започва да се изчерпва. Предавани сте, лъгани сте и не виждате как на света може да съществува спокойна и щастлива любов, без проблеми и купища предизвикателства. Затворили сте се в себе си и не допускате  никой до сърцето си. Тази стратегия няма да ви помогне, а вие не искате да бъдете самотници. Отпуснете се и просто започнете да изпитвате и проверявате хората повече, преди да им дадете най-ценното си. ", "date": "2019.07.23", "title": "3-те зодии, които вече не вярват в любовта   "}
{"url": "https://www.actualno.com/ruse/izbraha-nov-izpylnitelen-direktor-na-umbal-kanev-ad-ruse-news_770878.html", "text": "      Инж. Иван Иванов е новият изпълнителен директор на УМБАЛ „Канев“ АД. Решението бе взето на Общо събрание на акционерите на лечебното заведение. Промяната се наложи, поради факта, че досегашният изпълнителен директор доц. д-р Александър Парашкевов бе назначен от президента Румен Радев за посланик в Пакистан.      Инж. Иван Иванов е завършил Висшето народно военно артилерийско училище (ВНВАУ) „Г. Димитров“, Шумен, има магистърска степен по финанси и здравен мениджмънт от Стопанска академия „Д. А. Ценов“, Свищов. От ноември месец 2018 година до днес заемаше длъжността административен директор на Университетска болница „Канев“. ", "date": "2019.07.23", "title": "Избраха нов изпълнителен директор на УМБАЛ „Канев“ АД - Русе  "}
{"url": "https://www.actualno.com/pleven/s-325-000-lv-remontirat-100-km-obshtinski-pytishta-v-pleven-news_770887.html", "text": "      До края на лятото ще бъдат ремонтирани близо 100 км общински пътища в община Плевен. Стойността на дейностите по тези ремонти е 325 000 лв. без ДДС. Изпълнителите са избрани и договорите с тях са подписани, съобщиха от общинската управа.      Общинската фирма „Инжстрой“ ЕООД ще ремонтира пет пътни участъка - Плевен-Пелишат, Плевен-Къшин-Брестовец, пътя за Ловеч от разклона за село Пелишат в участъка Радишево-Тученица-Бохот, част от пътя Славяново-Тотлебен и от пътя Пелишат-Згалево.\r\n„Виагруп“ ЕООД ще ремонтира други пет участъка - Плевен-Ясен, пътя за Ловеч в участъка Ралево-Ласкар-Николаево, пътя Опанец-Биволаре, пътя за Никопол в участъка Буковлък - разклона за село Върбица, и участък от пътя за Русе между Плевен и Згалево. \r\nВ тези участъци, освен изкърпването на дупките в асфалта, трябва да бъдат почистени храсти и дървета, където се налага. Да се профилират банкети, да бъде положена хоризонтална маркировка и др. Срокът за изпълнение на всеки от пътните участъци е между 8 и 15 календарни дни.   ", "date": "2019.07.23", "title": "С 325 000 лв. ремонтират 100 км общински пътища в Плевен"}
{"url": "https://www.actualno.com/society/novini-ili-novini-kartinata-na-pechata-za-23-uli-news_770729.html", "text": "      Честит юбилей, драги читатели. Пет години, откакто Пламен Орешарски остана само спомен. Дано някога така си честитим и за Бойко Борисов все някога. А ако си честитим за някой премиер, който е вълшебник в главата, ама наистина, ще бъде такъв живот ...       Определено акцент номер едно е за поста на Сотир Цацаров. Влиза в кална битка със себе си, пише медията. Всъщност е – 1 кандидат, да видим с активността ще го докараме ли!   От ЕК пращат ветеринари, за да видят какво става с африканската чума в България. За съжаление, разпространява се като чума. Най-зле е в свинекомплекса в село Николово, Русенско – десетки хиляди прасета трябва да бъдат умъртвени, а проблем е, че за такъв брой животни няма достатъчно големи кланици и работещи екарисажи, за да може работата да бъде свършена бързо. Затова и БАБХ реши да ги трови – с въглероден диоксид. Както по всички медии, водеща новина е, че . Сред тях не е \"услугата\" да ви прибират данъци, без да ви пазят личните данни и без масиви с информация да бъдат свободно достъпни до всякакви хора. Затова има хора като телефонните измамници, макар че там не НАП е основна почва – всички знаем къде се \"складират\" телефонни номера.     Работодателите, разбирай Кирил Домусчиев и компания, се жалват от Христо Ковачки пред КЗК – за далавери с индустриалния ток. Ако не друго, поне става по-интересно, отколкото като се търсеше – микроскопът сега може да е по-настроен! ", "date": "2019.07.23", "title": "Новини или Novini – картината на печата за 23 юли"}
{"url": "https://www.actualno.com/politics/hristo-ivanov-pita-borisov-i-peevski-kakvo-shte-pravjat-kogato-palachinkata-geshev-se-obyrne-news_770893.html", "text": "       Дали Бойко Борисов и Делян Пеевски си дават сметка колко тънка граница ги дели от това да станат клиенти на новия главен прокурор Иван Гешев? Това пита в личния си профил във Facebook лидерът на \"Да, България\" и бивш правосъден министър Христо Иванов, който коментира във Facebook .          В поста си Иванов описва Гешев като алюзия на \"ролевия модел Филчев\", визирайки бившия главен прокурор Никола Филчев, чийто мандат ще бъде запомнен с убийството на прокурор Николай Колев и подозренията, че Филчев лично е отговорен за него. Христо Иванов казва за Гешев, че като главен прокурор ще е \"въоръжен с огромна репресивна власт и нула задръжки от нормативно, професионално-етично или поне образователно естество\". Дали Борисов и Пеевски ще разчитат на някой от \"екстремистите\" в демократичната общност или журналистите и  адвокатите, които днес чухме да бъдат атакувани, да бранят правата им, пита още бившият правосъден министър.\r\nПрипомняме, че специално Иванов така: \"След като беше изгонен от този кабинет (бел. ред. - ), той рязко е възмъжал\".   Оставка Междувременно обединението \"Демократична България\", в което влиза и \"Да, България\", и ДСБ плюс Зеленото движение на Владислав Панев и Борислав Сандов, поиска Иван Гешев да си подаде оставката като прокурор заради \"очевидната си непригодност\" да бъде такъв. \"Демократична България\" настоя Висшия съдебен съвет (ВСС) да стартира дисциплинарно производство заради \"нарушаване на всички основни принципи на прокурорската етика\", а от прокурорската колегия - да оттегли кандидатурата на Гешев за главен прокурор заради \"пълната му етична и манталитетна непригодност\" да е начело на прокуратурата.   \"По същество, твърденията, че \"Демократична България\" е координирала атаката срещу НАП са не само напълно несъстоятелни, но и в противоречие с основните принцип на обединението и неговото трайно политическо поведение. Обвинението на г-н Гешев срещу нас беше обосновано единствено с бързата ни реакция след новината за инцидента и искането за оставка на министър Горанов. Фундаменталната роля на опозицията в едно демократично общество е да реагира на подобни кризи и да търси отговорност. Г-н Гешев фактически се опита да инкриминира плурализма в страната. Съпричастни с пробива в НАП са не тези, които посочват проблемите в управлението на държавата и начините за тяхното решаване и настояват за отговорност, а тези, които допускат държавата да бъде толкова уязвима\", се казва в на демократите.    \"В своята цялост, интервюто на г-н Гешев беше фундаментално несъвместимо с упражняването на магистратска професия, да не говорим за ръководна роля в прокуратурата. Пред камерите, той брутално потъпка основни изисквания за безпристрастност, въздържане от политическа реч, придържане единствено към фактите, установени по предвидения от закона ред. От своя кабинет в съдебната палата, в качеството си на кандидат за главен прокурор, Гешев сипеше политически спекулации, взе страна в партийния живот на страната (естествено - тази на управляващите в лицето на Борисов и Пеевски), отправи заплахи и намеци за бъдещи процесуални действия, които очевидно бяха в контекста на негова лична конфронтация с конкретни политически лица и медийни фигури и съставляват очевидно намерение за злоупотреба с власт. Без доказателства и извън процеса, г-н Гешев направи твърдения и намеци за съставомерно поведение на редица лица и организации, с което буквално прегази изискванията за безпристрастност, на които задължително подлежи в качеството си на държавен обвинител.\r\nГ-н Гешев предприе атака срещу адвокати, заради упражняването на тяхната конституционна функция и срещу журналисти и издатели, във връзка с тяхната роля в демократичното и свободно общество. Това, заедно с обстоятелството, че г-н Гешев напада напълно необосновано политическата опозиция още в първото си интервю като кандидат за главен прокурор е сериозен и недвусмислен сигнал към обществото, че прокуратурата ще се превръща във все по-репресивен политически инструмент. Когато евентуален бъдещ главен прокурор прави внушения, че политическата опозиция може да има отношение към кибертероризъм в интервю по националната телевизия, усещането, че България се приближава към авторитарен режим става все по-натрапчиво\", казват демократите. ", "date": "2019.07.23", "title": "Христо Иванов пита Борисов и Пеевски какво ще правят, когато палачинката \"Гешев\" се обърне"}
{"url": "https://www.actualno.com/curious/eto-ja-novata-na-kobrata-zaradi-kojato-zarjaza-andrea-snimka-news_770888.html", "text": "              , родена е в град Попово и е едва на 22 години, твърди сайтът за клюки и светски новини HotArena, като се позовава на добре осведомени източници.   Тъмнокосата девойка е скромните 22 години. Свежа, млада и доста естествена, съдейки по снимките, с които сайтът се е сдобил.    Кубрат се хвърлил във връзка с младата хубавица и не след дълго двамата заживяват под един покрив, като в началото той сметнал, че не трябва да казва на Андреа за любовницата си. Впоследствие фолк певицата научила и буквално рухва. Изпаднала в тежка депресия, почти не спирала да плаче и започнала да има сериозни проблеми със съня, твърди изданието.         и Стелиана били що-годе дискретни. За отношенията им първа узнала сестрата на новата изгора на боксьора. 4-години по-малката сестричка често била откарвана до университета, в който учи, лично от Кобрата. След това и родителите на Янкова научили и подкрепили връзката на дъщеря си. Майката и бащата на Стелиана дори били в публиката по време на срещата на боксьора в „Арена Армеец“ и викали за него. Запознати с новия живот на спортиста са категорични, че той е лудо влюбен в новата си приятелка и въпреки че тя е с 16-години по-малка от него, двамата вече планират да създадат и наследници. Вече няма причина да крият любовта си и нищо чудно и за сватба да се чуе съвсем скоро.     ", "date": "2019.07.23", "title": "Ето я новата на Кобрата, заради която заряза Андреа (СНИМКА)"}
{"url": "https://www.actualno.com/sciencelogy/a1-veche-priema-video-obajdanija-ot-klienti-s-tehnicheski-vyprosi-za-fiksirani-uslugi-news_770842.html", "text": "          А1 е първият телеком у нас, който приема видео обаждане от своите клиенти за отстраняване на технически затруднения с фиксирани услуги. може да се ползва за въпроси, свързани с , както и за услугата за домашен интернет във всяка точка на България .\r\nЗа да се възползват от услугата, клиентите трябва да имат връзка с интернет и да включат камерата на своя смартфон или таблет, за да покажат това, което ги затруднява на експерта на А1. Единственото условие е да бъде разрешен достъпът до микрофона и камерата на съответното устройство, като не се изисква инсталиране на приложение или регистрация.\r\nВидео услугата идва на помощ в случай на техническо затруднение, изискващо диагностика и настройка на устройствата, които се ползват като телевизор, рутер и др. Услугата не нарушава личното пространство на хората – експертите на А1 виждат само обектите, към които потребителят насочва своята камера. По този начин затрудненията се отстраняват много по-бързо и лесно за клиентите.\r\nА1 Видео помощник е безплатен за всички потребители, които използват мобилни услуги с абонаментен план от А1. За клиентите на предплатена услуга и тези на другите оператори, използването на А1 Видео помощник черпи от включените мегабайти като цената е според условията на тарифния план.\r\nА1 Видео помощник е част от стратегията на А1 да осигури още по-качествено обслужване. Компанията вече консултира чрез видео обаждане своите клиенти и при закупуване на продукти от онлайн магазина на А1. Това става възможно с услугата , която е достъпна за смартфон, таблет и настолен компютър чрез специална икона за всяко устройство от онлайн портфолиото на .   ", "date": "2019.07.23", "title": "А1 вече приема видео обаждания от клиенти с технически въпроси за фиксирани услуги"}
{"url": "https://www.actualno.com/crime/izcheznal-e-60-godishen-myj-ot-sliven-news_770836.html", "text": "      РУ - Сливен издирва Красимир Петров Петров на 60 години от град Сливен. Това съобщиха от ОДМВР - Сливен. Мъжът е в неизвестност от 12 юли 2019 година. За последно е видян в кв. „Българка“ в град Сливен. Той е на видима възраст 60 - 65 г., среден ръст (165 см), с нормално телосложение, кафяви очи, овално и мургаво лице, къса и права коса - прошарена. Движи се бавно, леко накуцва.      РУ - Сливен умолява гражданите, които имат информация за лицето, да се свържат с най-близкото управление на МВР или да подадат сигнал на телефон 112.    ", "date": "2019.07.23", "title": "Изчезнал е 60-годишен мъж от Сливен"}
{"url": "https://www.actualno.com/europe/dete-zagina-pri-pojar-v-lager-v-rusija-drugo-e-v-koma-news_770846.html", "text": "      10-годишно момиче е загинало при в детски лагер в Русия. Инцидентът е станал на 22 юли. В лагера е имало 189 деца. При пристигането на пожарната 20 от 26 палатки в лагера вече са изгорели. Девет други деца са пострадали, като едно от тях е в кома, съобщи Лента.ру.      Детето, което е в кома е 10-годишно момче на име Арсений. То до последно е вадило деца от горящите палатки. Момчето е получило сериозни изгаряния, допълва РИА Новости.   По-рано губернаторът на Хабаровски регион Сергей Фургал съобщи, че три от децата са в кома.\r\nВероятна причина за пожара е неизправност на отоплителен уред, на който са сушени дрехи. Образувано е досъдебно производство за причиняване на смърт по непредпазливост, както и за оказване на услуги, които не отговарят на изискванията за безопасност за живота и здравето на потребителите.   ", "date": "2019.07.23", "title": "Дете загина при пожар в лагер в Русия, друго е в кома"}
{"url": "https://www.actualno.com/politics/bez-mashinno-glasuvane-samo-na-mestnite-izbori-news_770989.html", "text": "      Няма да има машинно гласуване само на местните избори. Засега опцията за гласуване чрез машини на парламентарини, президентски и европейски избори остава. Това решиха депутатите от правната комисия за второто четене на промените в Изборния кодекс.      До компромиса се стигна по предложение на Красимир Ципов от ГЕРБ, който се аргументира с проведена дискусия в праламентарата група.   \"Приемам предложението като частична победа на привържениците на \", репликира го Хамид Хамид от ДПС и настоя ГЕРБ да изключат машинното гласуване само за предстоящите местни избори, а не въобще.\r\nОт БСП отбелязаха, че няма никакво значение какво ще бъде записано в обсъждания параграф, защото той всеки път се променя като дойде време да бъде изпълняван.  \"Този параграф предвиждаше през 2016 г. да има пълно машинно гласуване навсякъде на всички видове избори. Малко преди да изтъпим към изпълнението машинното гласуване беше окастрено и станаха 3000 за европейските, 6000 за местните и малко преди местните мнозинството го променя отново. Така че какво ще запишете днес няма никакво значение, защото практиката показва, че два месеца преди да настъпят следващите избори за народни представители или други, това отново ще бъде променено\", посочи Крум Зарков от БСП. Той е категоричен, че начинът на работа по Изборния кодекс е такава, че какво пише в закона няма значение.\r\nВ хода на разискванията Емил Димитров настоя машинно гласуване да има само на президентските избори, аргументирайки се, че \"една трета от избирателите не познават компютрите, другата една трета ги познават, но ще се объркат в програмите...\"   \"Ликвидирахте пощите и баба Гинка трябва да отиде на банкомата да си изтегли пенсията. За това не е неграмотна, а за машинното е неграмотна\", възрази филип Попов от БСП. Той изтъкна и че грешките в протоколите от изборите едва ли са по вина на машините.    Българският изборен процес е изпълнен с практики, които не съществуват в Европа като контролирания вот, като страха., посочи още Зарков. \"Има проблеми, свързани както със сертифицирането на машините, така и със сроковете за обществена поръчка, софтуерни проблеми, свързани с краткия срок между първия  и втория тур. Трябва или да ги решим или да ги използваме като алиби да се отмени машинното гласуване. Вие избрахте втория вариант, ние бяхме за първия\", заяви Зарков на управляващите и подчерта: \"Като сменяме закона на два – три месеца никога намя да се постигне резултат\". изрази одобрение на предложението на ГЕРБ, изложено от Ципов за запазване на машинното гласуване на парламентарни избори и заяви готовност веднага след местните избори ДПС да внесе законопроект и предложения за машинно преброяване, наред с машинното гласуване. \"Искаме това да стане в спокойна среда, да не ни грозят избори след месец два и да се изработят модерни механизми за машинното гласуване\", добави Хамид. ", "date": "2019.07.23", "title": "Без машинно гласуване - само на местните избори"}
{"url": "https://www.actualno.com/balkani/dachich-sled-ostavkata-na-haradinaj-dialogyt-s-prishtina-e-v-koma-news_770987.html", "text": "      Говорейки за възможностите за подновяване на диалога с Косово на премиера Рамуш Харадинай, в интервю за TВ Първа сръбският външен министър Ивица Дачич заяви, че \"диалогът е в кома, зависи от реанимацията на големите сили, става дума за големи геостратегическа игри \", предаде БГНЕС.      „ САЩ смятат, че това, което правят Франция и Германия, е правилният път. Брюксел очаква новия ръководител на дипломацията. Франция смята, че САЩ възпрепятстват продължаването на диалога. Съединените щати вярват, че Германия подкрепя Харадинай. Всеки тук обвинява всички, но няма продължаване на диалога“,  каза Дачич.   Той допълни, че \"промяната в отношението на американската администрация е видима и сега искат да намерят решение, а в миналото смятаха, че това е свършена работа, добавяйки, че Сърбия иска съживяване на отношенията със САЩ.\r\nСпоред Дачич оставката на Харадинай е „тактически ход, поради вътрешнополитически причини, с цел да се заличат Хашим Тачи и другите, за да се представи като жертва пред Съда за АОК… и да победи на изборите.“  Дачич изрази съмнения, че ще има среща в Париж през септември за обсъждане на кризата с Косово, защото „не се гарантира успех нва срещата и не се махат митата“. ", "date": "2019.07.23", "title": "Дачич: След оставката на Харадинай диалогът с Прищина е в кома "}
{"url": "https://www.actualno.com/burgas/novi-udobstva-za-decata-sys-specialni-potrebnosti-v-burgas-news_770891.html", "text": "      Започна ремонтът на Помощно училище „Отец Паисий“ в Бургас. В него се обучават около сто деца със специални образователни потребности .      Сградата ще има нов покрив, поради факта, че старият не подлежи на частично ремонтиране и трябва да бъде подменен изцяло. Ще бъде обновена и фасадата на сградата, която се нуждае от освежаване. В двора на училището ще бъде изградена детска площадка.  припомня, че в края на 2018 година възпитаниците на училището бяха зарадвани с обновени класни стаи и физкултурен салон . Това стана благодарение на финансовата помощ на Посолството на САЩ в България, което инвестира 113 000 долара в ремонт на сградата. Ремонтирани бяха сервизните помещения на първия етаж на сградата, изградана беше и рампа за инвалидни колички. Училището разполага с асансьор и навес на главния вход на сградата.  На откриването тогава присъстваха заместник-посланикът на САЩ Джъстин Фридман  и кметът на Бургас Димитър Николов, които откриха ремонтираната сграда на Центъра за специализирана образователна подкрепа. За да продължат усилията в тази насока, община Бургас е отделила 40 % от бюджета си. Те ще бъдат вложени в ремонти на различни училища, инфраструктура и образователни програми.     ", "date": "2019.07.23", "title": "Нови удобства за децата със специални потребности в Бургас"}
{"url": "https://www.actualno.com/europe/bylgarin-zagina-pri-tejka-katastrofa-v-italija-news_770847.html", "text": "      46-годишен българин загина при тежка катастрофа на магистралата Милано-Торино на 22 юли следобед, съобщиха в.”Стампа” и „Република”, цитирани от .      При нея са били ранени шестима души, а пътят е бил затворен за три часа заради спасителните операции. Трагедията е станала близо до Аличе Кастело, в посока Милано. В катастрофата участвали четири коли, мотор и тир.   И шестимата ранени били транспортирани в болницата на Верчели и Кивасо, но няма риск за живота при никого от тях. Мотивите и динамиката на катастрофата тепърва предстои да се изясняват, но по предварителни хипотези на пътната полиция българинът ударил изпреварваща го кола и починал на място. ", "date": "2019.07.23", "title": "Българин загина при тежка катастрофа в Италия"}
{"url": "https://www.actualno.com/crime/poroen-dyjd-i-pridoshla-reka-podkopaha-pytja-velingrad-jakoruda-news_770825.html", "text": "      Инцидента стана около 2 часа тази нощ край село Черна места, предаде кореспондентът на БГНЕС в региона. Вследствие на пороен дъжд, излял се вечерта в района на Белмекен, река Черна места приижда и подкопава пътя в едноименното село на община Якоруда. Срутени са около пет метра от крайната лента, а мантинелата виси почти във въздуха.      Инцидентът от тази нощ възкреси спомена от 5 август 2005 г., когато пак придошлата река причини значителни щети в селото.   Сега реката е придошла с около един метър над обичайното си ниво.\r\nЛентата на пътя в посока Юндола е отцепена, движението се извършва само в едната лента.  „Беше страшно, реката търкаляше камъни”, казаха местните хора. Пътят е подкопан там, където свършва новоремонтираната през 2005-та година стена.\r\nВследствие на поройния дъжд селото е без питейна вода и е с наводнени мазета.   Тепърва предстоят укрепителни работи за изграждане на допълнителна подпорна стена, която да продължи сегашната.     ", "date": "2019.07.23", "title": "Пороен дъжд и придошла река подкопаха пътя Велинград-Якоруда"}
{"url": "https://www.actualno.com/society/v-pamet-na-nikola-vapcarov-news_770881.html", "text": "      При разстрела си Никола Вапцаров е бил само ранен. Той е бил доубит от кап. Радев, който ръководи екзекуцията. Изглежда капитанът е изпитвал угризения, защото в началото на 1944 г. се самоубива. Това разказа за БГНЕС уредникът на къщата му музей в София Катя Зографова по повод навършването на 77 години от разстрела на Вапцаров.      Тя припомня, че великият поет, заедно с още петима души, са били обвинени в тероризъм, а присъдата е издадена в изпълнение на Закона за защита на държавата, който тогава действа.   \"Групата на ЦК на БКП, в която военна комисия е включен Никола Вапцаров, е била съдена за тероризъм. В случая говорим само за намерения, а не за реални терористични действия, които да утежнят положението на съдените. Законът за защита на държавата, който влиза в сила през 1923 година, непрекъснато се допълва с нови клаузи, последната от която позволява в деня, в който се произнася присъдата, тя да бъде изпълнена. Така и става, на 23-ти сутринта тя е прочетена, а вечерта и шестимата са разстреляни\", коментира трагедията Зографова и добавя, че всички са очаквали да бъдат помилвани от цар Борис III, който прави това за други двама, но не и за тях.\r\n\"По време на процеса Георги Минчев, който е бил арестуван месец преди останалите,  е бил жестоко инквизиран. Направил е признания, тъй като Гешев и полицията са знаели достатъчно за конспиративната им дейност. Минчев е показал краката си, които след инквизициите са били мораво сини чуканчета. Антон Попов пък е показал рани по главата си. Това те са направили, защото са смятали, че е възможно  да се преразгледа делото и да се докаже, че признанията са дадени в резултат на тежки инквизиции. Това обаче не се случва. Присъдата е изпълнена\", разказва уредникът на музея и разкрива още една история.  Тя е свързана с Антон Попов, който получава разрешение да се ожени за Росица Манолова преди присъдата му да бъде изпълнена. Младоженците имат само 10 минути насаме, след което Попов е разстрелян. Последните му думи са, че това е съдебна грешка, за която някога инквизиторите ще си платят - така и става.\r\nЗографова добави, че и самият Вапцаров също се моли за милост, и негови близки също пишат писма с молба за помилване, но това така и не се случва, и на 33 години майсторът на поезията е разстрелян. \"Този процес е много суров и жесток. Обстоятелствата са били такива, че не е било възможно да има милост - от друга страна известно е, че Трайчо Костов е бил помилван благодарение на застъпничество на много хора пред царя. Павел Шатев също е бил помилван, въпреки че е бил част от солунските атентатори\", добави още тя.   Въпреки всичко, Никола Вапцаров и днес е жив в паметта на българите, защото той е един от модерните автори и новатор в своята поезия. \"Може би той е и един от най-превежданите съвременни поети. Това е един човек, който се самоопределя като антифашист. За това, че Вапцаров е човек с кауза и световен поет, ние никога няма да го изличим от паметта си, независимо от хейтърските атаки срещу него\", категорична е Зографова.    В доказателство на това, че известният също така и със стихотворенията си за деца Вапцаров е интересен и актуален днес, уредникът посочва новопоявилият се стенопис \"Вяра\" върху калканът на къщата-музей  на ул. \"Ангел Кънчев\". Той е дело на роденият в Аржентина и уважаван в цял свят и Италия художник Франсиско Босолети.\r\n\"Вапцаров трябва да бъде четен по интелигентен и модерен начин и Босолети ни даде урок как трябва да го правим. Той ни отправи едно послание, което бих нарекла философия на преображението. Внушението, което прави със стенописа си, е да се превърнат негативите на битието и живота ни, от това озъбено свирепо псе, - в позитиви на нашето мислене. Невярата и безверието да се преобразят във вяра. Омразата да се превърне в любов\", тълкува Зографова.\r\nНа 7 декември тази година се навършват 110 години от рождението на Вапцаров, а тази вечер от 18 часа в къщата-музей ще се проведе дарителска вечер. Част от нея е нов портрет на бележития поет. ", "date": "2019.07.23", "title": "В памет на Никола Вапцаров"}
{"url": "https://www.actualno.com/europe/raste-brojat-na-zaginalite-v-pojara-v-detski-lager-v-rusija-news_770918.html", "text": "      Четирима са вече загиналите деца след пожара в детския палатков лагер в Хабаровския край в Русия, съобщи Лента.ру. Това са три момичета и едно момче.      Пожарът е станал на 22 юли през нощта и вероятно е тръгнал от отоплителен уред. В целия лагер е имало 189 души. От 26 палатки са изгорели 20.    ", "date": "2019.07.23", "title": "Расте броят на загиналите в пожара в детски лагер в Русия"}
