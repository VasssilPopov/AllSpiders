{"url": "https://www.actualno.com/society/novinite-naj-vajnoto-za-denja-24-dekemvri-news_713279.html", "text": "  Редакционният екип на Actualno.com ви представя вечерния информационен бюлетин, посветен на най-важните акценти от днешния 24 декември, понеделник.      \"Има няколко версии, които ще се изложат в съдебна фаза. Към 14:00 часа разбрах за парите, когато следствия отдел ги показаха на капака на колата. Това е пълна постановка. Тези пари са подхвърлени. Никога не съм ги виждала, никога не съм пипала 56 хиляди евро\". Това заяви пред bTV задържаната за подкуп кметица на столичния район „Младост“ Десислава Иванчева.   Вътрешният министър Младен Маринов е разпоредил проверка по случая с катастрофата с директора на Гранична полиция главен комисар Светлан Кичиков, който катастрофира със служебния си автомобил около 14:30 ч в неделя следобед.    Гражданите трябва да знаят, че е хубаво да се ограничи достъпът на деца до пиротехнически изделия, защото, за съжаление, голяма част от инцидентите стават именно с тях. Това каза Валентин Венков от службата \"Контрол на общоопасните средства\" в Националната полиция пред БНР.     Вестта за Христовото раждане отново отеква навсякъде около нас - в нашите храмове и в нашите домове, в нашите души и в нашите сърца, тържествено възвестявайки настъпването на благоприятната Господня година и началото на Богодаруваното ни спасение. Това се казва в Рождественското послание на Негово Светейшество българският патриарх Неофит. 17 юни 2018 г. След много повратности, тиха дипломация и открита конфронтация, Скопие и Атина си стиснаха ръцете за новото име - Северна Македония. Бившата югославска република под ръководството на премиера Зоран Заев пое пътя към Европейския съюз и НАТО, за да докаже не само на себе си, че тук, на Балканите, е възможно да се гради бъдеще без непременно демоните от миналото да участват в него. Спорът за името завърши. А всичко едва сега започва.    Президентът на САЩ Доналд Тръмп подписа указа за предстоящото изтегляне на американските войски от Сирия. Това съобщи говорител на Пентагона, като отказа да съобщи други подробности. Държавният департамент на САЩ издаде предупреждение към всички американски граждани в Барселона да бъдат внимателни и предпазливи по време на коледните и новогодишните празници заради възможност от терористични атаки, предаде испанското издание El Pais. На 4 март 2018 година бившият руски разузнавач Сергей Скрипал и дъщеря му Юлия бяха открити в безпомощно състояние на пейка в близост до търговски център в английския град Солсбъри. По-късно двамата са хоспитализирани в тежко състояние с признаци на отравяне и в кома. В следствие на инцидента пострадаха общо 21 души. Хоспитализиран бе и полицаят, пристигнал първи на местопроизшествието – Ник Бейли. Британските власти определиха случилото се като опит за убийство. Шон Бейли, който отговаря за кинопроизводството в компанията „Дисни“, потвърди информацията, че Джони Деп няма да участва в снимките на новия филм от сагата „Карибски пирати“. За поредна година Дядо Коледа потегли от жилището си в градчето Рованиеми в най-северната финландска област Лапландия, за да разнесе подаръци на децата по света.", "date": "2018.12.24", "title": "Новините: Най-важното за деня, 24 декември"}
{"url": "https://www.actualno.com/balkani/68-na-sto-ot-syrbite-ne-podkrepjat-chlenstvoto-na-stranata-v-nato-news_713268.html", "text": "  68 на сто от сърбите са срещу членството на страната в НАТО. Това сочат данните от социологическото проучване на Центъра за евроатлантически изследвания, които бяха оповестени в Белград, съобщава БГНЕС.     11 на сто подкрепят членството в пакта, а 21 на сто нямат мнение по въпроса. Директорът на ЦЕАС Йелана Милич смята, че известно време ЕС няма да се занимава с разширяването, но тя очаква разширяване на Северноатлантическия пакт.   \"Задълбоченото сътрудничество между Сърбия и НАТО може да се счита като предварително условие за формализирането на отношенията между Белград и Прищина\", каза още Милич пред в. \"Политика\". Според нея \"членството на Косово в НАТО е много, много далеч във времето\".  ", "date": "2018.12.24", "title": "68 на сто от сърбите не подкрепят членството на страната в НАТО"}
{"url": "https://www.actualno.com/music/vasil-petrov-jivot-kato-sbydvane-news_713251.html", "text": "         се сливат в едно при музикалните изпълнения на твореца, които го правят . Неотдавна през есента, Васил Петров беше гост на Велико Търново в „Клуб Седем“ за среща с почитатели. Той любезно се съгласи да отговори на въпросите на , за което сърдечно благодарим. Беше скромен, много скромен... Представяме го в навечерието на Бъдни вечер като един от предопределените свише музикални творци.                              Роден е на 30 април 1964 г. в София. Завършва  специалност в Националната музикална академия през 1991 г., което му помага да превърне гласа си в . Само три години по-късно, той е Признанието идва със спечелените през 1994-та, и през 1995-та Подобно на Синатра, . Носител е на – за най-добър джаз клип за видеото към песента „My Way“ и за най-добра поп песен за Be In Love Forever („Влюбен завинаги“). През 2015 г. получава  , за албум, продуциран от БНР и авторските му произведения „Може би“, „Представи си“, „Haven't been the best“, „Expectation“ и „Американска мечта“.\r\nИздал е : „Васил Петров – джаз и блус“ (1994), „Другият“ (1994), „Петров пее Пармаков“ (1995), „Дует с Румен Тосков“ (1995), „Нещо различно“ (1997), „Васил Петров пее Гершуин“ (1999), „Be in Love Forever“ (2004), „Pages“ (2008), „The Best of Vassil Petrov“ (2012), „VASSIL“ (2014).  \r\nИзвестен е със своето , подбира най-добрите костюми и иска да е сигурен, че дава най-доброто от себе си на публиката. През есента на миналата година, българският поп и джаз певец в Сардиния в съпровод на Биг Бенда на Паоло Нонис. Триумфира на сцената, пресъздавайки някои от вечните хитове на Франк Синатра: My Way; New York, New York; Where or when; All of me; Come fly with me; Fly me to the moon; etc., и е извикан от публиката.\r\nВасил Петров е , който се правърна в . Успехът на концерт-спектакъла е в основата на неговото през настоящата година. режисьори са Румен Григоров и Алекс Борназ. На 12 ноември, по време на спектакъла , Васил Петров отново изпълни вечните хитове на Франк Синатра, с авторски аранжименти и в съпровод на Биг Бенда на Българското Национално Радио под диригентството на Антони Дончев. През 2019 г. очакваме на . включва в суинг и джаз аранжимент, и . Концертът беше представен пред великотърновската публика на 13 декември с Биг Бенд Велико Търново с маестро Владимир Бошнаков и гост солистката Русалина Мочукова, на сцената на музикално-драматичния театър .\r\nПрез пролетта на 2019 година ще излезе . Очакваме я с интерес.\r\nИнтервю на Камелия Джанабетска", "date": "2018.12.24", "title": "Васил Петров: Живот като сбъдване..."}
{"url": "https://www.actualno.com/koledenduh/djado-koleda-potegli-ot-laplandija-news_713266.html", "text": "  За поредна година Дядо Коледа потегли от жилището си в градчето Рованиеми в най-северната финландска област Лапландия, за да разнесе подаръци на децата по света, предаде Ройтерс. Той бе изпратен с музикални изпълнения и танци от неговите помощници, които му пожелаха късмет в невъобразимо дългото пътешествие, което му предстои в близките часове, съобщава БТА.     Цели семейства се бяха събрали в мразовитата нощ при минус 22 градуса в Рованиеми, където е официалният дом на Дядо Коледа близо до полярния кръг. Добрият старец се обърна с кратко приветствие към присъстващите, като на свой ред им пожела мирна и щастлива Коледа, след което се качи на шейната, теглена от елени и натоварена с купища подаръци, които той трябва да разнесе по света в коледната нощ.   \"Надявам се, че изминалата година бе добра за вас. Разбира се, по света станаха и много неща, които би трябвало да са различни, - каза старецът на английски. - Нека се надяваме, че Коледа ще донесе един кратък момент на спокойствие, в който светът и хората в него ще си отдъхнат за малко, събирайки се със семействата и приятелите си.\"\r\nКакто всяка година, и тази шейната на Дядо Коледа ще бъде проследена от Северноамериканското военновъздушно-космическо командване. Американските въоръжени сили успокоиха малчуганите, че НОРАД ще ги държи в течение кога ще си получат подаръците в коледната нощ. Това ще стане благодарение на стотици доброволци във военновъздушната база \"Питърсън\" в щата Колорадо.  НОРАД ще проследи пътя на Дядо Коледа за 63-и път. Традицията датира от 1955 г., когато вестник публикува реклама с телефонен номер на Добрия старец. Номерът обаче се оказал на Континенталното военновъздушно командване, предшественика на НОРАД. Въпреки грешката, военните отговаряли с удоволствие на питанията на децата къде се намира Дядо Коледа.   ", "date": "2018.12.24", "title": "Дядо Коледа потегли от Лапландия"}
{"url": "https://www.actualno.com/society/proverjavat-katastrofata-s-shefa-na-granichna-policija-news_713274.html", "text": "  Вътрешният министър Младен Маринов е разпоредил проверка по случая с катастрофата с директора на Гранична полиция главен комисар Светлан Кичиков, който катастрофира със служебния си автомобил около 14:30 ч в неделя следобед.     След катастрофата с участието на ТИР лекият автомобил е със сериозни материални щети. Инцидентът е станал в района на Пазарджик, на магистрала \"Тракия\" в посока София. В колата е имало още жена и две деца, които не са пострадали. За инцидента вече е образувано и следствено дело. Кичиков остава във Военно-медицинска академия с лицеви травми без опасност за живота. Обстоятелствата около случая се изясняват   ", "date": "2018.12.24", "title": "Проверяват катастрофата с шефа на Гранична полиция"}
{"url": "https://www.actualno.com/crime/blizo-64-kilograma-ekstazi-zadyrjani-ot-slujiteli-na-gdbop-i-agencija-mitnici-news_713276.html", "text": "           В първите часове на 24 декември за проверка на ГКПП-Калотина  е отклонен влизащ в страната товарен автомобил с турска регистрация, пътуващ от Англия през Западна Европа и България за Турция.   Камионът превозвал групаж - стоки за бита и други. В хода на инспекцията на товара, между стока, натоварена в Холандия - плафониери, са открити и пакети с розови и сини хапчета. При полеви наркотест хапчетата са дали положителен резултат за екстази. Общото количество на откритото наркотично вещество е 63,7 кг, разпределено в 32 пакета. Действията са осъществени съвместно с турската полиция в рамките на международна операция. \r\nВодачът на товарния автомобил - турски гражданин, е задържан за 72 часа. Образувано е досъдебно производство по описа на Митница Столична, под надзора на Софийска окръжна прокуратура.  ", "date": "2018.12.24", "title": "Близо 64 килограма екстази задържани от служители на ГДБОП и Агенция \"Митници\""}
{"url": "https://www.actualno.com/balkani/svetyt-prez-2018-godina-chija-e-makedonija-news_711979.html", "text": "   17 юни 2018 г. След много повратности, тиха дипломация и открита конфронтация, Скопие и Атина си стиснаха ръцете за новото име - Северна Македония. Бившата югославска република под ръководството на премиера Зоран Заев пое пътя към Европейския съюз и НАТО, за да докаже не само на себе си, че тук, на Балканите, е възможно да се гради бъдеще без непременно демоните от миналото да участват в него. Спорът за името завърши. А всичко едва сега започва.       Спорът за името  бе десетилетен между Гърция и Македония за официалното наименование на Републиката, нейното население и нейния език. Конфликтът ескалира през годините до най-висока точка и се наложи международно посредничество, включително опити за резолюция от страна на ООН. . От обявяването на независимостта на страната съществуваше дипломатически проблем с името ѝ, което срещаше безпрецедентна съпротива от страна на Гърция.\r\nОфициална Атина считаше, че оставя впечатлението, че Македония е само Скопие и всичко, свързано с това, му принадлежи. Заради този проблем Организацията на обединените нации и Европейският съюз признаваха държавата, използвайки „временното“ (до разрешаване на спора) име the \"Former Yugoslav Republic of Macedonia\" (\"Бивша югославска Република Македония\").  Редица страни, включително четири от постоянните членки на Съвета за сигурност на ООН (САЩ, Великобритания, Русия и Китай) признаваха Македония също под името \"Република Македония\" (\"Republic of Macedonia\"). На срещата в Букурещ на НАТО през 2008 година Гърция се възползва от правото си на вето, заради неразрешения спор.   По-рано в края на февруари 2018 г. Македония предложи . Тогава страната се надяваше, че спорът ще бъде решен навреме, за да получи препоръка за започване на преговори с ЕС през юни и потвърждение на поканата за членство в НАТО през юли тази година.     \", бяха вариантите на Зоран Заев пред гръцката страна. След множество лъкатушения между най-приемвливото решение, накрая на брега на Преспанското езеро - на границата между двете държави. С този израз гръцкият премиер обобщи атмосферата около под споразумението между представителните делегации на двете страни. Ако бъдат изключителни някои отделни прояви на високо напрежение между политиците в Атина и Скопие, трябва да се отбележи, че времето на преговорите около името действително мина в дух на празничност поради \"очакванията за светлото бъдеще\" в отношенията на довчерашни неприятели.    Разбира се, далеч от ювелирното веселие на дипломацията около името, неколкократно . Протестиращи в македонски и гръцки градове размахаха пръст на властта, дръзнала да нагази в дълбоките води на градена с десетилетия идентичност. Масовите недоволства често пъти бяха активно подкрепяни от опозиционните сили в двете държави, а гърците дори и изразяваха изключително крайни призиви .\r\nВ се включиха също ученици, студенти, представители на различни радикални организации, а паралелно с недоволството от преди и след Преспанското споразумение, граждани организираха антинационалистични и антифашистки митинги в подкрепа на добруването между двете страни. Премиерът Зоран Заев все пак реши да пита народа си дали иска чрез да се започнат преговори за членство в ЕС и НАТО. И тъй като имаше консултативен характер, гражданите бързо разбраха, че \"и без него може\" и не реагираха на мосовите агитации за активно участие. Въпреки неособено високия ентусиазъм, допитването статистически бе успешно, .\r\nПосле дойде ред и на македонския парламент. След поредица от инфарктни преговори, управляващи и част от опозицията на основния закон, които практически трябва да регламентират споразумението за името. Процесът по приемане на всъщност трябва да приключи до средата на януари 2019 година. България (прекалено) завоалирано . Преди подписването на Договора от Преспа, заяви, че при промяна на името ще се подготви допълнителен анекс към Договора за приятелство и добросъседство между София и Скопие, който ще бъде предложен за ратификация на парламентите на двете страни. Борисов нееднократно също така подчертаваше през последните месеци, че на колегите си Заев и Ципрас. Президентът също се обяви за анекс към договора ни със Скопие. Но е резонно да бъде зададен въпросът защо това не беше сторено още при подписването на . В последно време се . \"Компромиси с историята на България няма да допусна\", заяви във връзка с изказването на Заев пред парламента на Македония, в което той вменява, че договорът с Гърция дава идентификация за наличието на македонски език и никой няма право да противоречи на това.\r\nА не закъсня. \" \". Това бе написано в наскоро разпространената декларация на македонското министерство на външните работи по повод изявлението Каракачанов, в което той заплаши Република Македония с блокада на членството ѝ в ЕС и НАТО, ако Зоран Заев продължава да твърди, че има македонски език. . Извън тона на дипломацията всъщност прозират страхове, чиято ескалация вдига напрежението най-вече между стари приятели. Eдно от финалните за тази година в Македония сочи, че мнозинството от гражданите на страната счита, че . Според 54,9% от македонците страната им върви не накъдето трябва, а 32,% са на обратното мнение. Междувременно Договорът от Преспа . Новата 2019 г. може би ще бъде истинският лакмус за това колко са устойчиви намеренията за запазване на добрия тон между съседите на Македония. А от волята на политиците в Скопие пък ще зависи бъдещето на един народ, който заслужава перспектива така, както всеки друг Балканите. Народ, чиято страна трябва да принадлежи не на управниците му, а на него самия. ", "date": "2018.12.24", "title": "Светът през 2018 година: Чия е Македония?"}
{"url": "https://www.actualno.com/balkani/po-visoki-pytni-taksi-ot-nova-godina-v-gyrcija-news_713264.html", "text": "  От началото на следващата 2019 година всички, които пътуват в Гърция, ще трябва да заплащат по-високи пътни такси за магистралите, предаде БГНЕС.     Пътните такси се увеличават между 0.03 и 0.05 на км. за леките коли, което означава, че магистралните такси ще бъдат поскъпи между 66 и 150 на сто, съобщава \"Гърцияинфо\".   Пътуващите край Евзони вместо досегашните 1.80 евро ще плащат 3 евро, в Кавала 2.36 евро, а тези минаващи между Игуменица и Янина, вместо досегашните 2.1 евро, ще плащат по 3.42 евро.", "date": "2018.12.24", "title": "По-високи пътни такси от Нова година в Гърция"}
{"url": "https://www.actualno.com/balkani/oshte-22-dushi-arestuvani-v-turcija-za-opita-za-prevrat-news_713256.html", "text": "  Още 22 души арестуваха силите за сигурност на Турция по подозрение в участие в „терористичната организация на фетхуалистите“ /ФЕТО/, която Анкара обвинява в организирането на опит за преврат в средата на юли 2016 г. Това съобщи телевизия Ен Ти Ви, цитирана от БГНЕС.     Операцията се е провела в провинция Бурса, в северозападната част на Турция. При обиските са конфискувани пари в различни валути, общата сума на които се оценява на 25 хиляди долари, а също така множество книги на Фетхуллах Гюлен.   На 15 юли 2016 г. група офицери и войници от турската армия предприеха опит за държавен преврат. Основните сблъсъци се разиграха в Истанбул и Анкара. Загинаха 250 души, без да се броят превратаджиите. Над 2000 бяха ранени. В подготовката на преврата Анкара обвини Гюлен и свързаната с него „терористична организация на фетхуалистите“ - ФЕТО.", "date": "2018.12.24", "title": "Още 22 души арестувани в Турция за опита за преврат "}
{"url": "https://www.actualno.com/asia/prodyljava-da-raste-brojat-na-jertvite-v-indonezija-news_713281.html", "text": "  Броят на загиналите в резултат на цунамито в Индонезия нарасна до 373 души, още 1479 са пострадали. Това съобщи агенция Синхуа, позовавайки се на говорителя на националната Агенция за предотвратяване на стихийните бедствия.     Силното цунами връхлетя крайбрежните райони на островите Ява и Суматра в нощта на 22 срещу 23 декември. Силната вълна е възникнала заради неотдавнашното изригване на вулкана Кракатау.   ", "date": "2018.12.24", "title": "Продължава да расте броят на жертвите в Индонезия "}
{"url": "https://www.actualno.com/america/donald-trymp-podpisa-ukaza-za-iztegljane-na-amerikanskite-vojski-ot-sirija-news_713263.html", "text": "  Президентът на САЩ Доналд Тръмп подписа указа за предстоящото изтегляне на американските войски от Сирия. Това съобщи говорител на Пентагона, като отказа да съобщи други подробности.     Обявяването на решението доведе до оставката на министъра на отбраната Джеймс Матис. Тръмп обяви намерението си да изтегли американските военнослужещи от Сирия, заявявайки, че победата над Ислямска държава е постигната. Според американски официални представители изтеглянето на над 2000-те американски военнослужещи може да отнеме 60 до 100 дни, отбелязва ТАСС.   Президентът на САЩ има намерение изтеглянето да се извърши бавно и при тясна координация с Турция. Целта е да се избегне вакуум във властта в регионите, контролирани от кюрдските бунтовници. Оттеглянето на американските сили обаче ще остави кюрдската милиция Сили за защита на народа без военна подкрепа в момент, когато Анкара заплашва да я нападне. \r\nСпоред американски източници, в Сирия все още има най-малко 14 000 бойци на Ислямска държава, а в съседен Ирак те са дори повече. Всичко това поражда опасения, че те могат да се прегрупират и да подновят атаките си. Франция, Германия и Великобритания вече изразиха недоволството си от решението на Доналд Тръмп да изтегли американските войски от Сирия.  ", "date": "2018.12.24", "title": "Доналд Тръмп подписа указа за изтегляне на американските войски от Сирия"}
{"url": "https://www.actualno.com/health/lekar-vnimavajte-s-prejajdaneto-po-praznicite-news_713259.html", "text": "  По празниците родителите трябва да внимават много с количествата шоколад, които изяждат децата, каза в интервю за БТА гастроентерологът доц. Миглена Георгиева, началник на Втора детска клиника в университетската болница \"Света Марина\" във Варна.     По думите ѝ най-добрият вариант е хлапетата да получават максимум по едно шоколадово яйце на ден. Експертът посочи, че по-подходящо е да се консумира белият вариант на сладкото изкушение, тъй като по-малко предразполага към алергични реакции. А за начало на консумацията изобщо на шоколад, нейният съвет е да се започне след третата година.   Родителите трябва да ограничават максимално и сладкишите с оцветители, допълни Георгиева. По думите й този тип лакомства могат да предизвикат много тежки алергични пристъпи. При проява на такъв, родителите веднага трябва да търсят медицинска помощ. В повечето семейства има антихистаминни препарати, ако детето прояви алергична реакция, трябва да се даде такъв и веднага да се търси лекар, обясни гастроентерологът.\r\nЗа възрастните съветът на Георгиева е да внимават с преяждането, особено хората, които са спазвали Коледните пости. Най-добре е те първо да се захранят внимателно, защото нахвърлянето върху месните блюда може да доведе до различни храносмилателни разстройства, обясни лекарят.  Хората, без значение постили или не, които знаят, че няма да се сдържат и ще прекалят с яденето, е добре да се запасят предварително с лекарства за стомах, които се използват в домашни условия, съветва Георгиева. Според нея, който има храносмилателни проблеми, може да разчита на ензимните препарати - по една-две таблетки няколко дни.\r\nЗа алкохола първият съвет на лекаря е да не се прекалява. Вторият - да не се смесва. Хората с гастритни оплаквания трябва да внимават много с виното, най-вече червеното, обяснява Георгиева. По думите й повече от две чаши от напитката на боговете може да им докара сериозни проблеми.\r\nЗа борба с махмурлука гастроентерологът препоръчва бульони и много, много вода. За прочистването на организма и изтрезняване полза имат и леки супи, но не и любимата на много българи шкембе чорба, защото дразни сериозно стомаха. За да се постигне детоксикиращ ефект, нужното количество вода след тежка вечер е два-три литра.       Въпросът за зелевата чорба като антидот срещу махмурлук предизвиква скептична реакция у гастроентеролога. Тя е народно средство, но е доста солена и кисела, което пък никак не е добре за хора с високо кръвно, посочва Георгиева. Тя допълва, че зелевата чорба дразни стомаха и хората могат да получат гастритни оплаквания, включително коремни болки и гадене. Според лекаря от въпросното народно средство за борба с последиците от препиването трябва да се приема максимум 200 грама.\r\nРазпространената теза, че срещу махмурлука трябва да се действа на принципа \"клин клин избива\" доц. Георгиева отхвърля категорично. При този вариант - да се глътне още алкохол срещу въздействието на вече изпития, токсичните вещества всъщност се качват още повече, посочва гастроентерологът.\r\nИ напомня, че родителите не бива да позволяват на тийнейджърите да пият, нищо че са празници. Ненапразно сервирането на алкохол е разрешено след 18 години, а на Запад - и след навършване на 21 години, посочва Георгиева. Малки количества младежкият организъм може да понесе - под 10 грама твърд алкохол и под 100 грама вино или бира, но все пак дори и това не е препоръчително, посочва гастроентерологът.\r\nРодителите трябва да внимават и да обясняват и на децата си да не посягат често към енергийните напитки, допълва Георгиева. По думите ѝ до една такава на ден е допустимо, стига тийнейджърът да е над 15 години. Повечето от тези толкова разпространени напитки вредят на сърцето, тъй като забързват дейността му и, особено, ако има неразпознати заболявания, може да доведат и до фатален край, пояснява лекарят.\r\nСпоред Георгиева особено опасно е смесването на алкохол и енергийни напитки, при това не само за тийнейджърите, но и за по-възрастните. Коктейлът може да се окаже смъртоносен, нищо че човекът е млад и трениран, отбелязва експертът.   ", "date": "2018.12.24", "title": "Лекар: Внимавайте с преяждането по празниците"}
{"url": "https://www.actualno.com/europe/trevoga-v-barselona-policijata-izdirva-marokanec-po-podozrenie-v-terorizym-news_713270.html", "text": "Държавният департамент на САЩ издаде предупреждение към всички американски граждани в Барселона да бъдат внимателни и предпазливи по време на коледните и новогодишните празници заради възможност от терористични атаки, предаде испанското издание El Pais. Особено внимание се обръща на улица „Ла Рамбла“ в центъра на града, където през август 2017 година при нападение с бус бяха убити 16 души, а десетки бяха ранени. \"Терористите може да атакуват без никакво предупреждение, нападайки туристически дестинации, транспортни центрове и други обществени зони\", се казва в съобщението на американския департамент. -0:00   Същевременно стана ясно, че полицията в каталунската столица издирва човек, който може да бъде свързан с планирането на вероятни атаки. По непотвърдена информация става въпрос за 30-годишен мароканец, който има свидетелство за управление на бусове или автобуси. Униформените в Барселона проверяват водачите на автобуси в центъра на града.  Мерките за сигурност покрай празниците ще бъдат засилени.", "date": "2018.12.24", "title": "Тревога в Барселона, полицията издирва мароканец по подозрение в тероризъм"}
{"url": "https://www.actualno.com/society/bydni-vecher-e-news_713145.html", "text": "  На 24 декември се събираме на Бъдни вечер. Наричаме я още Суха Коледа, Малка Коледа, Крачун, Детешка Коледа, Мали Божич, Наядка.     Празникът е денят, в който свършват четиридесетдневните коледни пости, които стартират на 15 ноември. А според някои народни вярвания Богородица е родила Христос на Бъдни вечер, но съобщила за това на следващия ден.   На трапезата на Бъдни вечер се събира цялото семейство. Според обичая тя винаги се подрежда около огнището. Ястията задължително трябва да са постни и според повечето вярвания – нечетно число. Бройката им е: 7 - колкото са дните на седмицата или 9 - колкото трае бременността на жените. Има райони в България, където на празничната маса се поставят 11 или 12 ястия - колкото са месеците в годината. Те представляват сърми, варено жито, чушки, мед, баница с тиква, ошав, вино и др. Всяко от ястията на трапезата има важна за българина символика. Обредните хлябове са три вида - посветени на Коледа, на селските занаяти и за коледарите. Те се месят придружени с ритуали и песни. Стопанката на дома произнася молитва, а след това се разчупва питата със сребърната пара.\r\nВ някои краища на страната в хляба се пъха и дрян за здраве. Първото парче от питата се оставя на Богородица пред домашната икона. Вярва се, че най-голям късметлия в дома ще е този, на когото се падне парата. Според обичая никой не трябва да става от масата, докато трае вечерята. Освен това трапезата не се раздига след приключването, за да не избяга късметът. Вярва се, че след това идват починалите, за да похапнат.  Преди да се седне на масата или както е обичаят на земята обаче, вечерята непременно трябва да бъде кадена. Това е обичай, при който най-възрастният мъж или жена в дома прекадява с тамян масата. След това стопанинът обикаля и всички останали стаи и помещения в дома. Накрая излиза навън и минава през целия двор и обора. Според народното схващане с ритуала на каденето се прогонват злите и нечисти сили от дома.\r\nПразничната атмосфера от Бъдни вечер се преливала в нощната Коледа. Коледарите обикалят домовете и благославят техните стопани. Те обхождат домовете на групи, като тръгват винаги в източна посока. Във всеки дом изпълняват песни за прослава на стопаните и благопожелание. Това е традицията, която се спазва в трапезата в желанието да се събере семейството, но в нашия променен и противоречив свят дали ще бъдем изпълнени със светли мисли? Дано успеем - защото чистите мисли са първата крачка към чисти дела!   ", "date": "2018.12.24", "title": "Бъдни вечер е!"}
{"url": "https://www.actualno.com/society/prognoza-za-vremeto-24-dekemvri-ponedelnik-news_713221.html", "text": "  Минималните температури на Бъдни вечер (24-ти декември) ще са между минус 1° и 4°. Утре облачността ще се увеличава и след обяд от северозапад ще започнат превалявания от дъжд, които до полунощ ще обхванат почти цялата страна.     През деня ще духа умерен запад-югозападен вятър, но по-късно след обяд ще започне да се ориентира от северозапад и с него ще нахлува студен въздух. Максималните температури ще са между 8 и 13°, на места в Предбалкана и по-високи. Вечерта, с понижението на температурите, на места във високите полета на Западна България, дъждът ще преминава в сняг, но ще е в процес на спиране. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН).\r\nНад Черноморието облачността ще е значителна и привечер от север ще започнат превалявания от дъжд. Ще духа умерен югозападен вятър и с него дневните температури ще се повишат, като максималните ще са между 10° и 14°. Температурата на морската вода е около 7°. Вълнението на морето ще е 2-3 бала.\r\nВ планините ще е ветровито, със силен, по високите и открити части до бурен западен вятър, който вечерта ще се ориентира от север-северозапад. В следобедните часове ще има превалявания от дъжд, на височина над 2 200 метра – от сняг, вечерта и в по-ниските части. Максималната температура на височина 1 200 метра ще е около 9°, на 2 000 метра – около 3°.  През нощта срещу Коледа и на Коледа ще е ветровито и ще започне да застудява. До обяд на отделни места в Южна и Източна България, по преминаващия студен атмосферен фронт, все още слабо ще превалява, предимно сняг. От северозапад облачността ще се разкъса и временно ще намалее. Минималните температури ще са между -2° и 3°, максималните – между -1° и 4°. Атмосферното налягане до вечерта ще се понижава, ставайки по-ниско от средното за декември, след което ще започне да се повишава отново.", "date": "2018.12.24", "title": "Прогноза за времето - 24 декември (понеделник)"}
{"url": "https://www.actualno.com/europe/strelba-po-restorant-v-bruksel-news_713272.html", "text": "  Мъж стреля в ресторант в центъра на Брюксел и избяга, съобщава Ройтерс. Той изстрелял три куршума във витрината на заведението преди да избяга. Няма ранени при инцидента, който е станал около 10 часа местно време.     По думите на очевидци мъжът е използвал автомат „Калашников”, предава Нова телевизия. От полицията заявиха, че мотивите за стрелбата са неясни, но според говорителя на прокуратурата не става дума за терористично нападение.   ", "date": "2018.12.24", "title": "Стрелба по ресторант в Брюксел"}
{"url": "https://www.actualno.com/society/desislava-ivancheva-nikoga-ne-sym-iskala-pari-ot-vaklin-news_713230.html", "text": "  \"Има няколко версии, които ще се изложат в съдебна фаза. Към 14:00 часа разбрах за парите, когато следствия отдел ги показаха на капака на колата. Това е пълна постановка. Тези пари са подхвърлени. Никога не съм ги виждала, никога не съм пипала 56 хиляди евро\", заяви пред bTV задържаната за подкуп кметица на столичния район „Младост“ Десислава Иванчева.     \"Прокуратурата намества данните по делото. Никога не съм искала пари от Ваклин, единствено сме разговаряли за различни обекти в квартала. Ваклин дори не съм го виждала, освен на 15 април, когато ми се каза, че ще дойде инвеститор, който ще дари площадка. Говорихме за зелени системи, съвсем сериозни разговори се водеха. Никога не сме искали да ни се превеждат пари. Той самият каза, че иска да дари площадка\", допълни тя. \"Не може да се прави натиск над адвокатите ми\", категорична бе тя. Десислава Иванчева заяви още, че се чувства прекрасно у дома.   Отстранената кметица на столичния район \"Младост\" Десислава Иванчева и заместничката й Биляна Петрова бяха пуснати под домашен арест на 22 декември. Двете жени, както и третият подсъдим по делото за подкуп Петко Дюлгеров, се прибраха вкъщи в събота. След празниците се очаква окончателно решение от Апелативния специализиран съд за това дали те ще се върнат в ареста.", "date": "2018.12.24", "title": "Десислава Иванчева: Никога не съм искала пари от Ваклин"}
{"url": "https://www.actualno.com/health/ucheni-otkriha-kak-da-podmladim-mozyka-si-news_713282.html", "text": "  Редовните физически упражнения намаляват когнитивните нарушения и „подмладяват“ мозъка. До този извод са стигнали учени от американския Университет Дюк в Северна Каролина. Тяхното изследване е публикувано в списание Neurology, пише БГНЕС.     Научната група е провела експеримент с участието на 160 доброволци на възраст над 55 години. Всички участници в експеримента са имали трудности с концентрацията на внимание, паметта, взимането на решение и са водили заседнал начин на живот, но никой от тях не е страдал от деменция.   Пациентите са разделени на четири групи. В течение на половин година първата група три пъти седмично се е занимавала с аеробика, втората се е хранела според диетата DASH, която обикновено предписват при хипертонията, третата е съчетавала и двата подхода, последната четвърта е била контролна.\r\nЗначително подобряване на функциите на мозъка учените са регистрирали при първата група, а също така сред участниците, които са съчетавали аеробика с диета. В същото време при контролната група се наблюдава прогресиращо влошаване на работата на мозъка.  „Резултатите са обнадеждаващи: само за шест месеца хората, които се занимавали редовно с физически упражнения, могат да подобрят своите когнитивни способности“, заяви Джеймс Алън Блументал, един от авторите на проучването.", "date": "2018.12.24", "title": "Учени откриха как да подмладим мозъка си"}
{"url": "https://www.actualno.com/viewpoint/majmuni-s-klaviaturi-news_713155.html", "text": "  Голямо удоволствие ми доставя писането на ръка. Мисълта е съсредоточена във върха на химикала и след секунда буквичката е изписана, след още две и цялата дума е пред очите ми. Моята мисъл се е превърнала в изписана на ръка дума. В изречение, в текст. Обяснение на идея. Разказ за събития. Описание на външно и вътрешно състояние. Нещо, което може да изтрае дълго, след като моето тяло остарее и си отиде, накъдето му е писано. Тялото ми няма да е тук, но написаното от ръката ми ще е. То може да бъде изгорено, естествено, нищо, че един литературен герой твърди, че ръкописите не горят. То не е и толкова важно, че да заслужава живот вечен. Но има шансове да бъде прочетено от моите пра-пра внуци, ако изобщо такива се родят един ден. И самият процес на писането е бил не само забавление за ума ми, но и нещо, което ме прави повече човек. Развивало е различни страни от характера и съзнанието ми. Правило ме е съсредоточен и търпелив.     Често питам учениците си разни неща, задавам им въпроси – ползвате ли у дома компютър, пишете ли на ръка, примерно дневник или нещо друго, играете ли игри на телефоните си, гледате ли телевизия,  кои приложения ползвате най-често. Компютър вече не се използва, смартфонът го замени. От десетина деца едно или две още ползват компютри и то не за учене, а за игри и филми. На ръка почти никой не пише. Не са пращали писмо, написано на ръка, по пощата. Момчетата играят игри на устройствата си, момичетата не, те предпочитат да комуникират. Facebook вече е олдфешън, новата мания е Instagram и Snapchat. Телевизия, разбира се, гледат. Тази демонична, изродска, вредна и мръсна машина е вездесъща и безмилостна. Прави на салата всичко, до което се докопа. Раздробява всяко съзнание. Съсича го, рендосва го, шкури го, издялква го, подиграва му се, яде времето му. А времето е единственото, което имаме. Абсолютно нищо друго си нямаме. Нямаме си ново БМВ, дори да сме си го купили от магазина. Само временно го ползваме, докато ни изтропат сандалите. А това, което сме имали – времето – сме го изгубили в нищоправене и немислене.   В Швеция, Финландия и други напредничави и нагъзничави страни, по които въздишат мнозина, вече новите маймуни ги отглеждат официално в училище. Факт са първите випуски в образователните им системи, които не пишат на ръка. Няма предмети, по които да използват химикалки и моливи за писане. Пишат само и единствено с клавиатура по разни електронни устройства. Натискат копчета. Мажат по екрана. Прекрасният нов свят се задава със страшна сила. Добре, че няма да съм част от него, щото той ще изглежда жалък, мизерен, плиткоумен, тъп и ухилен. И ще си му е наред всичко, няма да осъзнава колко е тъп – толкова ще е тъп. Фината моторика на пръстите ще бъде заличена, а заедно с нея и цели центрове от мозъка, благодарение на които човекът е бил критично мислещо създание. И творящо създание. На фона на тези иновации изостаналото българско образование ще изглежда за един кратък период много по-развито, понеже тук децата поне в часовете още използват ръцете си за писане с химикал върху тетрадка. После и ние ще ги настигнем маймуните. Ако някой някога ми беше казал, че ще се озовем в исторически период, когато ще отречем писането на ръка, нямаше да му повярвам. Че това ще е краят на цяла епоха в човешката история. А може да бъде и край на самия човек. В началото било Словото, в края ще бъде безсловесието.\r\nКак прогресът доведе до регрес – сигурно вече има такъв научен труд, написан някъде по университетите. Натискането на копчета и мазането по екраните ще се окаже ключово за бъдещето на еволюцията. Ще изчезнат граматическите изисквания, защото детето ги усвоява, докато изписва на ръка думите. А когато ги изписва с клавиатура, правилата на езика няма да бъдат запомняни добре и съответно ще бъдат „облекчени“. Опрости ли се граматиката, ще се опрости и мисленето. Да не говорим, че ще обеднее и емоционалният свят на човек, това вече се е случило и се случва пред очите ни. Оцеляват първичните инстинкти като у животните. Щем или не щем, вървим към първосигнален свят.  Перфектната работна ръка за корпорациите.\r\nНе обичам конспирациите. Обичам да се вглеждам във фактите и признаците. А те са такива – вместо да поумнява, човекът става по-тъп – и дори философът-парламентарист няма какво повече да каже по въпроса.    : Николай Фенерски     ", "date": "2018.12.24", "title": "Маймуни с клавиатури"}
{"url": "https://www.actualno.com/curious/dneven-horoskop-za-25-dekemri-news_713283.html", "text": "        Колкото и да бързате днес няма да можете да ускорите събитията по никакъв начин. Почакайте да получите недвусмислен знак, че пътят е свободен и можете да преминете с желаната от вас скорост.    Днешния ден ще бъде много успешен за тези, които са решили да очароват света около тях и са напълно наясно с мислите и чувствата си. Все пак внимавайте да не случи нещо без да сте го искали.   Днес може да се опуснете. Направили сте всичко, което зависи от вас и по-нататъшни усилия ще бъдат само излишна загуба на енергия и време. От друга страна напълно сте заслужили почивката си и съответната награда за него. Наслаждавайте се на живота и оставете работата за другите.        Днес избягвайте натоварвания от какъвто и да било вид.Ще имате много по-голям успех в интелектуалните дейности, отколкото във физическите. Колкото по-малко мислите днес как да се държите и какво да говорите, толкова по-добре ще ви се получава всичко. Всякакви опити да влезете в някаква роля ще изглеждат напълно фалшиви. Отговорите, които търсите са в самите вас. Бъдете добронамерени и лесно ще се срещнете с истината и спокойствието.      Днес няма да ви се наложи да търсите нищо. Всичко, от което имате нужда ще е около или във вас. Нека така да бъде и през цялата година. Това не е ден за равносметка, а за истинско изживяване на вълшебните моменти. Оставете лошото зад гърба ви и продължете напред с пълни шепи добрина.    Денят ще ви поднесе по-голям подарък, отколкото сте очаквали. Самите вие сте най-големият подарък за друг. Какво по-голямо щастие! Имате всичко, което сте искали, но ще ви предложат още. Взимайте, благодарете, радвайте се и така и следващата година! Не се страхувайте от новото. В него ще е вашето прераждане. Отворете  сетивата си, за да бъдете други и по-добри!    Това е ден, в който да се насладите на постигнатото. Всичко около вас ще предизвиква вашата усмивка и доволство. До година - повече!", "date": "2018.12.24", "title": "Дневен хороскоп за 25 декемри "}
{"url": "https://www.actualno.com/crime/myj-postrada-tejko-pri-katastrofa-kraj-tulovo-news_713245.html", "text": "  Мъж е с опасност за живота след катастрофа на пътя Казанлък-Стара Загора, до село Тулово. Това съобщиха за Агенция „Фокус“ от ОДМВР – Стара Загора.     Управляваният от мъжа автомобил се е ударил в мантинелата на пътя. Пострадалият е с политравма. Той е настанен в болница в Стара Загора с опасност за живота.", "date": "2018.12.24", "title": "Мъж пострада тежко при катастрофа край Тулово"}
{"url": "https://www.actualno.com/society/dobri-sa-uslovijata-za-turizym-po-niskite-mesta-v-planinite-news_713241.html", "text": "  Добри са условията за туризъм в планините. Това съобщиха за Агенция „Фокус“ от Планинска спасителна служба (ПСС) към Българския червен кръст.     Условията за туризъм по високите части не са благоприятни, добри са по ниските. По билата духа силен до ураганен вятър. Сутрешните температури са от минус шест до три градуса. Няма лавинна опасност. Съоръженията работят на Банско, Студенец, Боровец съобразно климатичните условия. Няма регистрирани инциденти с туристи през изминалото денонощие.   Информация за обстановката в планините може да бъде намерена на адреса на ПСС в интернет. Телефоните на службата са: 02/ 9632000 и 088 1470.  ", "date": "2018.12.24", "title": "Добри са условията за туризъм по ниските места в планините"}
{"url": "https://www.actualno.com/celebrate/pochitame-sv-prepodobnomychenica-evgenija-news_712391.html", "text": "  Св. Евгения била римлянка, дъщеря на знатни родители – езичници. Баща й Филип бил управител на гр. Александрия и целия Египет. Тя се отличавала с бляскаво образование и красота. Родителите й се надявали да осигурят нейното бъдеще чрез женитба с един от знатните и богати момци по онова време.     Но младата Евгения не се увличала от мечти нито за женитба, нито за някакво бляскаво бъдеще. Случайно попаднало в ръцете й такова четиво, което предизвикало преврат в нейните чувства и понятия, и езическата обстановка й станала чужда. Това четиво, посланията на св. ап. Павел, пренесло душата й в съвършено друг, нов за нея и чуден християнски свят. От всичката си душа тя обикнала проповядвания от св. ап. Павел Христос и била преизпълнена от желание да Го познае. С тая цел тя търсила случай да се сближи с преследваните християни, от които могла да чуе за Христа и да се посвети на Неговото учение. Поразена от високия смисъл на християнските песнопения, които случайно чула веднъж по време на една разходка извън града, Евгения решила окончателно да се присъедини към християнското общество. Като не се надявала да получи за това позволение от своите родители, а напротив, като се бояла, че ще срещне всевъзможни пречки от тях в това отношение, тя убедила двамата домашни слуги Прот и Якинт да вървят с нея. Тя се облякла в мъжки дрехи, за да може по-удобно да се скрие, когато вземат да я търсят, и напуснала родната къща. Отишла в един мъжки манастир, като се препоръчала за брат на придружаващите я слуги. Всички те били приети и скоро кръстени от еп. Елий, известен със своя свят живот.   Като се предала всецяло на иноческо подвижничество, Евгения достигнала такова нравствено съвършенство, че след смъртта на игумена единодушно била избрана на негово място. Бог я подкрепял в нейните необикновени трудове и я удостоил с дар на чудотворство. Изцерявайки чрез молитва болните, тя придобила известност. Славата, която тя достигнала, не могла да мине без своите обикновени последствия – вражда, клевета...\r\nКато обърнала на себе си вниманието на една знатна жена на име Мелантия, която тя изцерила от болест, Евгения била подложена на нейната отмъстителност, задето с ужас отказала на нейното кощунствено предложение да стъпи с нея в незаконна плътска връзка, при което безсрамната жена предлагала да предаде на мнимия инок всичкото си богатство.  - Млъкни, жено – с негодувание отговорила Евгения на думите на Мелантия, - и знай, че не за това ние сме се отрекли от всички светски блага, за да се прелъстим от богатството. Съединението ни с людете е само в любовта към Христа, и всичкото ни богатство – в познанието на истината.\r\nЗасрамената и разярена до крайна степен Мелантия не се спряла тогава и пред най-позорната клевета, за да погуби светата подвижница, която тя смятала за монах, и дала против него жалба, че уж искал да я прелъсти.\r\nТогава именно за да спаси честа и на монашеското звание, и на братята от своя манастир, които злата жена също така успяла да привлече под отговорност, Евгения решила за изобличаване клеветата да открие своята отдавнашна тайна пред управителя на града – Филипа, свой роден баща...       Доведена при него на съд и лъжливо изобличена от подкупни свидетели, тя се обърнала към него със следните думи: \"Настана време да изкажа свободно и да открия истината, за да изоблича лъжата, приписвана нам. Не от пустославие, но заради славата на Христовото име и за да не допусна тържеството на беззаконието над невинността и незаслуженото поругание над християните, аз трябва да открия тайната, която исках да запазя до края на живота си... Много години ти не си ме виждал, господарю мой, управителю, и не узна в мене под вид на инок твоята родна дъщеря... Но ти сега трябва да узнаеш каква е силата на името Христово, че чрез нея слабите жени не отстъпват в твърдост на силните мъже, и не се поставя между людете друго различие освен степента на вярата... Всички ние сме едно в Иисуса Христа, пред Когото не се прави различие между мъже и жени, както свидетелства християнският учител Павел... Затова и аз, като повярвах в Христа, не се усъмних да Му послужа, като избрах дейност, която, макар и да превишава силите на слабото женско същество, не скрих моя път от вниманието на тия, които можеха да ми попречат да се подвизавам в него... И ето, сега аз се откривам пред тебе, татко, и пред вас мои братя Сергие и Авите, които присъствате тук... Аз съм Евгения, твоята дъщеря, татко Филипе, която от любов към Христа се отрекох от всякаква земна утеха... А ето и слугите ти, сега мои братя, Прот и Якинт, които също така пожелаха да се посветят в служение на истинския Бог!\"\r\nЕдва успяла да каже това за себе си Евгения, и баща й, като я познал още, когато тя говорела и като дошъл на себе си от силното душевно вълнение при такова неочаквано откритие, паднал на шията й със сълзи от неописуема радост и започнал да прегръща своята мила дъщеря...\r\nКой би могъл да измери също така и радостта на Евгенината майка – Клавдия, когато, уведомена за случилото се, побързала да види дъщеря си, която тя отдавна вече смятала за погинала!\r\nНе само родителите на Евгения, но и целия народ, който присъствал тук, възторжено се провикнал: \"Велик е Христос, християнският Бог! Той едничък е истински Бог, Който прави чудеса, открива съкровеното, защищава правдата, посрамва лъжата!\"\r\nСлед това управителят Филип с всичкия си дом и с множество народ приели Христовата вяра. Като узнали за това гонителите на християните, принуждавали го или да се отрече от християнската вяра, или да бъде уволнен от длъжността управител. Филип предпочел последното и тогава бил поставен за епископ. Но не послужил дълго на християните в сан на светител: той бил убит по заповед на новия градски управител – Терентий. След смъртта на Филипа семейството му се върнало в Рим, където синовете му постъпили на държавна служба, а вдовицата му Клавдия заедно с блажената си дъщеря се поселила в своето имение вън от града, където и живеели, като се трудели за разпространението на Христовата вяра. За това и особено за обръщането към Христа на една знатна девойка Васила, Евгения била предадена на мъки. Дълго, но с непоколебимо мъжество тя понасяла различни изтезания. Най-после била обезглавена заедно с Васила на самия ден Рождество Христово в 262 г. Клавдия погребала дъщеря си в своето имение извън града и сама скоро след това се поминала, като била предупредена насън за своята смърт от дъщеря си мъченица Евгения.      Заедно с Евгения били обезглавени и намиращите се при нея Прот и Якинт, задето не искали да вземат участие в едно езическо жертвоприношение. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.12.24", "title": "Почитаме Св. преподобномъченица Евгения"}
{"url": "https://www.actualno.com/plovdiv/s-koncert-pred-obshtinata-startira-praznichnata-programa-v-plovdiv-news_713242.html", "text": "  С фолклорен концерт на откритата сцена на площад „Стефан Стамболов“ започва коледно-новогодишната програма на Община Пловдив. Състави към Народно читалище „Гого Мавров-1930“ ще дадат старт на празничната програма в 12.00 часа.     На 25 декември на откритата сцена ще се състои концерт на ансамбъла за български народни танци „Гео Милев“ с художествен ръководител Стефан Йорданов. В късния следобед ще започне празничен коледен концерт на „Биг Бенд Пловдив“ с диригент Николай Гешев.   На 26 декември празничната програма включва фолклорна програма – концерт, пресъздаване на народни обичаи и коледари, също концерт на Певческо дружество „Ангел Букорещлиев“, концерт на Трио „Сирун“ и танцов спектакъл на Сдружение за култура, изкуство и спорт „Немезида“ в Пловдив.\r\nНа 27 декември жителите и гостите на града ще могат да се насладят на концерт на „Арт Войс център“ с музикален педагог Румяна Иванова на площада пред Общината, също на концерт на трио „Сопрано“.  На 28 декември ще се състоят концерти на ДВГ „Бамбини“ и на рок група „Nana & The Gang“.\r\nНа 29 декември програмата включва фолклорни изпълнения на състави към Народно читалище „Гого Мавров –1930“ и концерт на китариста Огнян Видев.   Програмата в новогодишната нощ започва на откритата сцена пред Общината още в 22.00 часа с концерт на рок група „Jeremy?“. След тях на сцената ще излязат „4 Magic“, а в 23.30 – оркестър „Орфей“ с ръководител Георги Янев. Минути преди полунощ на големия екран на площада ще се излъчи директно новогодишното обръщение на президента на България Румен Радев, а новата 2019 година ще започне с продължение на концерта на оркестър „Орфей“. Финалът на проявите ще бъде концерт на Славин Славчев и групата му „Julian’s Laughter“    ", "date": "2018.12.24", "title": "С концерт пред общината стартира празничната програма в Пловдив"}
{"url": "https://www.actualno.com/society/patriarh-neofit-neka-otvorim-syrcata-i-dushite-si-za-radostta-ot-rojdestvoto-news_713254.html", "text": "  Вестта за Христовото раждане отново отеква навсякъде около нас - в нашите храмове и в нашите домове, в нашите души и в нашите сърца, тържествено възвестявайки настъпването на благоприятната Господня година и началото на Богодаруваното ни спасение. Това се казва в Рождественското послание на Негово Светейшество българският патриарх Неофит.     „Възлюбени в Господа чеда на светата ни Църква, обични братя и сестри,\r\nВ тихата и свята нощ на Рождеството на Божия син сърцата ни и мислите ни отново се устремяват към Витлеемската пещера, където с раждането на Богомладенеца за целия свят настъпи нова епоха и откъдето за всеки изгря нова надежда и вече никой не е сам, защото с нас е Бог.\r\nВ тази нощ на радостта и на надеждата бързаме и вие, заедно с пастирите и мъдреците, да се поклоним пред величието на безпределната Божия любов, да прославим заради нас и нашето спасение въплътилия се Бог и да приемем светлина от незалязващата светлина, изгряла в нашия свят с идването на Богомладенеца.  Вестта за Христовото раждане отново отеква навсякъде около нас - в нашите храмове и в нашите домове, в нашите души и в нашите сърца, тържествено възвестявайки настъпването на благоприятната Господня година и началото на Богодаруваното ни спасение. В светлината и в благодатния мир на тази свята нощ никой около нас не трябва да остава сам и безнадежден, лишен от утеха, внимание и любов, защото затова дойде сред нас Христос, за да дарува на всички ни мир, надежда, светлина и живот. И призова към себе си всички отрудени и обременени, онеправдани и обезнадеждени, защото такава е волята Божия - бедните духом да наследят Царството, плачещите - да се утешат, гладните и жадни за правда - да се наситят, чистите по сърце - да видят Бога и всички да се нарекат синове Божии и Божии приятели и да наследят Царството, приготвено за чедата на небесния ни Отец още от създание мира.   Затова, възлюбени, нека в тази нощ отворим сърцата и душите си за радостта от Рождеството на Спасителя и за всички наши ближни, които са в недостиг и нужда, в беда и в лишение, в страдание и безутешност. И като видим в тях самия днес раждащ се за нас Господ, да бъдем негови истински следовници и подражатели в изява на онази дейна любов, на която сам той ни учеше и към която ни призоваваше.\r\nНека в святата и благословена нощ на Рождеството, проблесналата с идването на Богомладенеца светлина грее навсякъде около нас и чрез нас, свидетелствайки за величието на Божия промисъл и за необятната Божия любов и грижа за всички нас, сътворените по Негов образ и по Негово подобие любими и свидни негови чеда.    В светлата нощ на Боговъплъщението отечески поздравявам всички Вас - верните чеда на Светата ни Църква, с настъпващия Рождественски празник и отправям първосветителски благослов към събралите се около празничната трапеза на Бъдни вечер за мирни и щастливи дни, за благоденствие във Вашите домове, обични чеда и близки. Благодатта, мирът и любовта на Раждащия се Богомладенец да бъдат с всички нас!\r\nЧестито Рождество Христово!”", "date": "2018.12.24", "title": "Патриарх Неофит: Нека отворим сърцата и душите си за радостта от Рождеството"}
{"url": "https://www.actualno.com/chronicles/v-oberndorf-za-pyrvi-pyt-e-izpylnena-tiha-nosht-svjata-nosht-video-news_712359.html", "text": "  „Тиха нощ, свята нощ“ е най-известната традиционна популярна коледна песен в немскоезичния свят. Автор на оригиналния текст, написан на немски език, е австрийският свещеник Йозеф Мор, а мелодията е композирана от органиста и учител по музика Франц Грубер.     Песента е изпълнена за първи път по време на Коледната литургия в нощта на 24 срещу 25 декември 1818 г. в Оберндорф край Залцбург, Австрия и оттогава се разпространява в повече от 50 преводи в цял свят. От оригиналните шест куплета, само петият, вторият и последният куплет се пеят в добре известната версия. През 2011 г. „Тиха нощ, свята нощ“ е призната от ЮНЕСКО за нематериално културно наследство в Австрия. Днес мелодията и текста са обществено достояние.  Песента е преведена на над 140 езика. ", "date": "2018.12.24", "title": "В Оберндорф за първи път е изпълнена \"Тиха нощ, свята нощ\" (ВИДЕО)"}
{"url": "https://www.actualno.com/politics/borisov-prie-v-ministerski-syvet-delegacija-ot-sauditska-arabija-news_713280.html", "text": "  Министър-председателят Бойко Борисов се срещна в Министерския съвет с принц Турки Бин Мохамед Бин Фахад Бин Абдулазис Ал Сауд, съветник в Кралския двор на Саудитска Арабия, и водена от него делегация, съобщиха от правителствената пресслужба.     Българският премиер и саудитският принц обсъдиха двустранното сътрудничество в областта на инфраструктурата, енергетиката, индустрията и хранително-вкусовата промишленост. Провелите се днес разговори са част от установения диалог след официалното посещение на премиера Бойко Борисов в Кралство Саудитска Арабия в края на ноември 2017 г., когато за първи път в историята на двустранните отношения се осъществи визита на толкова високо равнище. В изпълнение на постигнатите тогава договорености в Рияд е и настоящото посещение на принц Турки Бин Мохамед Бин Фахад Бин Абдулазис Ал Сауд.   Целта на срещата в Министерския съвет бе обсъждането на конкретни действия за засилването на сътрудничеството между двете страни. „Саудитска Арабия е перспективен външноикономически партньор на България“, посочи премиерът Бойко Борисов при разговора си с принц Турки Бин Мохамед Бин Фахад Бин Абдулазис Ал Сауд.\r\nОт своя страна саудитският принц изрази сърдечна благодарност за гостоприемството и приветства сътрудничеството на най-високо ниво между двете страни. „Днешното посещение е потвърждение на това. Ще работим за успешно реализиране на всички идеи в областта на икономиката, търговията и политиката“, добави принц Турки Бин Мохамед Бин Фахад Бин Абдулазис Ал Сауд. В ръководената от него делегация бяха още съветникът към Генералния секретариат на Министерския съвет Ахмед Агил Алхатиб, заместник ръководителят на Саудитския фонд за развитие Халид Сулайман Алхудайри, съветникът по международните отношения Хайфа Джедеа, служителите от Кралския двор Фаваз Мохамад Алхажри и Тамер Мохамед Алхухайни и заместник директорът по киберсигурността Мохамед Салех Алхомрани.  В рамките на разговорите със саудитската делегация беше договорено посещение на министъра на икономиката Емил Караниколов в Саудитска Арабия, където с неговия колега да започнат работа по конкретни проекти.", "date": "2018.12.24", "title": "Борисов прие в Министерски съвет делегация от Саудитска Арабия"}
{"url": "https://www.actualno.com/europe/svetyt-prez-2018-godina-sluchajat-skripal-news_712458.html", "text": "  На 4 март 2018 година и дъщеря му Юлия бяха открити в безпомощно състояние на пейка в близост до търговски център в английския град Солсбъри. По-късно двамата са хоспитализирани в тежко състояние с признаци на отравяне и в кома. В следствие на инцидента пострадаха общо 21 души. Хоспитализиран бе и . Британските власти определиха случилото се като опит за убийство.      Бившият полковник от Главно разузнавателно управление в Генералния щаб на въоръжените сили на Русия Сергей Скрипал беше арестуван от ФСБ на Русия през декември 2004 година. В хода на разследването се изяснило, че той е бил вербуван през 1995 година от разузнаването на Великобритания и е предавал информация, представляваща държавна тайна - издавал е руски шпиони в Западна Европа. Осъден е на 13 години строг тъмничен затвор и е лишен от званията си. На 9 юни 2010 година се извършва размяна на лица, обвинени в шпионаж, между Русия и САЩ. Сред разменените лица от руска страна е Сергей Скрипал. От 2010 година 66-годишният Скрипал живее във Великобритания, в град Солсбъри. А случаят с отравянето му незабавно предизвика асоциации с убийството на бившия офицер от Федералната служба за сигурност на Руската федерация Александър Литвиненко, който почина през 2016 г. след отравяне с радиоактивен полоний 210. Резултатите от проведеното разследване дадоха основания на Лондон да достигне до заключението, че Литвиненко е убит \"по указания на Федералната служба за сигурност\" на Руската федерация.   На 3 април британските експерти от секретната химическа лаборатория Портън Даун определиха, че при отравянето е използвано бойното отровно вещество А- 234 от ”.  На 12 април това беше потвърдено от експертизи, проведени в химически лаборатории, избрани от На 11 март следи от нервнопаралитично вещество са били открити в ресторант, където са се хранили бившият руски разузнавач Сергей Скрипал и дъщеря му, съобщи BBC. Веществото било открито в в град Салисбъри, Южна Англия. Доколкото е известно други клиенти, които са били там по същото време на отравянето, не са били в опасност.     На 12 март министър-председателят на Великобритания Тереза Мей обяви, че Сергей Срипал и дъщеря му са отровени с „Новичок”, разработен в Русия. По думите ѝ, Русия преди е произвеждала веществото и все още има възможности да го произвежда. Правителството на Обединеното кралство стигна до извода, че да е  отговорна за действията срещу Сергей и Юлия Скрипал. Мей даде 24 часа на Русия да представи обяснения, заслужаващи доверие, за случилото се. \"Ако Русия не представи правдоподобно обяснение, то отравянето на Скрипал ще се счита за незаконно използване на сила от страна на руската държава на територията на Великобритания\", каза тя.\r\nНа 14 март Тереза Мей в опит за убийството на Скрипал и дъщеря му. Тя обяви, че двустранните контакти с Русия ще бъдат преустановени и от Великобритания ще бъдат изгонени 23 руски дипломати, които вероятно се занимават с шпионска дейност. Мей призова за предприемането на международни мерки по и ще свика извънредно заседание на Съвета по сигурност на ООН.\r\nНа 14 март, по време да заседанието на СС на ООН Великобритания официално обвини Русия в нарушаването на Конвенцията за забрана на химическото оръжие.\r\nНа 15 март министърът на външните работи заяви, че има потресаващи доказателства за съпричастността на Русия към отравянето на Скрипал. Във Великобритания бяха засители мерките по контрол на частните авиопревозвачни, а правителството заяви за намерението да приеме нов закон срещу враждебната дейност на чужди държави.    На 6 март говорителят на руския президент Дмитрий Песков заяви, че за отравянето на бившия руски разузнавач, но Москва  е готова да сътрудничи на следствието. В същия ден посолството на Русия във Великобритания помоли британските власти да бъдат предоставена информация за инцидента. Беше отбелязано, че \"ситуацията в медийното пространство бързо прераства в нова атака, на водещата се във Великобритания На 12 март руският президент Владимир Путин отказа да отговаря на въпроси по случая, като заяви, че той няма отношение към Русия.\r\nНа 13 март в отговор на ултиматума на Тереза Мей, в който тя поиска Русия да предостави обяснение за причастността на Русия към отравянето в близките 24 часа, министърът на външните работи на Русия Сергей Лавров заяви, че . Лавров поиска на Москва да бъдат предадени образци от токсичното вещество и в неспазването на изискванията по Конвенцията за забраната на химическото оръжие.\r\nНа 16 март Следственият комитет на Русия образува наказателно дело за опит за убийство на Сергей Скрипал и дъщеря му Юлия по обществено опасен начин.\r\nПо време на годишната си пресконференция на 20 декември обаче руският заяви, че отравянето на Сергей Скрипал и дъщеря му е било измислено от Великобритания, за да се организира атака срещу Русия.\r\n\"Джамал Хашоги беше убит, а Скрипал, Слава Богу е жив. В единия случай - тишина, а в другия - санкции.... Това е политизиран русофобски подход. Ако не бяха Скрипал, щяха да измислят нещо друго. Целта е да се задържи развитието на Русия, като възможен конкурент\", каза още Путин. На 12 март тогавашният държавен секретар на САЩ Рекс Тилърсън заяви, че изцяло подкрепя позицията на правителството на Великобритания за отравянето на Сергей Скрипал и дъщеря му, включително и за това, че Русия носи отговорност за случилото се. На 13 март американският президент Доналд Тръмп изрази солидарност с позицията на Великобритания.\r\nПрез август САЩ въведоха . Вашингтон забрани доставки за Русия на множество стоки с двойно предназначение, но направи редица изключения. На 8 ноември американският президент Доналд Тръмп обяви, че САЩ сериозно ще проучат последствията за националната си сигурност от новите санкции срещу Русия по случая \"Скрипал\", преди да ги въведат. На 15 март излязоха със съвместна декларация, в която осъдиха отравянето на Сергей Скрипал и дъщеря му. Те заявиха, че британските власти са ги информирали, че е много вероятно Русия да носи отговорност за химическата атака. изразиха съгласие с гледната точка на британските власти, че случилото се няма правдоподобно обяснение. Инцидентът бе определен, като „посегателство върху суверенитета на Великобритания” и „явно нарушаване на Конвенцията за химическото оръжие и международното право.” На 22 март , който беше на посещение в Брюксел, настоя службите по цял свят да се обединят в разкриването на извършителя и поръчителя на покушението срещу бившия руски двоен агент Сергей Скрипал в английския град Солсбъри.\r\n\"Има факт, който е много опасен и който изисква цялата разузнаваческа и контраразузнаваческата гилдия в целия свят да се заеме. Фактът е, че има терористичен акт, хора в предсмъртно състояние, и то с нервнопаралитичен газ, забранен отдавна с конвенции. Който го е направил - дали е Русия, дали е терористична организация, но на всяка цена извършителите и преди всичко поръчителите да бъдат разкрити\", каза Борисов пред българските медии.\r\nКато се позова \"на своя опит в стотици разследвания като главен секретар на МВР\", Борисов каза, че \"обикновено в такива случаи не е това, което изглежда на пръв поглед\", а запитан дали Русия стои зад нападението на Скрипал, отговори, че е мнителен човек и ще коментира, когато поръчителят стане известен.\r\nТой предупреди за голямата опасност пред човечеството подобни бойни отровни вещества да се използват и на други обществени места. \"Щом могат в ресторант във Великобритания, могат да го пуснат и в Брюксел. Ние всички живеем в страх и несигурност. Който го е направил, трябва да си понесе цялата суровост и строгост на закона\", каза Борисов.\r\nПо-рано, на 15 март, написа по случая в Twitter: \"България стои до своя съюзник Обединеното кралство. Използването на отровни химикали е незаконно и трябва да бъде осъдено по най-категоричния възможен начин\". На 14 март Тереза Мей обяви, че в отговор на отравянето на Скрипал от Великобритания , които Лондон смята за сътрудници на руското разузнаване. Освен това бе съобщено за преустановяването на двустранните контакти с руските власти на високо равнище.\r\nНа 26 март администрацията на американския президент Доналд Тръмп обяви за решението за отпрати от страната 60 руски дипломати и да закрие генералното консулство на Русия в Сиатъл.\r\nНа 27 март Съвета на НАТО съкрати представителството на Русия с 10 души.\r\nВ процеса се включиха и други европейски държави: Украйна – 13 дипломати, Канада – 4 дипломати, Германия (4 дипломати), Полша (4 дипломати), Франция (4 дипломати), Литва (3 дипломати), Австралия (2 дипломати), Албания (2 дипломати), Дания (2 дипломати), Испания (2 дипломати), Италия (2 дипломати), Холандия (2 дипломати), Белгия (1 дипломат), Латвия (1 дипломат ), Естония (1 военно аташе), Унгария (1 дипломат), Македония (1 дипломат), Норвегия (1 дипломат], Румъния (1 дипломат), Финландия (1 дипломат), Хърватия (1 дипломат), Швеция (1 дипломат), Грузия (1 дипломат), Черна гора (1 дипломат), Исландия заявила за преустановяване на диалога с Русия на високо ниво. Молдова и Чехия отпратиха трима руски дипломати. . Австрия, Гърция, Португалия и Малта заявиха, че също нямат такова намерение, но изразиха подкрепа към Великобритания. , Люксембург, Малта, Словакия, Словения, Португалия и Европейския съюз отзоваха посланиците си от Русия за консултации, а на 24 март лидерите на страните от ЕС взеха решение да отзоват в Русия за консултации за около месец.\r\nНа 31 март Великобритания обяви за възможното закриване на търговското представителство на Русия в Лондон.  \r\nНа 17 март Министерството на външните работи на Русия на санкциите на Великобритания и отпрати 23 сътрудници от посолството на Великобритания в Москва. Бе съобщено и за закриването на британския съвет в Русия.\r\nНа 29 март министърът на външните работи Сергей Лавров каза, че ще бъде в Санкт Петербург. На 30 март в на Австралия, Албания, Германия, Дания, Ирландия, Испания, Италия, Канада, Латвия, Литва, Македония, Молдова, Холандия, Норвения, Полша, Румъния, Украйна, Финландия, Франция, Холандия, Чергия, Швеция и Естония. На посланиците бе връчена протестна нота и бе заявено, че в отговор на отпращането на руските дипломати Русия обявява за \"персона нон грата\" съответния брой сътрудници на дипломатическите мисии от изброените страни. \r\nНа 30 март Министерството на външните работи на Русия поиска от Великобритания в едномесечен срок да съкрати дипломатическата си мисия.   На 20 април The Daily Telegraph съобщи, че британската полиция и специалните служби са открили главните заподозрени за покушението срещу Сергей Скрипал и дъщеря му, както и, че те се намират на територията на Русия. Анонимни представители на специалните служби казаха, че отровното вещество е било намазано на бравата на вратата на дома на Скрипал. \r\nНа 5 септември началникът на Скотланд Ярд съобщи, че , за да предяви обвинения срещу двама граждани на Русия, офицери от ГРУ, пристигнали на територията на Великобритания под фалшивите имена Обвиняемите са били заснети от камери на улица в Солсбъри малко преди да бъде извършено отравянето на Скрипал. Според британската версия са пристигнали във Великобритания на 2 март и са напуснали страната на 4 март 2018 година. Те са наели стая в хотел City Stay Hotel в Лондон, където бяха открити следи от \"Новичок\". В хода на следствието бе установено, че веществото се намирало във флакон от парфюм \"Premier Jour\" на Nina Ricci. Кралската прокурорска служба издаде европейска заповед за арест за заподозрените.\r\nНа 12 септември руският президент Владимир Путин заяви, че онези, които Великобритания смята за . Той допълни, че това са обикновени граждани и няма нищо криминално в действията им. Путин изрази надежда, че двамата сами ще се разкрият и . На 14 септември телевизия RT публикува интервю на главния редактор на медията Маргарита Симонян с двама мъже, които обявиха, че са Двамата обявиха, че са били в Солсбъри като туристи по съвет на приятели. \r\nНа 16 септември Sunday Mirror съобщи, че има още двама заподозрени - мъж, работещ в посолството на Русия във Великобритания и лекар, който е трябвало да окаже първа помощ, ако някой от изпълнителите (Александър Петров или Руслан Боширов) случайно се отрови. \r\nРазследване на онлайн изданието Фонтанка.ру, The Insider и Bellingcat показа служебните документи на федералната миграционна служба по издаването на паспорти на Петров и Боширов, в които има отметки \"да не се дават сведения\".\r\nНа 26 септември The Insider и Bellingcat заявиха, че са установили идентичността на Руслан Боширов. По тяхна информация той е полковник от ГРУ, \"Герой на Русия\". Официално Лондон не коментира информацията. На 2 октомври Bellingcat, съвместно с журналист на \"Радио Свобода\" обявиха, че истинското име на Боширов е Анатолий Владимирович Чепига.\r\nНа 28 септември The Telegraph съобщи за , който е бил в Солдбъри, за да събере информация за Петров и Боширов. Той е направил план на района, където Скрипал е живял и е установил коя врата използва бившият руски разузнавач.\r\nНа 8 октомври The Insider публикува снимка на руския паспорт на Александър Евгениев Мишкин. Според изданието собственик на паспорта е военен лекар - полковник от ГРУ, и е отъждествяван с втория обвиняем в отравянето на Скрипал Александър Петров. \r\nНа 10 октомври чешкото радио (Český rozhlas), позовавайки се на чешките специални служби, съобщи, че Руслан Боширов и Александър Петров са следили Скрипал от 2014 година. Тогава Сергей Скрипал е трябвало да се срещне с представители на специалните служби. Онлайн изданието \"Фонтанка\" съобщи, че Великобритания ще обяви името на третия предполагаем съучастник в покушението - 45-годишният Сергей Федотов. всякакви неофициални съобщения за заподозрените. На 6 април бе съобщено, че вече . Дъщеря му Юлия също се подобри и тогава тя вече бе в състояние да говори. На 18 май от болницата и бе съобщено, че той ще продължи възстановяването си извън лечебното заведение. \r\n\"Всички изписани пациенти имат право на конфиденциалност. Това създава ограничения за нас да предоставяме подробности за преминатото от тях лечение. Тези обаче, които са пострадали от нервно-паралитично вещество, трябва да бъдат стабилизирани и поддържани в състояние, в което техният организъм може да изработва повече ензими за възстановяване след отравянето\", посочиха тогава от ръководството на лечебното заведение.\r\nСъщо през април стана ясно, че Великобритания обмисля да предложи на бившия руски шпионин Сергей Скрипал и дъщеря му Юлия нови идентичности и нов живот в САЩ. Идеята е двамата да бъдат предпазени от евентуални последващи опити за убийство. Според Reuters служители на британското разузнаване МИ6 обсъдили презаселването на Скрипал с колегите си от ЦРУ.\r\n\"Ще им бъдат предложени “, казва неназован източник, цитиран от Sunday Times. Източници на Sunday Times предполагат в свой доклад, че Великобритания ще иска да гарантира безопасността на Сергей и Юлия Скрипал като ги презасели в една от страните от т.нар. „пет очи“ – партньорство за споделяне на разузнавателни данни, в което влизат още САЩ, Канада, Австралия и Нова Зеландия.\r\n\"Очевидно най-подходящото място за презаселване е САЩ, защото там има по-малка вероятност да бъдат убити и е по-лесно да ги защитим там под нова самоличност“, допълни тогава източник от разузнаването, запознат с преговорите. На 4 юли 2018 година други двама души пострадаха от от Новичок, този път в Еймсбъри, който се намира на 11 км от Солсбъри. На следващият ден бе потвърдено, че – Чарли Роули, на 45 години, и Доун Стърджис, на 44 години. Информацията, че са пострадали от \"Новичок” беше потвърдена от химическата лаборатория в Портън Даун. Отравянето е станало след контакт със , съобщиха от британската полиция. По думите на Роули пред британските медии предметът е бил флакон, който двамата с Стърджис са помислили за шишенце с парфюм.\r\nНа 9 юли бе обявено, че . Тя бе майка на три деца. Смъртта на Стърджис се третира като убийство, уточниха от британската полиция. Състоянието на Роули бе критично, но стабилно и той оцеля. На 26 август мъжът отново бе хоспитализиран с , като бе диагностициран с менингит.", "date": "2018.12.24", "title": "Светът през 2018 година: Случаят \"Скрипал\""}
{"url": "https://www.actualno.com/koledenduh/kozi-chudovishta-veshtici-razlichnite-simvoli-na-koleda-po-sveta-news_713284.html", "text": "  Символите на Коледа не са само Добрият старец, Снежанка и джуджета. На някои места по света хората са създали далеч по-странни, дори страшни празнични персонажи, пише Дарик.     На почит в скандинавските страни освен традиционните играчки за елхата са и такива във форма на кози. Скандинавската коледна коза се появила още преди християнството. Образът идва от вярванията в бог Тор в Норвегия, чиято каляска според легендите била теглена от две кози. Днес на празника маскирани хора, наметнати в кози кожи, обикалят от врата на врата и пеят песни, докато домакините се опитват да познаят кой се крие под маската.\r\nВ Каталуния има интересна традиция, свързана с коледния дънер - Кага Тио, буквално преведено - „изхождащ се дънер“. Дънерът в Испания се издълбава, поставя се на четири дървени крака, а от едната му страна се рисува усмихнато лице. Подготвя се още от 8 декември и се гледа като домашен любимец. Всяка вечер децата слагат различни лакомства и го завиват с одеяло, за да не настине. На Коледа цялото семейство се събира около дънера, пее песни и го налага с пръчки. Забавлението продължава, докато дънерът не се освободи от всички лакомства и подаръци.\r\nОсвен обичайните фигурки за Рождество - Мария, Йосиф, Исус, в Испания присъства и т.нар. кагане. Това е малка фигурка, представена в доста деликатна поза - докато се изхожда по голяма нужда. Тя се скрива в сцената на Рождество и е символ на късмет и просперитет през новата година. Тази традицията датира още от 18 в. Тогава най-много се е използвал образът на гном, но все по-често в неудобната поза се изобразяват редица известни личности.  В Австрия освен джуджета и Снежанка Дядо Коледа си има и зъл помощник - чудовище, наречено Крампус. Крампус обикновено е с твърде ужасяващо лице и е облечен в кожи, защото трябва да плаши непослушните деца преди празника.\r\nЛа Бефана пък е грозна и стара, но добра вещица. На 5 януари вечерта тя започва да обикаля по улиците на Италия и да раздава лакомства на децата, подобно на Дядо Коледа.\r\nКоледната котка е още един зъл коледен герой, който плаши децата в Исландия. Там всички послушни деца получават нови дрехи на Коледа, непослушните стават „храна” за котката.    ", "date": "2018.12.24", "title": "Кози, чудовища, вещици - различните символи на Коледа по света"}
{"url": "https://www.actualno.com/asia/opasnost-ot-novo-cunami-v-indonezija-news_713235.html", "text": "  За опасност от ново изригване на вулкана Анак Кракатау предупредиха властите в Индонезия. Към местните и туристите в района на Зондския проток е отправено предупреждение да стоят далеч от брега и по възможност, на по-високо място, пише БГНЕС.     По последни данни вълната се е образувала заради подводно свлачище, предизвикано от изригването на вулкана Анак Кракатау. В най-засегнатите райони спасители и доброволци разчистват отломките в търсене на оцелели и загинали. Индонезия се намира в така наречения Огнен пръстен в Тихия океан, с повишена опасност от земетресения и вулканични изригвания.   Броят на загиналите в резултат на цунамито, предизвикано от вулкан в Индонезия, се повиши до 281, като повече от 1 000 са ранените, съобщиха от Националната агенция за бедствия, като отчаяното търсене на оцелели продължава. Над 4 400 местни жители бяха принудени да напуснат домовете си заради стихията. 520 къщи са почти напълно унищожени.", "date": "2018.12.24", "title": "Опасност от ново цунами в Индонезия"}
{"url": "https://www.actualno.com/curious/luboven-horoskop-za-24-28-dekemvri-news_713231.html", "text": "  Рядко се оставяте да вземат връх при вас, но сега е точно от онези моменти, когато е  редно да го сторите. Никой няма да злоупотреби с това и да станете  уязвими, не се притеснявайте.      Време е да сложите \"край\" на всички ангажименти, проблеми и негативни  мисли. Вие сте човекът, който трябва да го направи, така че гледайте с  усмивка към бъдещето и забравете за всички незначителни дреболии във  връзката си. Би трябвало да сте взели максимума от всички социални ангажименти,  които имахте през месеца. Сега забавете темпо, отдайте се единствено на  топлината и , които ви заобикалят. Най-накрая ще намерите хармония с партньора. Празничните дни около  Коледа вещаят страхотни моменти, защото сте на едни и същи вибрации.   Макар че всичко изглежда да върви като по „мед и масло”, има нещо,  което ви притеснява. Може би вече ви е писнало от празнично настроение и  имате нужда от повече страст? Поемете контрол над желанията си и  действайте! ", "date": "2018.12.24", "title": "ЛЮБОВЕН хороскоп за 24-28 декември"}
{"url": "https://www.actualno.com/society/ne-davajte-fojerverki-na-deca-syvetvat-ot-mvr-news_713285.html", "text": "  Гражданите трябва да знаят, че е хубаво да се ограничи достъпът на деца до пиротехнически изделия, защото, за съжаление, голяма част от инцидентите стават именно с тях. Това каза Валентин Венков от службата \"Контрол на общоопасните средства\" в Националната полиция пред БНР.     Неправилната употреба на пиратки или фойерверки е причина за много инциденти в празничните дни. Често тези продукти са с неясен произход и качество, отчитат от МВР и съветват гражданите да бъдат изключително внимателни, когато боравят с подобни фойерверки.   \"В закона изрично е записано, че пиротехнически изделия не могат да се използват в затворени помещения, изключая първа категория, които са най-безобидните. Не могат да се използват близо до социални домове, лечебни заведения, учебни заведения, молитвени домове. Гражданите да знаят, че е хубаво да се ограничи достъпът на деца до пиротехнически изделия, защото, за съжаление, голяма част от инцидентите стават именно с тях. Хубаво е преди употребата на пиротехнически изделия внимателно да се четат указанията за употреба, които са написани на опаковката. Особено опасно е поставянето и запалването на пиротехника в метални контейнери или в стъклени бутилки, тъй като това води до инциденти\", допълни Валентин Венков.", "date": "2018.12.24", "title": "Не давайте фойерверки на деца, съветват от МВР"}
{"url": "https://www.actualno.com/showbusiness/potvyrdeno-bez-djoni-dep-v-novite-epizodi-na-karibski-pirati-news_713238.html", "text": "  Шон Бейли, който отговаря за кинопроизводството в компанията „Дисни“, потвърди информацията, че Джони Деп няма да участва в снимките на новия филм от сагата „Карибски пирати“.     Бейли съобщи, че сценаристите вече работят над сюжета на новия филм. От „Дисни“ планират да рестартират приключенската сага, като привлекат създателите на сценария на „Дедпул“ Пол Верник и Рет Рийз.   Джони Деп игра във всичките пет части на лентата, която донесе на „Дисни“ 4 милиарда долара. За ролята си на капитан Джак Спароу в първата част той беше номиниран за „Оскар“ /2004 г./, но статуетката грабна Шон Пен, припомня БГНЕС.", "date": "2018.12.24", "title": "Потвърдено: Без Джони Деп в новите епизоди на \"Карибски пирати\""}
{"url": "https://www.actualno.com/crime/mladej-naryga-bashta-si-s-noj-news_713255.html", "text": "  42-годишен мъж е с опасност за живота, след като 20-годишният му син е направил опит да го убие с кухненски нож в гърдите. Трагедията се разиграла във врачанското село Пудрия в неделя сутринта минути след 6 часа.     Пострадалият е закаран за преглед в Центъра за спешна медицинска помощ във Враца, където лекарите преценили, че състоянието му е тежко и го транспортирали за лечение в София. Синът е задържан в полицейския арест за срок от 24 часа, съобщава Дарик.   ", "date": "2018.12.24", "title": "Младеж наръга баща си с нож"}
{"url": "https://www.actualno.com/europe/vulkanyt-etna-izrigna-zatvoriha-letishteto-v-katanija-news_713286.html", "text": "  Вулканът Етна изригна и изхвърли облаци от прах в небето, предават световните агенции. Това принуди властите да затворят летището на град Катания, Източна Сицилия, пише . Няма данни за пострадали.     Вулканът е активен от няколко дни. Решението да се затвори летището в Катания е от 14 часа днес местно време, но въпреки това кризисният щаб не изключи някои полети да бъдат осъществени, предава агенция АНСА.   Етна е един от най-активните вулкани в света. За последен път е представлявал сериозна заплаха за населените места по склоновете му през 1992 г., когато потоците лава се насочиха към Дзаферана - градче със 7000 жители.", "date": "2018.12.24", "title": "Вулканът Етна изригна, затвориха летището в Катания"}
