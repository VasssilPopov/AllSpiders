{"url": "https://www.actualno.com/plovdiv/vtora-sedmica-protest-sreshtu-izbora-na-ivan-geshev-za-nov-glaven-prokuror-v-plovdiv-news_774551.html", "text": "      Между 150 и 200 пловдивчани се събраха тази вечер пред сградата на прокуратурата на пл. \"Съединение\" в знак на протест срещу избора на Димитър Гешев за нов главен прокурор. В сравнение с миналия понеделник, броят на протестиращи е в пъти по-голям.       Забелязва се сериозно присъствие на привърженици на \"Да, България\", а към поводите за протеста, освен избора на Гешев, се прибави и подкрепа към сайта \"Биволъ\".   \"Дори на един селски футболен мач да отидеш, ако знаеш, че съдията е подкупен, с какви очи ще гледаш на всичко\", споделя възрастен пловдивчанин. \"А става дума не за селски футболен съдия, за главен прокурор. Ако си мълчим, после ние ще страдаме\". Протестът протича мирно, следващата дата за ново събиране е с особена натовареност -  9 септември.     ", "date": "2019.08.05", "title": "Втора седмица протест срещу избора на Иван Гешев за нов главен прокурор в Пловдив"}
{"url": "https://www.actualno.com/ruse/voennomorskite-sili-v-ruse-izdignaha-bylgarskite-znamena-news_774559.html", "text": "      На 5 август 1879 г. в 12 часа на четирите военни руски кораба „Опит“, „Взрив“, „Пордим“ и „Горний Студен“ се издигат български знамена и е изсвирен маршът „Шуми Марица“ и така се ражда българския Военноморски флот. Тези кораби са представлявали Морската част на Дунавската флотилия, чието седалище е било в Русе. По традиция втория неделен ден на август се отбелязва като Празник на Военноморските сили.      По този повод днес Русе е домакин на тържества за светлата годишнина с участието на контраадмирал Кирил Михайлов и други висши офицери от флота.    На пресконференция контраадмирал Кирил Михайлов запозна присъстващите с последните успехи на военните ни моряци. Той каза, че честванията започват: „от град Русе - люлката на българското военно морячество“.  Висшият военен акцентира върху успешното изпълнение на планираните задачи пред флота. „През месец май за първи път от началото на века се проведе учение на река Дунав. Тренировките по съвместните действия на Военноморските сили на България и „Гранична полиция“ – Русе за предотвратяване на незаконен трафик на оръжие и хора подобри взаимодействието между институциите и показа желанието на военния флот да се върне на река Дунав, като това ще продължи и в бъдеще“, заяви Михайлов.\r\n„През юли Военноморските сили на страната проведоха националното военноморско учение „Бриз 2019“ отворено за участие на ВМС от страни-членки на НАТО. Нашите ВМС участваха с 18 бойни и спомагателни кораби и катери 2 вертолета и с 900 души личен състав. Общо в учението участваха 11 държави с 26 бойни и спомагателни кораби и катери, 5 самолета, 5 вертолета и 2018 военнослужещи от ВМС на България, Албания, Белгия, Гърция, Италия, Канада, Полша, Румъния, САЩ, Турция, Франция, Втората постоянна група кораби на НАТО и Втората постоянна група противоминни кораби на НАТО от силите за отговор на Алианса, както и 132 души от 21 държавни организации, институции и ведомства о 4 министерства, местни органи на управление, неправителствени и частни организации. Оценката за учението е много висока.\r\nПрез годината минен ловец „Цибър“ участва във втората постоянна група противоминни кораби на НАТО, фрегата „Дръзки“ и корвета „Бодри“ в румънското противоподводно учение Sea Shield, корвета „Бодри“ в украинско-американското учение Sea Breeze, а фрегата „Дръзки“ във втората постоянна група кораби на НАТО. Наши щабни офицери са в органите за подготовка и  управление на други учения, операции и мисии на Алианса и Европейския съюз.        До момента ВМС организираха и проведоха общо 39 тактически учения на единичния кораб, 29 тактически учения на бреговите формирования, 4 на корабни дивизиони, 2 на отряд кораби, 1 тактическо учение на Флотилия бойни и спомагателни кораби, национално военноморско учение с международно участие „Бриз 2019“, 12 международни учения, като 4 от тях от типа Passex.\r\nПрез септември ще се проведе тактическо учение на Флотилия бойни и спомагателни кораби. През октомври и ноември базов миночистач „Шквал“  ще бъде в състава на Втората постоянна група противоминни кораби на НАТО, а октомври и ноември фрегата „Дръзки“ ще участва в операцията по морска сигурност на НАТО Sea Guardian в Средиземно море“, заключи контраадмиралът.\r\nЗаместник кметът по комунални дейности Наталия Кръстева награди офицер, старшина и старши матрос с плакет „Русе“ и грамоти. Контраадмирал Кирил Михайлов получи от местната власт икона на Свети Николай Чудотворец. Ръководството на флота също награди Община Русе.\r\nПо-късно Представителният духов оркестър на ВМС изнесе концерт, последван от шествие и ритуал по полагане на венци и цветя пред Паметника на моряка. Празничната вече завърши с илюминации на площад „Свобода“.       ", "date": "2019.08.05", "title": "Военноморските сили в Русе издигнаха българските знамена"}
{"url": "https://www.actualno.com/smolyan/ochakvat-zvezdata-mile-kitich-za-sybora-na-cheshmarite-v-dospat-news_774552.html", "text": "      Концерт на мегазвездата в сръбския попфолк Миле Китич е планиран за събора на чешмарите в Доспат в събота. Изявата му е разделена на две части, става ясно от програмата на събитието.      Сръбско-босненският изпълнител ще се появи на сцената в 21 часа и ще изпълнява любими на зрителите хитове в продължение на един час.\r\nВ 22 часа е официалното откриване на събитието с приветствие на кмета на Доспат Елин Радев, което ще бъде последвано от заря.\r\nКогато официалната церемония завърши, Миле Китич отново ще привлече своите фенове.  Припомняме, че месеци преди Събора на чешмарите местната управа обяви анкета, в която поиска от жителите на общината да посочат кои певци искат да чуят.\r\n„Миле Китич беше с най-много предпочитания в пуснатата по-рано анкета за избор на изпълнители за празника на община Доспат. Китич обеща, че ще пее за жителите и гостите на събора. Както винаги, организаторите готвят богата и разнообразна програма“, съобщиха от отдел „Култура“ в местната администрация.\r\nПразникът започва от петък привечер на малката сцена с оркестър „Панчо Иванов“, Николина Чакърдъкова и фолк певицата Алисия.       В събота (17-ти август) през деня на голямата сцена ще се проведе първата част от фестивала на народното творчество – с надпяване и надиграване на състави за автентичен фолклор от Смолян и съседни области.\r\nЗа 12 часа е предвиден концерт на Иван Дяков, а следобедът ще продължи с надпяване и надиграване.\r\nНа малката сцена ще се изявят трио „Сопрано“, народната певица Радостина Паньова и Миле Китич.\r\nВ неделя дообед и следобед ще продължи фестивалът на народното творчество. Той ще бъде прекъснат в 12 часа с концерт на народната певица Росица Пейчева. А за 15 часа е паниран традиционният турнир по народна борба.\r\n„Празникът на община Доспат се провежда под патронажа на кмета Елин Радев“, уточняват от местната администрация.    ", "date": "2019.08.05", "title": "Очакват звездата Миле Китич за събора на чешмарите в Доспат"}
{"url": "https://www.actualno.com/america/the-wall-street-journal-trymp-osydi-idejata-za-prevyzhodstvo-na-bjalata-rasa-news_774555.html", "text": "      Президентът Тръмп осъди идеята за превъзходството на бялата раса и призова за ограничаване на достъпа до огнестрелно оръжие за онези, които се смятат за рискови за обществената безопасност, в първото си официално обръщение към нацията, след с множество жертви и ранени през уикенда, пише американския вестник The Wall Street Journal.      „Тези варварски престъпления са нападение над нашите общности, нападение срещу нашата нация и престъпление срещу цялото човечество“, заяви Тръмп, говорейки от Дипломатическата стая на Белия дом. „Обещаваме да действаме с неотложна решимост.“\r\nПрезидентът осъди расизма, фанатизма и идеята за бялото превъзходство в най-острото си обръщение досега. \"Тези зловещи идеологии трябва да бъдат победени\", каза той. се разследва като възможно престъпление от омраза, като властите проучват антиимигрантския манифест, за който се предполага, че е написан от заподозрения, който описва потенциалната масова стрелба като отговор на „нашествието в Тексас” от испаноезични имигранти.     Президентът направи редица предложения за прекратяване на това, което той нарече „зла зараза“, помитаща нацията, но се отказа да призовава за сериозни законодателни промени за ограничаване на продажбата на огнестрелно оръжие в САЩ. Той призова за прекратяване на „прославянето на насилието“ във видеоигрите и критикува интернет, че предоставя „опасен път“ на „радикализирани, разстроени умове“.\r\nТръмп също така каза, че е призовал Министерството на правосъдието да предложи законодателство, за да се гарантира, че тези, които извършват престъпления от омраза и масови убийства, ще бъдат изправени пред смъртно наказание. И призова за преразглеждане на законите за психичното здраве, за да се „идентифицират по-добре психично разстроените лица“, включително и за тяхното задържане.\r\n\"Психичното заболяване и омразата дърпат спусъка, а не пистолета\", заяви президентът.    Тръмп не предложи конкретни мерки във връзка с призива си за ограничаване на достъпа до огнестрелно оръжие за онези, които се считат за \"сериозен риск\" за обществената безопасност. Той също така подкрепи законите, които са приети от повече от дузина щати и целят временно да блокират опасните хора да имат достъп до огнестрелно оръжие. Подобни закони се подкрепят от някои републиканци в Сената.\r\nПрезидентът не спомена призив, който той отправи по-рано в понеделник в социалната мрежа „Туитър“ към републиканските и демократичните депутати да се обединят около „отчайващо необходима имиграционна реформа\"Не можем да оставим убитите в Ел Пасо, Тексас и Дейтън, Охайо, да умрат напразно\", написа Тръмп в „Туитър“ в понеделник сутринта.   В сутрешните си публикации Тръмп също обвини медиите, казвайки, че „Фалшиви новини допринесоха много за гнева и яростта, които се натрупват в продължение на много години.“\r\n„Медиите носят голяма отговорност за живота и безопасността в нашата страна“, написа Тръмп.\r\nПрезидентът не реагира на критиките на демократите, че неговата реторика е помогнала за насърчаване на насилието. Участниците в надпреварата за кандидат-президентска номинация от Демократическата партия заявиха , че реториката на президента за имигрантите играе роля в мотивацията на тексаския стрелец.   Как певицата Риана А анализ за връзката между реториката на Тръмп и убийствата  ", "date": "2019.08.05", "title": "The Wall Street Journal: Тръмп осъди идеята за превъзходство на бялата раса"}
{"url": "https://www.actualno.com/asia/turskata-opozicija-okolo-1-mln-sirijski-migranti-rabotjat-nelegalno-v-turcija-news_774560.html", "text": "      Около един милион сирийски мигранти работят нелегално в Турция за много ниски заплати. Това се казва в анализ на основната опозиционна Републиканска народна партия, докладван от нейния вицепрезидент Вели Агбаба, предаде БГНЕС.      Според него 20 на сто от нелегално работещите сирийци са под 15-годишна възраст.   От началото на тази година 31 185 сирийски мигранти са получили разрешителни за работа.\r\nПравителството си затваря очите за проблема с нарастващата безработица в страната. В същото време то използва проблема, за да създаде нетърпимост сред местните жители към сирийските мигранти. Същата политика важи и за мигрантите от други страни, които са в Турция, добави Агбаба.   ", "date": "2019.08.05", "title": "Турската опозиция: Около 1 млн. сирийски мигранти работят нелегално в Турция "}
{"url": "https://www.actualno.com/society/myj-po-banski-se-izkypa-v-edno-ot-rilskite-ezera-news_774513.html", "text": "      Любителско видео, изпратено до Нова телевизия, показва мъж по бански, който съвсем спокойно излиза от ледените води на едно от най-известните планински езера в България – „Окото”.      Въпреки строгите забрани за къпане в , подобни прояви не са рядкост. В началото на 2019 г. световни звезди като Беър Грилс бяха глобени за палене на огън, ловуване и плуване в един от водните басейни в планината.   „Сигналът е изпратен до Нова, а човекът, който е подал информация за случая, не се е свързал с нас. Нямаме нищо, върху което да работим, за да установим кой е нарушителят. Ако сигналът беше изпратен до нас, служителите ни много бързо щяха да отидат на място. При всички положения човекът, подал сигнала, щеше да разпознае нарушителя”, заяви директорът на Национален парк „Рила” Красимир Андонов, отбелязва още \"Дарик\".\r\nЗнаете, санкциите за престъпване на правилата за влизане в езерата са сериозни. Глобата е от 500 до 5000 лв.    ", "date": "2019.08.05", "title": "Мъж по бански се изкъпа в едно от Рилските езера"}
{"url": "https://www.actualno.com/society/novinite-naj-vajnoto-za-denja-5-avgust-news_774567.html", "text": "      Редакционният екип на ви представя най-важните новини за изминалия ден, 5 август.       Има ли сериозно разминаване в публикувано доказателство, сочещо вина на служителя на Tad Group Кристиян Бойков за хакерската атака срещу НАП и фактическото развитие на събитията?   Единодушно и без никакъв дебат Прокурорската колегия на Висшия съдебен съвет (ВСС) върна подалия оставка като ръководител на Антикорупционната комисия (КПКОНПИ) Пламен Георгиев на работа в Специализираната прокуратура. \"Като магистрат, чийто професионален път е минал изцяло в различни структури на прокуратурата и следствието, искам искрено да благодаря на всички колеги от прокуратурата, независимо дали са изразили подкрепата си за мен в качеството ми на кандидат за главен прокурор, или не са го направили\". Това се казва в позиция, изпратена от зам.-главния прокурор Иван Гешев до медиите.     Бившият шеф на НЕК Петър Илиев научил, че е освободен от ръководните си постове в държавната компания, докато бил на плажа. Новият ръководител на БЕХ Жаклен Коен му го съобщил по телефона, докато Илиев бил в отпуска, без да му обясни каква е причината. До Нова година цената на свинското у нас ще бъде с около 50% по-висока, отколкото е била в началото на 2019 г. Средната му цена ще е 7,50 лева - това заяви по bTV експертът на Асоциацията на месопреработвателите в България Кирил Вътев.    Президентът Тръмп осъди идеята за превъзходството на бялата раса и призова за ограничаване на достъпа до огнестрелно оръжие за онези, които се смятат за рискови за обществената безопасност, в първото си официално обръщение към нацията, след масовите стрелби с множество жертви и ранени през уикенда, пише американския вестник The Wall Street Journal. Ако високоточната артилерия с наземно базиране, маневрените изтребители на военновъздушните сили (ВВС) и разрушителите на военноморските сили (ВМС) успеят по време на бойни действия с висока интензивност да обменят безпрепятствено засекретени данни за целите в реално време, Пентагонът ще се приближи много до това, да реализира на практика разработваната концепция за водене на бойни действия едновременно на различни територии и в различни сфери. През почивните дни руски власти задържаха стотици протестиращи срещу това, че режимът на Путин се опитва да заглуши призива за честни избори. Поведението на Путин демонстрира не толкова сила, колкото слабост, пише в своя статия изданието The Wall Street Journal.  ", "date": "2019.08.05", "title": "Новините: Най-важното за деня, 5 август"}
{"url": "https://www.actualno.com/america/stoltenberg-razshirjavaneto-na-nato-e-otgovornost-kym-globalnata-sigurnost-news_774509.html", "text": "      Генералният секретар на НАТО Йенс Столтенберг разясни причината, поради която алиансът разширява своето присъствие след края на Студената война.      Според Столтенберг, трябва да бъде ясно, че в продължение на 40 г. НАТО не е действала извън пределите на своята територия и нейната единствена задача е била да сдържа Съветския съюз. Той смята, че задачата е била изпълнена успешно, тъй като Студената война е приключила без нито един изстрел.   След падането на Берлинската стена хората са започнали да се питат дали алиансът е необходим, както преди. Варшавският договор престанал да съществува, СССР се е разпаднал на отделни държави. „При тази ситуация НАТО трябваше или да прекрати съществуването си, или да излезе отвъд пределите на своята територия в Европа и Северна Америка”, заключава генералният секретар. Тогава е взето решение да се излезе извън пределите на тази зона, за да се прекратят етническите войни на Балканите, да се помогне в борбата с пиратството в Африка, в борбата с тероризма в Афганистан и така нататък, предаде БГНЕС.\r\n„Ние не искаме НАТО да бъде въвлечена във всички световни конфликти”, подчертава Столтенберг. Ключовата задача на алианса е да защитава от нападения.  Варшавският договор за приятелство, сътрудничество и взаимна помощ между Албания, България, Унгария, ГДР, Полша, Румъния, СССР и Чехословакия е подписан през 1955 година. Представители на осемте държави обясняват сключването на този договор с необходимостта от предприемане на мерки в отговор на създаването на НАТО и включването на тогавашна Западна Германия в този блок.\r\nПрез февруари 1991 г. е взето решене за разпускане на военните структури на Варшавския договор, а през юли същата година в Прага е подписан протокол за пълно прекратяване на дейността му.    ", "date": "2019.08.05", "title": "Столтенберг: Разширяването на НАТО е отговорност към глобалната сигурност "}
{"url": "https://www.actualno.com/politics/istorik-ako-dneshnoto-obshtestvo-vzeme-dobroto-ot-socializma-shte-e-dobre-za-vsichki-news_774553.html", "text": "      Не бива да се поддаваме на настроенията, които битуват в сегашното общество, че всичко по времето на Тодор Живков е било много добро, тъй като това не е така. Това каза историкът професор Иска Баева пред \"Фокус\" по повод годишнината от смъртта му.      „България е една затворена държава, която не осигурява свобода на движение на своето население“, каза Баева за България по времето на управлението на Тодор Живков. Тя говори и за позитивите от това управление, а именно модернизационните процеси. „В социалистическия период, който продължава 45 години, има ускорена модернизация, вярно, извършена на висока човешка цена, защото не бива да забравяме, че модернизацията става за сметка на селото, на ускорената урбанизация, хората напускат селото и отиват да живеят в градовете. Но процесът на ускорена модернизация дава видими резултати“, добави професор Баева, като коментира, че голяма част от модернизираната индустрия е била унищожена.   „Голяма част от тази индустрия беше унищожена в годините на Прехода не защото беше неконкурентоспособна, а заради частни интереси, апетити и всичко, което познаваме в последните 30 години“, поясни тя. Искра Баева каза още, че живеем в общество, което се нуждае от доброто в Социализма. „Ако могат да вземат доброто от социализма и да го пренесат в сегашното ни демократично общество, това би било добре за всички“, обясни още тя. ", "date": "2019.08.05", "title": "Историк: Ако днешното общество вземе доброто от социализма, ще е добре за всички"}
{"url": "https://www.actualno.com/europe/metroto-v-london-sybira-danni-ot-smartfonite-na-pytnicite-news_774546.html", "text": "      Метрото в Лондон се превърна в най-новата транспортна агенция, която използва данните за местоположението, събрани от смартфоните на пътуващите, в опит да подобрят услугите.      Транспортната компания, който управлява метрото, започна събирането на данни в своите станции тази седмица, за да определи как хората се движат през системата и колко са натоварени влаковете и платформите. Пътниците ще се възползват от това, тъй като по-късно тази година ще получат повече сигнали за закъснения и задръствания. Допълнителни влакове могат да се добавят и по маршрути, където данните показват, че влаковете са особено препълнени, предаде \"Фокус\".\r\nПрез последните години все по-често се случва транспортните организации по целия свят да използват данни от смартфони, за да планират по-добре услугите. Казват, че цифровите данни предлагат прозрения, които значително надминават предишните методи, като например анкети на потребители.\r\nНо транспортните експерти смятат, че Лондон може да има първата система за обществен транспорт, която да проследява и използва данните за отделните пътувания в реално време. Като се има предвид колко обема на пътникопотока в Лондон, други градове могат да последват примера, ако проектът успее. Практиката също поражда опасения относно поверителността на данните на потребителите, нежеланото проследяване, потенциалните хакове и злоупотребата с данни.   ", "date": "2019.08.05", "title": "Метрото в Лондон събира данни от смартфоните на пътниците"}
{"url": "https://www.actualno.com/analysis/putin-strahyt-i-protestirashtite-news_774446.html", "text": "      През почивните дни руски власти задържаха стотици срещу това, че режимът на Путин се опитва да заглуши призива за честни избори. Поведението на Путин демонстрира не толкова сила, колкото слабост, пише в своя статия изданието The Wall Street Journal.      Несъгласието с путинския режим винаги е било по-силно в градските центрове на страната. Но през изминалата година дори някои традиционни региони - поддръжници на президента му обърната гръб заради състоянието на руската икономика.   В продължение на пет години реалните доходи падаха. Непопулярното, но необходимо решение на Путин да повиши пенсионната възраст с пет години не му помогна политически. \r\nСега рискът е в това да не започне борба зад граница - нов фронт в Прибалтика или ексалиране на напрежението в Азовско море, за да отвлече вниманието от вътрешните проблеми в страната. Изданието припомня, че след военните му авантюри в Грузия през 2008 година рейтингът на руския президент е бил почти 90%.  Путин може би е склонен да действа, докато  САЩ и Европа някои губят търпение заради дългосрочната изолация на Русия. Вместо да се предава Западът трябва ясно да разбере, че срещу всяко напрежение зад граница ще бъде оказана съпротива и това ще доведе до нови икономически санкции.\r\nСпоред германското издание Der Spiegel репресиите срещу издават страха на Москва от бъдещето.   Путинската система е към края си. През 2024 година Путин ще трябва да напусне президентския пост, освен ако не промени Конституцията отново.    Според изданието изгода от протестите и свързаните с тях репресии ще извлекат началниците на органите за безопасност, които ще докажат на Кремъл своята незаменимост. Щетите ще останат за все по-слабите политически институти, като общинската власт в Москва. Собянин е възможен приемник на Путин, но според някои анализатори ескалацията на напрежението е насочена към намаляването на неговата власт. Със сигурност 2024 година вече заяви, че приближава. ", "date": "2019.08.05", "title": "Путин, страхът и протестиращите"}
{"url": "https://www.actualno.com/analysis/kak-sasht-shte-specheli-vojnata-sreshtu-rusija-ili-kitaj-news_774478.html", "text": "             Въпреки че този обмен на данни, разбира се, вече е в ход, Министерството на отбраната усъвършенства и разширява принципите на съвместна атака, като възнамерява да достигне качествено ново ниво на оперативна ефективност. Това се отнася не само за непокрити досега области като космоса, но и за нов мащаб на наземни, въздушни, надводни и подводни атаки.   Командването за вече създаде две многодоменни оперативни групи. Те предупреждават за заплахи в Европа и Тихоокеанския басейн и целят развитието на взаимодействието между разнородни единици във въздуха, по суша и по море. Ръководителят на командването на перспективните въоръжения генерал Джон Мъри наскоро заяви пред журналистите, че армията се приспособява бързо към воденето на многодоменни бойни действия в рамките на подготовката за война на бъдещето. По думите на Мъри, преобразувания се правят както на структурно и организационно ниво, така и в тактиката, техниката и процедурата на действията.\r\nКакво става, ако сонарните системи за подводните дронове открият вражеска подводница в близост до уязвимото крайбрежие на съюзниците - и незабавно прехвърлят данните за местоположението си на подводниците и надводните съдове, а те от своя страна използват задействат изтребители, за да унищожат подводницата от въздуха? Ами ако тези възли се простират далеч отвъд хоризонта, образувайки цяла мрежа от интегрирани бойни системи? В този случай може да е необходимо дори да се активират изтребители, ако торпеда и други оръжия са извън обхвата или използването им ще бъде невъзможно по други причини. Или ако противоподводната авиация не работи поради трудната бойна ситуация, която ще изисква използването на стелт самолети.  Ако това се случи, ще имаме сили, способни да противостоят на сложни, добре въоръжени противници в няколко театри едновременно. Ако отидем още по-напред, то данните за заплахи от такъв вид ще постъпват оперативно в , което ще позволи да се мобилизират отбранителните войски и да се открие огъня на противника по-близо до мястото на изстрелването с помощта на радар с наземно базиране. Замисълът е в това да се съкрати максимално времето за обработка на сигнала, да се предадат данните между родовете войски, да се разменят радиолокационни сигнали и да се проведат координирани атаки във въздуха, по суша и море. Да предположим, че откритата подводница на противника изпълнява разузнавателна мисия преди планиран десант на противника. Ранното откриване би позволило на сухопътните сили да се подготвят по-добре за отблъскване на нахлуване от типа „въздух море-земя“ и да се задействат наземните радарни бази и наземни ракети-прехващачи за унищожаване на противникови ракети, коментира още различните възможности изданието.\r\nПодчертавайки важността на този вид динамика за съвместна атака, Мъри се позова на последните многодоменни кабинетни военни игри във Форт Левънворт, щата Канзас. „Участваха командването на ВВС, тризвезден адмирал от ВМФ и двузвезден генерал от Квантико (морската пехота)“, добави Мъри.\r\nКакто съобщават директните участници, по сценарият приятелските „сини“ войски са воювали срещу условния „червен“ противник. Използват се карти и данни от разузнаването, вземат се предвид спецификата на терена и географските фактори, както и информация кои страни участват във и в какъв мащаб. Събитията се развиват в буквалния смисъл на думата на масата, съседни компютри са свързани за симулация и анализ и понякога дори им се налага да използват пода на фитнес зала.       От особено значение във военните игри е оценката на бойните загуби. Например, какво се случва, ако вражеската атака унищожи повечето от наличните сили? Какви опции има командирът?\r\nКакто съобщават пред военното списание „Уориър“ високопоставени военни чиновници, военните игри обхващат пълния спектър от културни, икономически и географски фактори. Например, някои се провеждат в Арктика, а други – в пустинята. Ученията на тихоокеанския театър е по-вероятно от другите да помогнат за справяне с предизвикателствата, свързани с обширните океански пространства и фактора, известен като „тирания на разстоянието“. Европейските игри, напротив, ще помогнат да се изследва междуконтиненталната мобилност, да се изучи релефът и да се отработят както бойните действия в планински райони, така и нападение срещу крупни концентрации на сухопътни сили.\r\nКакто се отбелязва в изследване, подготвено в Училището за съвременни военни изследвания към Командно-щабното училище на сухопътните войски на САЩ във Форт Левънворт, щата Канзас, провеждането на военни игри включва два теоретични модела за вземане на решения. „Единият идва от възможностите на противника, другият - от неговите намерения“, се казва в изследване, озаглавено „Водене на щабни учения: води ли настоящият метод до оптимални решения?“\r\nМногодоменният подход често се разглежда като модерна версия на стратегията „въздух-земя“ от епохата на Студената война. Той предвиждаше своеобразен синтез на бойни операции въздух-земя за противодействие на съветската заплаха на европейския континент и се предвижда да осигури сухопътни войски, които да се противопоставят на превъзхождащи съветски войски с прикритие от въздуха.\r\nПредполагаше се, че авиацията ще бъде използвана в непосредствена близост до сухопътните сили, за да атакува настъпващите сухопътни сили на противника с цел отслабване на линиите на снабдяване или унищожаване на укрепления, за да се изчисти пътят за настъпателни сухопътни операции. Въпреки че тези цели са, разбира се, все още важни, настоящата доктрина за междудомените се основава на факта, че въздушните и сухопътните сили са по-разпръснати и поради това в някои отношения са много по-опасни. Днешните сухопътни сили са по-уязвими от въздушни удари и ракети с далечен обсег, нападения от дронове и управляеми оръжия, способни да удрят цели от големи височини.      Като се има предвид всичко това, техническият аспект на многодоменността предполага фундаментално изместване към използването на самите данни като основно оръжие във военните операции. Тактическото използване на данни за организиране и провеждане на ефективни бойни действия включва цял арсенал от техники, като например използването на въздушни активи като „възли“ на по-голяма бойна схема „въздух-море“, използване на наземно оръжие за атака на противниковата отбрана, както и използването на разузнавателните самолети във височина и обсег, за да се определи точно положението на наземните цели за наземни атаки.\r\nРазбира се, сухопътните сили и военновъздушните сили отдавна успешно се интегрират в бойни операции, включително координация въздух-земя в Ирак и Афганистан. Специалните сили на САЩ, специална тактическа ескадрила на ВВС и стратегически разположени тактически диспечери на авиацията отдавна си сътрудничат при определянето на координатите на наземните цели за въздушни атаки - и често целите за изтребители се „начертават“, използвайки наземни лазерни далекомери.\r\nОбяснявайки някои характеристики на ролята на ВВС в тази инициатива, пенсионираният генерал-лейтенант Дейвид Дептула, декан на Института за аерокосмически изследвания „Мичъл“, заяви, че разпределената многодоменна мрежа ще бъде „костелив орех“ за противника.\r\nТази концепция, при която информацията се превръща в незаменима съединителна тъкан на многодоменни военни действия, е разработена от Дептула в програмната работа на Института Мичъл „Развитие на технологиите и войната в XXI век: въвеждане на „Боен облак“.\r\n„Бойният облак преобръща цялата парадигма на комбинирания бой: акцентът не е върху оперативните области, а върху информацията. Тази концепция се развива еволюционно и разграничените мрежови платформи - във всяка област - се превръщат в своеобразна „система от системи“, се отбелязва в труда.   Например, – например, управляемите многозарядни ракетни системи и артлиерия – достигат своя предел на разстояние от 70 до 90 километра. Високомобилните ракетно-артилерийски системи с оперативно-техническо назначение (HIMARS) имат максимален обсег от 300 километра. Това, впрочем, съвсем не означава, че целта може да бъде идентифицирана бързо на такова разстояние.\r\nВъпреки това, редица изтребители, бомбардировачи, БПЛА и наблюдателни самолети могат да изминат до 500 морски мили (926 километра) без зареждане с гориво. Когато се интегрира с наземно оръжие, това може значително да увеличи обхвата на потенциалните атаки от въздуха и сушата, както и разузнавателните мисии. Задачата, както обясни Дептула, е да се формира разширена „самовъзстановяваща се“ военна мрежа.\r\n„Ако врагът е унищожил няколко самолета, данните ще отидат в останалите елементи от мрежата“, съобщава Дептула в интервю пред „Уориър“ в началото на годината. В рамките на тази структура „бойният облак“ може да използва разпръснатите средства на ВВС с голям обсег в качеството на „сензорни възли“ в тандем с наземните оръжия.\r\nВъоръжените сили разработват далекобойни оръжия с висока точност (LRPF), предназначени да поразяват цели на разстояние до 500 километра. Предполага се, че това наземно оръжие ще бъде в подкрепа на тази концепция и ще разшири диапазона на поразяване. Това е пример за това как наземните оръжия ще могат да удрят цели на големи разстояния с помощта на „мрежови“ въздушни платформи. В тази връзка най-големите разработчици на оръжие наричат LRPF приоритетна програма, която се реализира с ускорени темпове.\r\nЗначително разширената въздушно-наземна мрежа, добавя Дептула, би могла да има правомощията да унищожава оръжия на големи разстояния с помощта на въздушни „възли“. Един по-разпръснат модел на атака, подсилен от оръжия и датчици за далечна дистанция, ще застраши досега недостъпни цели. По този начин изтребителят F-35, докато е във въздуха, ще може да използва своите безпилотни сензори за определяне на цел извън обсега на наземните ракети, отбелязва още списанието The National Interest. ", "date": "2019.08.05", "title": "Как САЩ ще спечели войната срещу Русия или Китай?"}
{"url": "https://www.actualno.com/curious/silvestyr-staloun-i-dolf-lundgren-zaedno-v-televizionen-serial-news_774534.html", "text": "      Знаменитите актьори Силвестър Сталоун и Долф Лундгрен отново ще работят заедно, този път в нов телевизионен сериал, към който проявяват интерес Fox, CBS и NBC.      Сценарист на проекта е Кен Санзел, който работи по популярния сериал \"Числа\".   61-годишният Лундгрен ще играе ролята на секретен агент в отдела за сигурност на ООН, определен като \"едночленен SWAT екип\" и преговарящ в заложнически ситуации, предаде БГНЕС.\r\nПорталът Дедлайн пише, че Сталоун, 73-годишен, може да бъде и режисьор на проекта освен продуцент.  Изпълнителни продуценти са Тони Кранц, партньор на Сталоун от филмите за Роки, и мениджърът на Лундгрен, Крейг Баумгартен.\r\nСталоун и Лундгрен за първи път участват заедно във филма \"Роки IV\", където изиграха съперниците Роки и Драго, а след това отново се срещнаха в „Непобедимите“.   Двамата пресъздават и роли във филма \"Крийд II\".     ", "date": "2019.08.05", "title": "Силвестър Сталоун и Долф Лундгрен заедно в телевизионен сериал "}
{"url": "https://www.actualno.com/america/svaliha-dva-samoleta-s-narkotici-nad-venecuela-news_774522.html", "text": "      Венецуелските сили свалиха два самолета, за които е имало сигнал, че превозвали наркотици от Колумбия, предаде РИА Новости, цитирани от БГНЕС.      \"Свалени са два самолета, които се опитват да преминат през западното въздушно пространство на държавата с незаконни вещества от Колумбия на борда. Те бяха неутрализирани в съответствие с протоколите и закона\", заявиха от съвместното командване на аерокосмическата отбранителна сила на Венецуела.   Още през 2013 г. президентът на Венецуела Николас Мадуро заяви, че е одобрена законодателна норма, която позволява свалянето на всеки самолет на наркомафията, който лети незаконно над територията на страната. Предложението за разработване на този законопроект беше направено от президента Уго Чавес, след което венецуелският парламент одобри този документ. ", "date": "2019.08.05", "title": "Свалиха два самолета с наркотици над Венецуела "}
{"url": "https://www.actualno.com/analysis/putin-njama-da-razpolagame-raketi-na-mestata-kydeto-sasht-njama-takiva-news_774507.html", "text": "      В петък САЩ официално се оттеглиха от Договора за ядрени сили със среден и малък обсег (ДРСМО) - споразумението от 1987 г., забраняващо на Вашингтон и Москва да разработват, строят и насочват ядрено-ракетни наземни ракети в обхват от 500 до 5 500 км.      „Русия няма да се откаже от задълженията си за поддържане на глобалната стратегическа стабилност, но не може да пренебрегне ситуацията със сигурността, произтичаща от оттеглянето на САЩ от ДРСМО“, заяви руският президент Владимир Путин.   В изявление, публикувано след заседание на руския Съвет за сигурност, посветено на въпроса за ДРСМО, Путин потвърди готовността на Москва да възобнови пълноценните преговори с Вашингтон за стратегическа стабилност и сигурност възможно най-скоро и заяви, че Русия разчита на американския \"здрав разум\" и чувство за отговорност, цитира Спутник.\r\n„Според нас действията на САЩ, които доведоха до срива на ДРСМО, неизбежно ще доведат до обезценяване и ерозия на цялата рамка на глобалната сигурност, включително на новото споразумение СТАРТ и Договора за неразпространение на ядрени оръжия“, каза Путин.  Русия, според думите на Путин, не може да бъде удовлетворена от декларациите за \"мирни намерения\" на САЩ и техните съюзници. В същото време той отбеляза, че Русия няма да се откаже от собствените си едностранни ангажименти.\r\nПутин помоли Министерството на отбраната, външното министерство и руското разузнаване да проучи усилията на САЩ за разработване и разгръщане на нови ядрени сили след края на ДРСМО и каза, че Русия ще бъде принудена да разработи и да разположи наземни ракети със среден и малък обхват, ако американската страна започне да го прави.   В същото време Путин обеща, че Москва няма да разполага ракети с  малък и среден обсег в райони, където американската страна също не разполага такива.    Според руския президент потенциалните заплахи, произтичащи от оттеглянето на САЩ от Договора, ще бъдат противодействани от руски ракетни и крилати ракетни системи, включително Kх-101, Кинжал, Калибър и перспективната хиперзвукова ракета Зиркон. ", "date": "2019.08.05", "title": "Путин: Няма да разполагаме ракети на местата, където САЩ няма такива"}
{"url": "https://www.actualno.com/business/hristina-burdasheva-shte-oglavi-direkcija-pravna-i-regulatorna-politika-v-a1-news_774541.html", "text": "      Христина Бурдашева ще оглави дирекция „Правна и регулаторна политика” в А1. Тя става част от екипа на телекома от 12 август 2019 г.      Христина е с повече от 15 години опит в областта на правото, корпоративната етика и протокол, и защитата на данните. Преди да се присъедини към А1, тя заема длъжността главен юрисконсулт за Румъния, България и Източна Адриатика и ръководител по правните въпроси на защита на личните данни за Европа в Mondelēz International, и е част от лидерския екип на Mondelēzза Югоизточна Европа. Професионалният ѝ опит преди това включва ръководни позиции в редица международни компании, сред които KMG International (бивша Rompetrol Group).\r\nС привличането на човек от друга индустрия А1 търсиразличен поглед върху бизнеса, който ще помогне на екипа да бъде още по-бърз и клиентски ориентиран в работата си. Това е поредната стъпка от стратегията на компанията, насочена към оптимизиране на работата и ускоряване на процесите по вземане на решения.\r\n„Радвам се, че ще имам възможност да работя в динамичен сектор като телекомуникациите, където нещата непрекъснато се променят и разкриват нови възможности пред обществото. Надявам се, чемоята експертиза и опит ще бъдат от полза за една от най-утвърдените и разпознаваеми марки у нас – А1”, сподели Христина Бурдашева.   ", "date": "2019.08.05", "title": "Христина Бурдашева ще оглави дирекция „Правна и регулаторна политика” в А1"}
{"url": "https://www.actualno.com/asia/teroristite-obstreljaha-s-raketi-ruskata-baza-hmejmim-v-sirija-news_774521.html", "text": "      Терористи са извършили артилерийска атака срещу авиобаза „Хмеймим“ в Сирия, ранявайки четирима цивилни, съобщи Министерството на отбраната на Русия, цитирано от БГНЕС.      \"На 5 август около 14:30 ч. московско време съоръжението за контрол на въздушното пространство в авиобаза \"Хмеймим\" засече изстрелването на три многоцелеви ракети в посока на руската авиобаза, идващи от север\", се казва в съобщението, цитирано от Спутник.\r\nСпоред военните, баражът не е ударил авиобазата, която продължава операциите си както обикновено.\r\nВместо това снарядите са ударили близкото село с цивилно население.  \"Според сирийските органи за сигурност военните снаряди са паднали в близкото селище Руайсаид Афиф, което е довело до наранявания на четирима местни жители\", заявиха руските военни.\r\nПо-рано Сирийската информационна агенция съобщи, че терористите са атакували авиобазата, като \"значителни наранявания и материални щети\" са причинени след падането на снаряди в близост до авиобазата.\r\nАвиобазата, в която се помещава по-голямата част от руските сили, разположени в Сирия, е подложена на многократни нападения през годините, като терористите се опитват да я обстрелват с помощта на множество ракетни системи или извършват нападения с помощта на дронове.     ", "date": "2019.08.05", "title": "Терористите обстреляха с ракети руската база „Хмеймим“ в Сирия "}
{"url": "https://www.actualno.com/ruse/interesni-promeni-v-rykovodstvoto-na-obshtina-ruse-news_774527.html", "text": "      Кадрови промени са извършени в ръководството на Общинска администрация - Русе. Със заповед от 5 август на градоначалника Пламен Стоилов от поста заместник-кмет по „Устройство на територията“ е освободен Димитър Наков.      Също така, считано от днес се преустановяват и функциите на Мария Иванова като ръководител на Пресцентъра на Община Русе. Причини за спешното освобождаване не се съобщават.    ", "date": "2019.08.05", "title": "Интересни промени в ръководството на община Русе "}
{"url": "https://www.actualno.com/asia/sirijskata-armija-vyzobnovjava-voennite-operacii-v-idlib-news_774495.html", "text": "      Сирийската армия заяви, че ще възобнови операциите срещу управлявания от джихадистите регион Идлиб, само няколко дни след като се съгласи на примирие, приключващо месеци на бомбардировки, предаде АФП.      \"Въоръжените терористични групи, подкрепени от Турция, отказаха да спазват примирието и стартираха много атаки срещу цивилни в околните райони\", съобщава държавната информационна агенция САНА, използвайки кадри за джихадистите и бунтовниците.   \"Въоръжените сили ще възобновят военните си действия срещу терористите\", се казва в изявление, слагащо край на примирието. \r\nНапомняме, че лидерът на Хаят Тахрир ал Шам, основната джихадистка група в северозападната част на Сирия в областта Идлиб, от бъдеща буферна зона ден след влизането в сила на примирието в района.  \"Това, което режимът не би могъл да постигне със сила, няма да получи и чрез мирни средства или чрез преговори и политика\", каза Абу Мохамед ал-Джолани – лидер на джихадистите. \"Никога няма да се оттеглим от зоната\", допълни той. ", "date": "2019.08.05", "title": "Сирийската армия възобновява военните операции в Идлиб "}
{"url": "https://www.actualno.com/politics/politolog-shte-ima-otliv-ot-patriotichnite-organizacii-news_774543.html", "text": "      В дългосрочен план си мисля, че е промяната на политическата обстановка ще доведе до това патриотичните организации да реализират определен отстъп. Това каза пред „Фокус“ политическият анализатор Георги Харизанов по повод края на политическия сезон.      Според него бъдещето на коалицията „Обединени патриоти“ със сигурност не е розово и на отделните патриотични формации.   „Много хора биха казали, че ВМРО има устойчиво бъдеще, тъй като те направиха добър резултат на европейски избори. Вкараха двама евродепутати. Не съм оптимист и не бих надценил този процес. Това, което ВМРО направи на тези европейски избори е да събере на едно място вотът на патриотичните организации, тъй като хората обичат да гласуват за някого, който в крайна сметка ще успее. Никой не обича да хвърля гласа си на боклука“, посочи Харизанов.\r\nПо думите му поведението им и отношенията по между им не допринасят за възпирането на този процес. „В следващия парламент, ако изобщо патриотичните организации бъдат представени, то ще е в доста по-малък размер спрямо сегашния. Ще имат доста по-малък наброй депутати. Поне в това, което виждам до момента, ще е концентрирано основно около ВМРО. За съжаление, всъщност не и за мое - нито Атака, нито НФСБ, не успяха да влязат в ролята на управляващи и лидери и отговорни политици. Просто не им се получи“, уточни още Харизанов.   ", "date": "2019.08.05", "title": "Политолог: Ще има отлив от патриотичните организации"}
{"url": "https://www.actualno.com/asia/eskalacija-na-naprejenieto-v-honkong-news_774503.html", "text": "      Група хора, облечени в бели фланелки, нападна с метални прътове протестиращи в Хонконг, съобщава изданието „South China Morning Post”, цитирано от БГНЕС.      По време на протестите през юли в Хонконг на метростанцията „Юанлан”отново имаше нападение над пътници, в резултат на което пострадаха 45 човека. Нападателите помислили пасажерите за демонстранти.   Този път сблъсъците са станали в района Норт Пойнт. Малко след това протестиращите обкръжили и започнали да чупят прозорците на жилищата, в които, според тях, се укривали нападателите.\r\nБГНЕС припомня, че тази сутрин несъгласните със законопроекта за екстрадиция парализираха всички транспортни комуникации в Хонконг, включително движението на експресните влакове за международното летище. Малко по-късно в седем района на града започна акция на гражданско неподчинение. Успоредно с протестите се провежда и стачка, към която се очаква да се присъединят 500 хиляди служители от бизнессектора. Към нея вече се присъединиха авиодиспечерите и представителите на киноиндустрията и културните институции.  Полицията използва сълзотворен газ, за да разгони демонстрантите, които обкръжиха един полицейски участък и започнаха да хвърлят камъни по служителите на реда. Протестите и сблъсъците със силите на реда продължават в целия град. Хиляди демонстранти са превзели пътищата и мостовете и на практика са блокирали автомобилния транспорт.\r\nМасовите протести в Хонконг не стихват вече трети месец. През последните две седмици те са съпроводени с ожесточени сблъсъци между демонстрантите и силите на реда.    ", "date": "2019.08.05", "title": "Ескалация на напрежението в Хонконг "}
{"url": "https://www.actualno.com/society/ban-izgrajda-syvremenen-dejta-centyr-i-superkomputyrna-sistema-news_774402.html", "text": "      По проект на обща стойност над 24,9 млн. лв., Българската академия на науките (БАН) чрез своя Институт по информационни и комуникационни технологии стартира изграждането на съвременен Дейта център и суперкомпютърна система от ново поколение.      В края на миналата седмица Институтът обяви обществена поръчка за доставка на система, която ще даде възможност за съхранение и обработка на петабайти (РВ) от данни. Тя е с прогнозна стойност над 6 млн. лв. без ДДС и включва закупуване и доставка на компютърна система, състояща се от двойно резервиран MDS сървър, 4 двойно резервирани OSS сървъра, 8 сървъра за работа с обща памет, запомнящи масиви на основата на твърди дискове и на SSD устройства, както и комуникационно оборудване за осъществяване на вътрешни и външни връзки на системата.   Проектът \"Център за върхови постижения по информатика и информационни и комуникационни технологии\" се финансира от Оперативна програма „Наука за образование и интелигентен растеж. Над 75% от одобрените средства са предназначени за изграждане на научна инфраструктура. А целта с изграждането на съвременен дейта център и суперкомпютърна система е България да утвърди лидерската си позиция в Югоизточна Европа в областта на високопроизводителните пресмятания.\r\nНаучно-изследователската инфраструктура ще се реализира на два етапа. Първо, изграждане на дейта център с капацитет над 3 РВ като в един петабайт (РВ) информация се съдържат 1024 терабайта и може да побере 500 млрд. страници стандартен текст или 745 милиона флопи диска. Предвидено е също така реализиране на първия етап от лаборатория за 3D-дигитализация и микроструктурен анализ с микронна резолюция.  Вторият етап е изграждане на следващо поколение високопроизводителна изчислителна система с висока енергийна ефективност и производителност над 1 PFOP/s. Вторият етап от изграждането на Лаборатория за 3D-дигитализация включва оборудване за компютърна томография на динамични процеси със суб-микронна резолюция.  Новата инфраструктура ще бъде интегрирана в европейските електронни инфраструктури, като по този начин се осигурява достъп до ресурси в EGI и PRACE – европейски междуправителствени организации за научни изследвания и усъвършенствани компютърни технологии. ", "date": "2019.08.05", "title": "БАН изгражда съвременен дейта център и суперкомпютърна система"}
{"url": "https://www.actualno.com/europe/vzriv-v-sklad-za-boepripasi-v-rusija-evakuirat-hora-video-news_774463.html", "text": "      Взрив е избухнал в Красноярски регион в Русия, съобщи ТАСС. Инцидентът е станал в склад за съхраняване на боеприпаси. Според \"Интерфакс\" на място са пристигнали автобуси за евакуация на населението.      До момента е известно за двама пострадали, сред тях е жена, ранена от осколка. Според изданието Baza в горящия склад се пазели мини и патрони.      ", "date": "2019.08.05", "title": "Взрив в склад за боеприпаси в Русия, евакуират хора (ВИДЕО)"}
{"url": "https://www.actualno.com/dobrich/kraj-dobrich-otkriha-150-praseta-otglejdani-bez-nikakva-biosigurnost-news_774464.html", "text": "      Ветеринари са открили в района на военното летище в Добрич частен двор с отглеждани в него прасета. По данни на животновъда Стоян Стоянов броят на прасетата в стопанството му е около 150, съобщиха от областна администрация. Проверяващите са установили, че не е осигурена никаква биосигурност, животните спокойно влизат и излизат в близката нива с царевица.      Въпреки многократните актове, съставяни от Областната дирекция по безопасност на храните, Стоянов не е предприел мерки. При днешната проверка му е връчено предписания да ликвидира животните в срок от 48 часа.   Екипите са извършили проверки и на няколко адреса в кв. „Рилци“, но там навсякъде собствениците са спазили гратисния срок и са ликвидирали животните. Продължават проверките в цялата област. ", "date": "2019.08.05", "title": "Край Добрич откриха 150 прасета, отглеждани без никаква биосигурност"}
{"url": "https://www.actualno.com/balkani/zaev-vsichki-politicheski-subekti-trjabva-da-podkrepjat-reformite-za-nikoj-njama-da-ima-kompromis-news_774460.html", "text": "      Всички политически партии да подкрепят решенията, придружаващи реформите, за окончателното поражение на „заробената държава“, за борбата с престъпността и корупцията, за общество, в което никой няма да бъде привилегирован и амнистиран, заяви Зоран Заев в публично обръщение по повод последните , свързани със Специалната прокуратура и проектозакона за прокуратурата.      „Ние сме пред последната стъпка за освобождаване на съдебната система от лапите на режима, останал зад нас. Отговорността на политическите субекти в тази борба за върховенство на закона е огромна. Но най-голямата отговорност носи партията, донесла несправедливост в страната, и Мицкоски като пръв човек на тази партия. Знам, че вие, гражданите, сте уморени от политически бойкоти и отлагания и искате решителни стъпки. Ето защо ще продължа да настоявам опозицията да подкрепи реформите… Никой не е привилегирован и никой няма да бъде амнистиран. Насърчаваме прокуратурата да продължи до последно в тази борба, без значение до кого ще стигне разследването… Призовавам всички вас да подкрепите решенията, обкръжаващи реформите, за по-добър живот в тази красива мозайка, в общото ни общество“, каза още той.    ", "date": "2019.08.05", "title": "Заев: Всички политически субекти трябва да подкрепят реформите, за никой няма да има компромис "}
{"url": "https://www.actualno.com/varna/varnenci-spasili-mladeji-ot-sigurno-udavjane-news_774465.html", "text": "      Двама младежи за малко щели да се удавят в морето край Варна този уикенд, За това сигнализираха до Йордан Йорданов и Галина Райкова. По думите на читателите, младежите били на секунди от смъртта. Инцидентът се е случил на 3 август, по време на голямата буря, около 15.30 часа. Тогава младо момиче е карало сърф между вълнолома и плажа на Галата. Силният порив на вятъра и големите вълни я обърнали. Младеж е забелязал инцидентът от вълнолома и веднага се е хвърлил във водите, за да спаси девойката.      Поривът, обаче, бил по-силен от него. Вълните го изтощили. Оказал се в капан. Нямал сили да продължи да плува.  Двамата младежи били в опастност и за малко не се удавили. \r\nВ този момент бедстващата девойка на сърфа била забелязана случайно от Йордан Йорданов и Галина Райкова, които в лавали с моторната лодка \"Славеа\" по посока квартал \"Аспарухово\". За щастие, варненците успели да спасят и двамата удавници.   ", "date": "2019.08.05", "title": "Варненци спасили младежи от сигурно удавяне"}
{"url": "https://www.actualno.com/bgfootball/tejki-sypernici-ochakvat-cska-ludogorec-i-loko-pd-v-plejofite-na-liga-evropa-news_774462.html", "text": "      Днес евроучастниците на България в турнира Лига Европа научиха своите евентуални съперници за четвъртия квалификационен кръг, последното стъпало преди груповата фаза на надпреварата. Срещите ще се изиграят на 22 и 29 август.      Трите български отбора Лудогорец, ЦСКА и Локомотив Пд обаче преди това ще трябва да преодолеят третия квалификационен кръг.   Лудогорец ще срещне в плейофите победителя от двойката Марибор - Розенборг. Разбира се, първо трябва победи уелския ТНС в третия кръг.\r\nКои са потенциалните съперници на ЦСКА и Локомотив Пловдив вижте в    ", "date": "2019.08.05", "title": "Тежки съперници очакват ЦСКА, Лудогорец и Локо Пд в плейофите на Лига Европа"}
{"url": "https://www.actualno.com/velikotarnovo/i-velikotyrnovska-oblast-be-zasegnata-chuvstvitelno-ot-chumata-po-svinete-news_774443.html", "text": "      До днес, 5 август 2019 г., всички свине в дворовете на хората, отглеждани в радиус от 20 км около свинефермите в Българско Сливово и Лясковец във Великотърновска област, трябва да бъдат заклани. за неизпълнение на решението на Националния епизоотичен съвет за ограничаване разпространението на болестта „ “, .      Започнаха в областта за отглеждането на прасета от типа „заден двор“. Проверяващите са експерти при Българската агенция по безопасност на храните. Това стана ясно след поредното заседание на Областната епизоотична комисия във Велико Търново. В работата на комисията участват представители на Областната администрация, РЗИ, ОДБХ, РДГ, ЛРД Сокол 1884, ОД МВР, ОД „Земеделие” и РД ПБЗН Велико Търново, ОПУ - Велико Търново, Пристанищната инфраструктура на р. Дунав, Летище - Горна Оряховица и други организации, ангажирани с решаването на проблема с африканската чума по свинете.\r\nВъв връзка с борбата с болестта, Областната епизоотична комисия във Велико Търново взе следните - да спре отглеждането на дворни свине в радиус от 20 км около свинефермите в Лясковец и Българско Сливово. В тези райони  влизат населени места от девет общини в област Велико Търново, с изключение на община Елена;  - преброяване на прасетата, отглеждани тип „заден двор“, съгласно писмо от министерството на земеделието, храните и горите;\r\n- определяне и обозначаване на евентуални трупни ями със съдействието на кметовете на населените места.\r\nДосега, случаи на „африканска чума“ в областта бяха регистрирани в община Свищов (селата Ореш и Морава) и община Полски Тръмбеш (село Климентово), където също са взети мерки за спиране на болестта чрез клане.     Според областният управител Любомира Попова, координацията между институциите е много добра. Експерти от администрацията всеки петък изпращат обработените данни, постъпващи от общини и кметства, за преброяването на прасетата, отглеждани тип „заден двор“.\r\nПо думите на доц. Чавдар Филипов от факултета по ветеринарна медицина към Лесотехническия университет, мерките срещу африканската чума по свинете в областта са навременни и законосъобразни. ", "date": "2019.08.05", "title": "И Великотърновска област бе засегната чувствително от чумата по свинете"}
{"url": "https://www.actualno.com/sofia/signal-do-dnsk-che-stroitelnite-raboti-na-zlaten-vek-sa-podnoveni-bez-razreshenie-video-news_774472.html", "text": "      Сигнал за извършване на строителни дейностти на строителната площадка на небостъргача „Златен век“ е изпратен до ДНСК.      Към сигнала има и видео, което е публикувано във Facebook. На него се вижда как огромният кран, който е разположен на строежа, се върти.   \" \", гласи съобщение за сигнала във Facebook.    В отговор от \"Артекс\" изпратиха съобщение, че се извършва обследване на безопасността на сградата и за тази дейност има документи и разрешителни, като тя е съгласувана с компентентните органи.\r\nПрипомняме, че на първа инстанция , че спирането на строежа на \"Златен век\" е незаконно. Основата на акта на ДНСК са технически забележки по проекта, които от \"Артекс\" са отстранили според мотивите на съда. Той коментира и валидността на строителното разрешително, която всъщност е главният аргумент на протестиращите срещу проекта, като мотивите са изразени в смисъл на действие на закон със задна дата. Срещу това вече има експертни становища – например на Борис Милчев, дългогодишен началник на правния отдел в Направление  \"Архитектура и градоустройство\" на Столична община, в момента юрист  към Камарата на архитектите в България и представляващ граждани от  \"Борово\", които при магазин \"Мартинели\". Той е категоричен, че разрешителното не е валидно,  защото всъщност не е подновявано от Здравков, а е само допълвано -  подробни мотиви можете да прочетете ! ", "date": "2019.08.05", "title": "Сигнал до ДНСК, че строителните работи на \"Златен век\" са подновени без разрешение (ВИДЕО)*"}
{"url": "https://www.actualno.com/politics/politolog-partijata-na-slavi-e-neroden-petko-news_774473.html", "text": "      \"Партията на Слави Трифонов е един нероден Петко. Има единствено една заявка за партия на Слави Трифонов. С интерес тези дни чета какво пишат колеги, които изригнаха като един „политологически везувий. Смятам, че това е още един нероден Петко. Да видим какво ще се случи. Това, че Слави Трифонов е обявил от екрана, че ще прави партия, въобще не означава, че ще стане партия“, заяви пред \"Фокус\" политологът проф. Александър Маринов.      По думите му това още по-малко означава, че ще стане сериозна партия с влияние. „Ще видим какво ще се случи. Това е на базата на конкретиката. Ясно е, че в обществото има огромна нужда от нов пълноценен наистина носещ промяна към по-добро политически субект. Старите партии са изхабени и се ползват с изключително ниско доверие. За момента няма отговор на тази обществена потребност“, допълни още политологът.    ", "date": "2019.08.05", "title": "Политолог: Партията на Слави е нероден Петко"}
{"url": "https://www.actualno.com/crime/s-3-stop-patrona-policai-sprjaha-motorist-bez-knijka-news_774484.html", "text": "      Гонка е спретнал на столичните полицаи тази нощ моторист без книжка. Наложило се е той да бъде спрян с три стоп патрона, тъй като не само не е спрял за проверка, но и се е опитал да прегази полицай, за да избяга отново.      Екшънът се е разиграл около 00.45 часа по бул. \"Никола Петков\". Пътни полицаи забелязали моторист да се движи в посока квартал \"Горна баня\" с висока скорост, без светлини и скрит регистрационен номер.   Опитали се да го спрат със звук и светлинни знаци, но мотористът не само не спрял, но и започнал да се движи още по-бързо.\r\nПатрулиращият екип полицаи сигнализирали свои колеги, които също опитали да спрат моториста, но безуспешно. Затова и се наложило преследване, в което му препречили пътя и той почти спрял.  Когато обаче един от полицаите излязъл от патрулния автомобил и за пореден път направил опит да го спре, мотоциклетистът увеличил скоростта и се насочил към тях. Другият от полицаите се наложило тогава да използва служебното си оръжие и произвел три изстрела със стоп патрони - един от тях улучил моториста в ръката, а другите два попаднали в крака му.\r\nМотористът е прегледан от екип на Спешна помощ и от лекари в болница. Назначено му е лечение.   Установено е, че мотористът е 24-годишен, управлява моторното превозно средство без необходимата категория, а моторът е спрян от движение.    Работа по документиране и изясняване на всички обстоятелства около случая продължава. ", "date": "2019.08.05", "title": "С 3 стоп патрона полицаи спряха моторист без книжка"}
{"url": "https://www.actualno.com/business/bivshijat-shef-na-nek-nauchil-na-plaja-che-e-uvolnen-news_774481.html", "text": "      Бившият шеф на НЕК Петър Илиев научил, че е освободен от ръководните си постове в държавната компания, докато бил на плажа. Новият ръководител на БЕХ Жаклен Коен му го съобщил по телефона, докато Илиев бил в отпуска, без да му обясни каква е причината.      \"Никой не ми е казал какво съм сбъркал. Вероятно съм неудобен, защото казвам нещата, каквито са. Не съм ги спестявал нито в КЕВР, нито в министерството. Ядосах много хора, когато казах, че никой не се грижи за свободния пазар на ток. Но това са фактите\", обясни Илиев по време на пресконференция.   Остраняването му може да е дошло и под натиск на работодателските организации, които го обвиняваха за съмнителни търгове за продажба на електроенергия. \"Не знам кой управлява енергетиката\", заяви Петър Илиев.\r\nИнституциите и бизнесът в България са оказвали натиск върху НЕК да продава електроенергия при неизгодни условия, стана ясно от думите на освободения шеф на дружеството. Той призна, че различни хора - висшестоящи и търговци - са му се обаждали, опитвайки да му окажат натиск за продажби на ток.  Според Илиев у нас се провеждат фиктивни търгове и се продава ток на много по-ниска от пазарната цена. Тази практика ощетява държавните компании и ги принуждава да трупат загуби.\r\nБившият шеф на НЕК разкри, че много от купувачите и търговците на електроенергия не са свикнали да работят при чисто пазарните правила, наложени от него. \"Преди въвеждането на борсата много хора бяха свикнали да си пазаруват енергия по телефона\", отбеляза Илиев.   Бизнесът смятал, че с натиск и административни мерки могат да постигнат по-ниски цени на тока. \"Не е това начинът\", каза Илиев.      ", "date": "2019.08.05", "title": "Бившият шеф на НЕК научил на плажа, че е уволнен"}
{"url": "https://www.actualno.com/healthy/zashto-uvolniha-disciplinarno-medicinska-sestra-versiite-po-sluchaja-news_774469.html", "text": "       Лидерът на протестите на медицинските сестри Мая Илиева е от болница „Аджибадем Сити Клиник МБАЛ Токуда” в София. Това съобщи самата Илиева в профила си във Facebook. Тя е категорична, че е отстранена, за да се отърват от нея, защото е неудобна.      От клиниката обаче твърдят, че уволнението е мотивирано от \" ( ) при и по повод изпълнение на непосредствените ѝ професионални задължения в отделението за реанимация и интензивни грижи за пациенти с кардиохирургични заболявания\". От синдикатите в здравеопазването към КНСБ междувременно дадоха съгласието си за дисциплинарното отстраняване на медицинската сестра.\r\nПо думите на Мая Илиева уволнението е с подкрепата на КНСБ, защото е станала неудобна и за тях. „Парадоксът в случая е, че аз съм председател на синдикална организация към КНСБ в болницата”, коментира медицинската сестра.   В подкрепа на Мая Илиева пост във Facebook публикува и омбудсманът Мая Манолова. Според нея това е .      „Във връзка с въпросите от страна на медии по повод дисциплинарното наказание на Мая Илиева, ръководството на „Аджибадем Сити Клиник МБАЛ Токуда“ заявява следното:\r\n- Абсолютен приоритет на групата лечебни заведения „Аджибадем Сити Клиник“ е високото качество на медицинската дейност, сигурността на пациентите, спазването на вътрешното и съотносимото европейско законодателство;\r\n- Всички управленски и административни решения са подчинени основно на посочения приоритет, а действията на ръководството са съобразени с действащото законодателство;\r\n- Наложеното дисциплинарно наказание на Мая Илиева е мотивирано от нейни конкретни действия и бездействия при и по повод изпълнение на непосредствените ѝ професионални задължения в отделението за реанимация и интензивни грижи за пациенти с кардиохирургични заболявания;\r\n- Поводът за налагане на дисциплинарното наказание са конкретни факти и обстоятелства, които са категорично установени и за които има писмени и други доказателства и свидетелски данни;   - Смятаме, че опитите наложеното дисциплинарно наказание на Мая Илиева да се представи като реакция на ръководството на болницата срещу синдикалната ѝ дейност са несъстоятелни”.\r\nОт Федерацията на синдикатите в здравеопазването към КНСБ подкрепят действията на болницата, като са взели под внимание \"посоченото грубо нарушаване на трудовата дисциплина\" от страна на Илиева.\r\nПрипомняме, че Мая Илиева е основен организатор и лице на протестите на медицинските сестри, които започнаха през март, с искане за по-достойно заплащане. Междувременно стана ясно, че колеги на Илиева готвят протестни прояви в различни градове в страната заради случая. ", "date": "2019.08.05", "title": "Защо уволниха дисциплинарно медицинска сестра - версиите по случая"}
{"url": "https://www.actualno.com/blagoevgrad/vjara-nadejda-lubov-podarjavat-goljam-koncert-na-decata-na-bansko-news_774493.html", "text": "      Школата по китара и Школата по народно пеене и народни инструменти към Общинска лятна програма „Детско лято”-2019г. с ръководител Марин Бърдарев, ви канят на съвместен концерт „ВЯРА, НАДЕЖДА, ЛЮБОВ”, на 16 август 2019г. от 18,30ч. в Големия салон на читалище „Никола Вапцаров” Банско.      Всяка година младият и талантлив учител по музика в НУ ”Св.Паисий Хилендарски”, кани утвърдили се и известни в музикалните среди гост-изпълнители, които заедно с децата от школите превръщат събитието в едно от най-чаканите и любими сред публиката в Банско. Този път водещ на концерта ще е Невена Цонева, вокал на „Ку-Ку бенд” в „Шоуто на Слави” и победител в първия български конкурс  „Мюзик айдъл”.  На барабаните ще бъде Венелин Венков, отново познат от „Ку-Ку бенд”, а на контрабас ще свири Валери Пастармаджиев, преподавател по компютърен аранжимент и контрабас в ЮЗУ „Неофит Рилски”-Благоевград и контрабасист в „Тhe Overalls rockabilly trio” София.\r\nЗаповядайте! ", "date": "2019.08.05", "title": "\"Вяра, Надежда, Любов\" подаряват голям концерт на децата на Банско"}
{"url": "https://www.actualno.com/politics/prezidentyt-naloji-veto-vyrhu-promenite-v-zakona-za-voennoto-razuznavane-news_774492.html", "text": "      Президентът Румен Радев върна за ново обсъждане Закона за изменение и допълнение на .      Държавният глава не е съгласен с промените, с които се дава възможност цивилно лице да оглави Служба „Военна информация“ като алтернатива на досегашното изискване да е военнослужещ. Това не съответства на мястото, което заема службата като неразделна част от въоръжените сили на Република България, съобщиха от прессекретариата на държавния глава.   Ръководителят на службата следва да притежава необходимата експертиза, изразяваща се в специфични познания и професионален опит, с цел осигуряване изпълнението на основните ù задачи, свързани не просто с добиване на разузнавателна информация, а и с информация, необходима за отбраната на страната и за защитата на националната сигурност от външни посегателства, рискове и заплахи.\r\nСпоред Румен Радев се създава риск от нарушаване на принципите на централизираното управление и контрол на разузнавателната дейност и на политическия неутралитет. Приетият закон внася несъгласуваност в уредбата относно управление на системата за защита на националната сигурност и създава прецедент при навършване на пределна възраст за съответното военно звание да се продължава изпълнението на длъжността, мотивира се още държавният глава.   ", "date": "2019.08.05", "title": "Президентът наложи вето върху промените в Закона за военното разузнаване"}
{"url": "https://www.actualno.com/america/trymp-obvini-falshivite-novini-za-strelbite-v-dejtyn-i-el-paso-news_774470.html", "text": "      Президентът на САЩ Доналд Тръмп коментира ролята, която медиите трябва да играят за осигуряване на обществената безопасност в страната.      „Медиите носят голяма отговорност за живота и безопасността в нашата страна. Фалшивите новини допринасят много за гнева и яростта, които се натрупват в продължение на много години. Новините трябва да започнат да бъдат справедливи, балансирани и безпристрастни, или тези ужасни проблеми само ще се влошат!‘, написа Тръмп в Туитър.   По-рано днес той призова за внедряване на \"строги\" проверки за закупуване на огнестрелно оръжие в бъдещ законопроект за реформа на имиграцията – реакция, последвала инцидент през уикенда, в които мъж уби 20 души и рани 26 души по време на стрелба в търговския център в Ел Пасо в събота и друг, в който 9 души бяха убити, а още 27 ранени в Дейтън, Охайо.\r\nЗа стрелбата в Ел Пасо   За тази в Дейтън -  ", "date": "2019.08.05", "title": "Тръмп обвини фалшивите новини за стрелбите в Дейтън и Ел Пасо "}
{"url": "https://www.actualno.com/america/riana-sreshtu-trymp-v-tazi-dyrjava-e-po-lesno-da-se-sdobiesh-s-kalashnikov-otkolkoto-s-viza-news_774490.html", "text": "      Доналд Тръмп осъди двете масови престрелки в и , при които загинаха най-малко 29 души през уикенда, заявявайки, че в САЩ няма „място за омраза“.      „Стрелбата в Ел Пасо, Тексас, е не само трагедия, а доказателство за малодушие. Заставам зад всеки в тази страна и осъждам акта на омразата. Няма причина или извинение, което да оправдае убийството на невинни хора ... “, написа Тръмп в профила си в Туитър, предаде БГНЕС.\r\n\"Ще се справим с този проблем...\", каза Тръмп пред репортери в Ню Джърси и добави, че е разговарял с държавните прокурори, директора на ФБР и членовете на Конгреса по въпроса.\r\nТръмп обърна внимание на проблема с психичните заболявания в Съединените щати, като оцени нападателите като \"наистина сериозно психично болни\" и добави, че проблемът със стрелбата продължава от години и че трябва да спре.     Съобщението му в  Туитър обаче вбеси обществеността, включително една от най-големите световни звезди, Риана.\r\nТя публикува изказване в своя профил в Инстаграм, в което без задръжки критикува обръщението на Тръмп до хората.\r\n„Ах… Доналд. Погрешно сте написали „терористично нападение“! Вашата страна беше засегната от две терористични нападения едно след друго, при които бяха убити близо 30 невинни хора. В деня след поредното терористично нападение в Калифорния, на терористите беше позволено законно да си купят пушка (АК-47) във Вегас, след което да шофират до хранителния фестивал в Кали, при което загинаха шестима души, включително бебе “, пише Риана.    „Изграждате свят, в който е по-лесно да получите AK-47, отколкото виза! Свят, в който се изгражда стена за съхраняване на терористите в Америка!!! Моите молитви и моите най-дълбоки съболезнования към семействата и близките на всички жертви и общности, които бяха засегнати и травмирани, от Тексас, Калифорния и Охайо. Съжалявам за загубата ви! Никой не заслужава да умре по този начин! НИКОЙ! “,  заключава певицата. ", "date": "2019.08.05", "title": "Риана срещу Тръмп: В тази държава е по-лесно да се сдобиеш с Калашников, отколкото с виза "}
{"url": "https://www.actualno.com/plovdiv/proverjavat-za-domashni-praseta-v-80-sela-okolo-plovdiv-i-smoljan-news_774405.html", "text": "      От днес в областите Пловдив и Смолян тръгват проверките на Българската агенция за безопасност на храните (БАБХ) в 20-километровите зони около огнищата на зараза с африканска чума, предаде кореспондентът на .      Ще се проверяват т.нар. прасета от задните дворове, или отглежданите в лични стопанства и малко бройки в имотите на хората. В тези зони попадат около 80 села, половината от тях са в общините Родопи, Брезово, Асеновград, Първомай, Марица и Садово.   Други 25 села са в общините Марица, Стамболийски, Съединение, Хисар, Кричим и Перущица. Те попадат в санитарните зони на индустриални свинекомплекси в Пазарджишка и Хасковска област.\r\nВ зоната на проверките попадат и прасета, отглеждани в индустриалната зона на град Раковски, Стряма и Белозем. В Смолянско около 400 прасета се отглеждат за лични нужди в общините Неделино, Златоград и Смолян. Срокът за доброволното унищожаване на домашните прасета изтече на 2 август, ако сега в дворовете бъдат намерени животни, те ще бъдат принудително умъртвявани и загробвани на определени от общините места, а стопаните ще бъдат глобявани.  Ако някой от жителите на застрашените от заразата села започне да отглежда ново прасе в шестмесечната карантина, ще бъде глобяван до 1000 лв. \r\nТъй като два случая на заразени с африканска чума диви прасета бяха открити в ловно стопанство близо до хижа \"Здравец\" край Пловдив, беше забранен достъпът на туристите до хижата. ", "date": "2019.08.05", "title": "Проверяват за домашни прасета в 80 села около Пловдив и Смолян"}
{"url": "https://www.actualno.com/balkani/gyrcija-sys-seriozni-merki-sreshtu-demografskata-kriza-news_774398.html", "text": "      2000 евро за всяко , защита от уволнение до 24 месеца след раждане на дете, въвеждане на анонимно раждане с цел намаляване броя на изоставените бебета – това са част от мерките, които гръцкото правителство ще предприеме за справяне с демографския проблем и подкрепа и заздравяване на семейството, информира МИА.      Министерството на труда на Гърция е подготвило 14 мерки, между които изплащане на 2000 евро за новородено дете след 1 януари 2020 година. Правителството трябва да осигури 180 милиона евро за новите надбавки, които ще бъдат изплатени на около 90 хиляди майки. От списъка са изключени онези, които имат високи месечни доходи, предаде БГНЕС.   Според направените проучвания, ако не се вземат спешни мерки срещу ниската раждаемост, до 2050 г. населението на Гърция ще наброява между 8,3 и 10 милиона,като средната възраст ще бъде 47-50 години, хората над 65-годишна възраст ще представляват около 33% населението на страната. До 2035 година се предвижда населението на Гърция да достигне между 9,5 и 10 милиона души. Гърция е на водещо място в Европа по брой на абортите и се нарежда на трето място в света с около 250 хиляди аборта годишно.\r\nМежду набелязаните 14 мерки на гръцкото правителство е изплащането на стипендии за млади майки-студентки, възможност да се избере времето за ползване на отпуск по майчинство. Родители, за чието не е имало място в държавна детска градина, ще получават купони в размер на 180 евро за период от 10 месеца. Планира се удължаване на работното време в детските градини. Ще бъде въведено анонимно раждане, за да се елиминират случаи на изоставяне на бебета от техните майки. Предвидени са инициативи за ограничаване на нежеланата бременност чрез сексуално възпитание и информиране на начините за контрацепция. Защитата от уволнение след раждане се увеличава от 18 на 24 месеца.  От министерството на социалните грижи заявяват, че предприетите меки имат за цел подкрепа на гръцкото семейство. ", "date": "2019.08.05", "title": "Гърция със сериозни мерки срещу демографската криза "}
{"url": "https://www.actualno.com/curious/5-te-zodii-koito-nikoga-ne-si-igrajat-s-chuvstvata-na-drugite-news_774393.html", "text": "      Звезди и планети даряват хора със специални черти по рождение. За да разберете кой мъж ще ви подхожда като партньор в живота, може да използвате рейтинга на най-верните знаци на зодиака.      Хората, родени под определен зодиакален знак, имат уникален набор от черти на характера. Астролозите идентифицират няколко от най-честните мъже, които се стремят да създадат семейство веднъж завинаги. Мъжете с оценка моногамни ще ви помогнат да разберете, с кого ще успеете да изградите хармонични отношения.\r\nЕкспертите ни днес, препоръчват да се вземат предвид особеностите на поведението. Добре е също така да се опитате да изчислите любовната съвместимост с мъжа, който харесвате. Може да изградите силни връзки с привидно ветровит човек, който се оказва отличен съпруг и примерен баща. Козирог   Представителите на тази зодия са трудолюбиви и обичат да се грижат за семейството. Те са честни и открити, поставят на първо място благополучието на близките и с право могат да бъдат наречени моногамни.\r\nКозирозите не бързат да избират, внимателно подхождат към въпроса за съвместния живот и знаят как да създадат силни щастливи семейства. Мъжете Козирози не понасят лъжи и измами, следователно измяната за тях е нещо необикновено. Всяка жена, избрала за себе си такъв партньор в живота, трябва да отговаря на изискванията – да бъде честна и трудолюбива. Телец     Мъжете Телец са лоялни семейни мъже. Те търсят стабилни връзки, в които ще бъдат сигурни, че няма да бъдат разменяни за мимолетни романи. Телецът неохотно се разкрива, защото за какво да спечели такъв човек не е лесно.\r\nТе ценят доверчивите отношения и хармония. Това означава, че няма да търпят измами и кавги.\r\nНа телецът може да се вярва за всичко - дома, децата, домакинството. Рядко се спират на дама, която не знае как да внесе уют в къщата или да се грижи за всички членове на семейството. Лъв Темпераментните мъжки Лъвове са свикнали да поемат ръководството и да бъдат наглед. Това обаче не им пречи да търсят единствената и перфектна жена, която ще ги придружава навсякъде.   Лъвовете не търсят интриги отстрани, ако са направили своя избор. Те ще идолизират избраника си, ако отговаря на техните изисквания.   Ярките и емоционални връзки започват със завладяването. Тогава Лъвовете се превръщат в ловци. В такива моменти е важно жените да се включат в играта и да не се ухажват веднага.\r\nРъководството на мъж от тази зодия е безспорно. Ако жената се е съгласила на сватбата, не се стреми да заеме мястото на главата на семейството, тогава двойката ще живее щастлив живот без предателства. Дева Практичните мъже, родени под този зодиакален знак, може да изглеждат прекалено затворени и неемоционални, но това поведение е типично за неженените. В отношенията с любим човек Девите, показват цялата гама от чувства.\r\nДевите се смятат за много ревниви. Те са много грижовни и нежни, но умеят да хвърлят скандал, дори заради топлия поглед на съпруга / съпруга към чужда страна.   Важно е девите да не дават повод за ревност. Тогава е възможно да се създаде хармонично и силно семейство. Везни Везните са на първо място в класацията на моногамни мъже. Те са в състояние да изживеят целия си живот с избрания, избягвайки мисълта за интриги отстрани.\r\nВезните са изключително отговорен подход към избора на бъдещия съпруг. Години наред могат да претеглят плюсовете и минусите на момичето, което харесват, а след това да й направят предложение за брак.\r\nСами се уверявате, че важни за всеки са да получава любов и грижи. Това прави всяка връзка стабилна. Мъжът, независимо каква зодия е обича да бъде ласкан. Ако се чувства удобно, няма да се колебае, нито да си играе с чувствата на другия. ", "date": "2019.08.05", "title": "5-те зодии, които никога не си играят с чувствата на другите"}
{"url": "https://www.actualno.com/ruse/administracijata-v-ruse-pravi-prouchvane-za-nujdata-ot-rabotna-ryka-news_774388.html", "text": "      Областна администрация - Русе съобщава, че Агенцията по заетостта стартира второто за 2019 г. проучване на потребностите на работодателите в България от работна сила. То се извършва от началото на август до 20 септември.      Агенцията по заетостта провежда проучването за четвърти път, като във всяко от тях над 2500 работодатели в България са споделили своите потребности от кадри и очакванията си към пазара на труда. С тази анкета ще продължи проследяването на потребностите на работодателите от работна сила и ще се анализира развитието на тенденциите, очертани от предишните проучвания, какви професии и умения са необходими на бизнеса в краткосрочен план. Проучването ще обхване работодатели от национално представителна извадка въз основа на данни, предоставени от НСИ.\r\nРаботодателите от статистическата извадка ще могат да използват актуализиран онлайн въпросник, в който да посочат от какви специалисти със средно и висше образование ще имат нужда през следващите 12 месеца. Формулярът включва и въпроси за потребностите от работници без специална квалификация и кадри, притежаващи специфична правоспособност. Представителите на бизнеса и администрацията ще могат да посочат и кои са най-необходимите умения, които трябва да притежава търсеният от тях персонал.\r\nДанните ще бъдат използвани при подготовката на краткосрочните мерки и програми за организиране и провеждане на подходящи обучения за професионални и ключови умения с цел ориентация съобразно изискванията на работодателите.   ", "date": "2019.08.05", "title": "Администрацията в Русе прави проучване за нуждата от работна ръка  "}
{"url": "https://www.actualno.com/tennis/eto-koga-i-kyde-da-gledame-macha-grigor-dimitrov-stan-vavrinka-news_774424.html", "text": "      Първата ракета на България Григор Димитров започва днес своето участие в турнира от сериите \"Мастърс 1000\" в Монреал. Бившият номер три в света ще има доста тежка задача, като негов съперник ще е швейцарецът Стан Вавринка.      Швейцарецът води с 5:4 в преките двубои срещу първата ни ракета. Последният успех на родния тенисист срещу Вавринка е от преди три години. Тогава Григор Димитров се наложи на турнира в Синсинати.   Двамата тенисисти ще се срещнат на корт Banque Nationale, като техният мач е трети в програмата за деня. Първата среща започва в 19,00 часа българско време, а това означава, че можем да очакваме появата на Григор и Вавринка на корта около 22,30-23,00 часа.\r\nКъде ще бъде предавана срещата прочетете в .   ", "date": "2019.08.05", "title": "Ето кога и къде да гледаме мача Григор Димитров - Стан Вавринка"}
{"url": "https://www.actualno.com/burgas/burgazlijka-na-vtoro-mjasto-v-muzikalnija-festival-burgas-i-moreto-news_774380.html", "text": "      Песента \"Това си ти\" на Дани Милев е големият победител от конкурса \"Бургас и морето\". Той се проведе за 37 път в Летния театър и събра публика от цялата страна.       На второ място е песента \"Тръгваш ли\" по музика на Цанислав Петков, аранжимент на Петър Алексиев и текст на бургазлийката Мина Пенкова. Тя е позната на публиката като част от квартета \"Петте сезона\", създаден от композитора Стефан Диомов. разговаря с изпълнителката по повод престижната награда: \"С този прекрасен екип с който създадохме песента имахме нещо да кажем, облякохме го в музика и текст и го споделихме с публиката. Радвам се много, че бяхме разбрани и оценени. Искахме да направим една хубва песен. Тя се беше зародила още преди 5-6 години, но трябваше да изчака\".  Изпълнителката споделя, че все още не може да осъзнае какво точно се е случило и се надява по-късно да оцени емоцията и наградата. \"Засега усещам само, че сме получили едно \"браво\", един комплимент от Йорданка Христова, Ева Найденова – хора от които аз съм се учила и когато те кажат, че си на прав път, за мен това е най-голямата награда\".\r\nЗа младата изпълнитела конкурсът е бил с положителен знак. Тя се е чувствала комфортно и на сцената и зад кълисите, защото е срешнала много приятели. \"Това е място, което събира хора с общи интереси и те имат възможност да разговарят, да обменят мнения\", добавя Мина Пенкова. Според нея точно млади хора са дали облик на конкурса тази година – автори, изпълнители, аранжьори. И дава ясен знак,че има път за мелодичната българска музика: \"Тя сега не е от най-актуалните, друго е модерно. Но аз се радвам, че направихме такъв екик и много благодаря на всички за тяхната отдаденост. То беше нещо искрено и от сърце. Една емоция в ноти – това беше нашата песен\"   По повод различните мнения, изказни след конкурса, Мина казва, че когато едно нещо събира много хора е нормално да има сърдити и недоволни, да има разногласия. Тя обаче не е сред недоволните, а точно обратно. Екипът създал песента е поласкан от доброто отношение, което кара младата изпълнителка да мисли че са на прав път.    Трето място журито отреди за Георги Дюлгеров и неговата песен \"Тоя влак за Бургас...\" по тест на Христо Фотев.\r\nНаградата на публиката отиде при \"Мечтай, Море\", песента беше изпълнена от младия Александър Томов.\r\nОсвен конкурсната програма, публиката проследи и изпълненията на исвестни и обичани изпълнители като Кичка Бодурова, Ваня Костова, Йорданка Христова, Нели Рангелова, Росица Кирилова, Петя Буюклиева, Росица Борджиева, дует \"Ритон\" и \"Тоника Домини\". Те бяха подбрали песни по текст на бургаската поетеса Петя Дубарова, която остана завинаги на 18 години. Развълнуваната публика изпрати всички изпълнители с аплодисменти. ", "date": "2019.08.05", "title": "Бургазлийка на второ място в музикалния фестивал \"Бургас и морето\""}
{"url": "https://www.actualno.com/starazagora/proverkite-zaradi-afrikanska-chuma-v-starozagorsko-bez-naprejenie-news_774431.html", "text": "      Няма напрежение сред собствениците, отглеждащи прасета тип \"заден двор\", в Старозагорска област, предаде репортер на .      Днес служители на Българската агенция по безопасност на храните (БАБХ) започнаха проверки в 20-километровите санитарно-охранителни зони около четирите села, в които има свинеферми - Оряховица, Хан Аспарухово, Боздуганово и Пъстрен. След това проверките ще продължат и в по-отдалечените от свинекомплексите села според графика на областната дирекция по на БАБХ. \r\nСпоред областния управител Гергана Микова голяма част от частните стопани са изклали сами животните си. Към момента не се налага и обявяването на извънредно положение заради африканска чума по свинете (АЧС) в област Стара Загора. От два месеца се прилагат и превантивни мерки срещу заразната болест на проходите Шипка и Прохода на републиката, на нерегламентираните тържища за живи животни и на свинско месо. ", "date": "2019.08.05", "title": "Проверките заради африканска чума в Старозагорско без напрежение "}
{"url": "https://www.actualno.com/crime/hvana-li-prokuraturata-sama-sebe-si-v-lyja-za-vinata-na-kristijan-bojkov-za-nap-snimka-news_774408.html", "text": "      Има ли сериозно разминаване в публикувано доказателство, сочещо вина на служителя на Tad Group Кристиян Бойков за и фактическото развитие на събитията?      В публикуваните миналата седмица има снимка, която показва Бойков да работи на обичайния си служебен компютър. Описанието какво означава снимката, което Спецпрокуратурата дава, е следното (текстът е дословно публикуван, включително с правописни и граматически грешки): \"               ”.   . Специално я публикува на сайта си още в 17:38 часа на 15.07.2019 година.  ( ) Бойков на 16.07.2019, като според ръководителя на \"Компютърни престъпления\" в ГДБОП Явор Колев това е станало следобед на тази дата - Колев не уточни точен час, но около обяд на 16.07.2019 стана ясно, че представящ се за извършител на хакерската атака човек в който твърдеше, че теч на данни имало от 11 години, като Нова телевизия, обяви, че казаното във въпросния мейл е в отговор на нейни въпроси. В цитираната информация обаче имаше изречение, че тя е пратена още до bTV и \"Капитал\".\r\nЕвентуалното разминаване повдига следните въпроси, които вече изпрати до прокуратурата:\r\n1. Публикувана ли е истинската снимка, с истинската дата за предполагаемите престъпни действия на Кристиян Бойков?\r\n2. Защо датата на публикуваната от Спецпрокуратурата снимка е различна и дали е бъдеща, а не минала спрямо настъпило събитие?\r\n3. Манипулирана ли е снимката от охранителната камера?\r\n4. Означава ли евентуалното несъответствие в датата на снимката и публикуването на новината за теча на данни от НАП, че всички обвинения срещу Кристиян Бойков ще бъдат оттеглени?\r\n5. Кой имейл касаят обясненията на Специализираната прокуратура към снимката на Кристиян Бойков, работещ на служебния си компютър с дата 2019-07-16 11:13:50 - първият, изпратен от хакера с линк, потребителско име и парола за сваляне на източените от НАП данни или вторият, за който Нова телевизия твърди, че е отговор на въпроси, отправени от журналист от телевизията към хакера?\r\n6. В колко часа на 16.07.2019 година е задържан г-н Бойков?\r\nПрипомняме, че главен комисар Ивайло Спиридонов , който ръководи ГДБОП, обяви преди три дни, че . Това моментално роди спекулации, че Спецпрокуратурата предлага на Бойков сделка, за да не го съди за кибертероризъм. ", "date": "2019.08.05", "title": "Хвана ли прокуратурата сама себе си в лъжа за вината на Кристиян Бойков за НАП? (СНИМКА)*"}
{"url": "https://www.actualno.com/crime/myj-e-zaginal-v-moreto-kraj-varna-news_774420.html", "text": "      35-годишен инцидент е загинал в събота след инцидент в морето при Втора буна на варненския плаж. Това съобщи за Радио „Фокус“ – Варна д-р Лили Куртева, която отговаря за медицинското обслужване по пясъчните ивици около Централния плаж. По думите ѝ тя не е успяла да помогне на пострадалия, тъй като веднага го е поел екип на Спешна помощ. Като очевидец на случилото се обаче медикът коментира, че фаталният инцидент е станал малко преди бурята в събота следобед да се разрази. По думите ѝ мъжът е влязъл във водата, за да извади децата си. Засега обаче не е ясно дали е имало спасител на мястото и дали той не се е отзовал. Въпреки усилията на дошлите на място спешни медици мъжът е загинал. Според д-р Куртева, той е имал и рана на главата.      Същия ден момче и момиче, бедстващи в морето, са били спасени от преминаващи в района на Галата собственици на моторна лодка. Случката се е разиграла около 15.30 часа. Девойка е карала сърф между вълнолома и плажа, когато силните пориви на вятъра и големите вълни я преобръщат в морето. Младеж, който забелязал инцидента, влязъл във водата, за да помогне, но и той се оказал в капан. Двамата са извадени на сушата от случайно преминавалите наблизо мъж и жена, които са се придвижвали с моторна лодка в посока квартал „Аспарухово“.    ", "date": "2019.08.05", "title": "Мъж е загинал в морето край Варна"}
{"url": "https://www.actualno.com/velikotarnovo/objaviha-bedstveno-polojenie-v-svishtov-zaradi-chumata-po-svinete-news_774421.html", "text": "      Кметът на Свищов Генчо Генчев обяви от днес до 11 август бедствено положение в общината заради африканската чума по свинете в промишлената ферма в село Българско Сливово. Започна умъртвяването на 17 500 животни. В кампанията се включват и военното поделение в Белене.      Огнището на чума в свинекомплекса в Българско Сливово беше регистрирано на 31 юли. Решението за бедственото положение беше взето след две извънредни заседания днес на общинската епизоотична комисия.   „Вече започна операцията по умъртвяването на животните и извозването на труповете до местата, там, където трябва да бъдат загробени. Искаме помощ от поделение 28880 в град Белене, с което да се осигури специализирана техника, тъй като това са много животни, за кратко време трябва да бъде унищожено и ликвидирано огнището. Ще бъде търсена помощ от държавата относно терена за загробване, относно неговото почистване. Ще е необходима изключително много техника. Това са много животни, които трябва да бъдат загробени. Процес, който изключително много затруднява ситуацията, и ние трябва да действаме много организирано, адекватно и бързо, за да можем да приключим“, съобщи за БНР кметът Генчо Генчев.\r\nСтава ясно, че се отменят всички масови мероприятия в Свищовско, спира се продажбата на животни по пазарите, ще бъдат направени контролно-пропускателни пунктове за затягане на контрола по превоз на животни. По-рано Генчев увери, че домакинствата в общината са унищожили домашните си прасета.   ", "date": "2019.08.05", "title": "Обявиха бедствено положение в Свищов заради чумата по свинете"}
{"url": "https://www.actualno.com/politics/stana-jasno-koga-slavi-trifonov-uchredjava-partijata-si-news_774433.html", "text": "      На 5 октомври шоуменът Слави Трифонов учредява партията си \"Няма такава държава\", съобщава в. \"Труд\". Според изданието първото събрание на новата формация ще е в зала \"Рейнбоу Плаза\".      Сред основните цели на \" са засилено участие на гражданите във вземането на решения чрез референдуми, смяна на пропорционалната избирателна система с мажоритарна, намаляване на депутатите от 240 на 120, възможност за дистанционно електронно гласуване както и въвеждане на задължително гласуване на избори и референдуми.   В учредителната декларация на Инициативния комитет на партия \"Няма такава държава\" се предлага и пряк избор от гражданите на главния прокурор, на омбудсмана, както и на шефовете на областните дирекции и районни управления на МВР.\r\nВ документа е поставена и амбициозната задача за реформиране на обществено здравеопазване, на образователната система и осъществяване на административната реформа.   ", "date": "2019.08.05", "title": "Стана ясно кога Слави Трифонов учредява партията си"}
{"url": "https://www.actualno.com/europe/moskva-vinata-za-prekratjavaneto-na-syshtestvuvaneto-na-drsmo-e-izcjalo-na-vashington-news_774401.html", "text": "      Вината за прекратяването на съществуването на Договора за ликвидация на ракетите със среден и малък обсег (ДРСМО) е изцяло на Вашингтон. Това заяви в понеделник на брифинг заместник-министърът на външните работи на Русия Сергей Рябков, цитиран от ТАСС.      „Вината за това (прекратяване на съществуването на ДРСМО) е изцяло на американската страна. Именно САЩ станаха гробокопачи на договора. Те стартираха и завършиха процедурата по излизане от него. Междувременно Русия последователно и до последния момент се обявяваше за неговото запазване. Съответно, твърденията, каквито правят някои чуждестранни официални лица, както и отделни медии, че уж нашата страна също е излязла от договора и споделя отговорността с американците, са абсолютно некоректни“, заяви той.\r\n„Напротив, Русия направи всичко възможно за спасяването на , подчерта Рябков.\r\nПо думите на дипломата, решението на САЩ да ликвидират договора е нанесло тежък удар по създаваната с десетилетия система за контрол над въоръженията. „Неизбежни са далекоидущите последствия за всички архитектури на международната сигурност“, добави заместник-външният министър на Русия.  Вашингтон така и не е предприел действия за отстраняване на нарушенията на своите задължения по ДРСМО, заяви Рябков.\r\n„Всъщност, именно САЩ така и не предприеха действия за отстраняване на техните нарушения по договора“, заяви той.\r\nКакто уточни Рябков, на първо място става въпрос за разполагане на сушата на пускови установки Mk-41, с които могат да се изстрелват ударни крилати ракети, което е забранено от договора. „Не бе направен никакъв напредък и по така наречените ракети-мишени, изстрелвани от американците от земята за тестване на своята система за ПРО (противоракетна отбрана), но аналогични по характеристики с балистическите РСМД. Същото се отнася и за използването от Пентагона на ударни безпилотни летателни апарати (БПЛА), които изцяло попадат под съдържащото се в договора определение „крилата ракета с наземно базиране“, посочи заместник-министърът.    Всички следващи стъпки в областта на контрола върху оръжията трябва да се вземат предвид, включително ядрените и ракетните възможности на Франция и Великобритания, каза Рябков.\r\n„Със сигурност при всички по-нататъшни стъпки в областта на ядрено-ракетния контрол, при обсъждането на перспективите за различни формати на преговори, някои възможни хипотетични споразумения, ние ще настояваме в този процес да се вземат предвид съответните потенциали на Франция и Великобритания“. - каза дипломатът, отговаряйки на съответния въпрос на журналистите.\r\nСпоред Рябков, съобщенията, че Париж и Лондон не трупат сили и средства и са ги стабилизирали на някакво ниво, не променят руската позиция, тъй като със сключването на СТАРТ-3 през 2010 година Русия практически е стигнала до границата, „след която всякакви бъдещи стъпки в тази сфера са възможни само като се вземат предвид всички фактори, влияещи на стратегическата стабилност и потенциалите на всички държави, които разполагат със съответстващите възможности“ в ракетно-ядрената сфера. Участието на Китай в системата на контрол над въоръженията САЩ трябва да отговорят на въпроса за участието на Китай в новата система за контрол на оръжията, каза Рябков, отговаряйки на въпроса дали е възможно да се сключи ново споразумение за системата за контрол над въоръженията, което да замени ДРСМО на фона на отказа на Китай да участва в тези преговори.   „По отношение на КНР внимателно записваме всички сигнали, които идват от Пекин. Обръщаме внимание на факта, че китайската страна заема много категорична позиция по този въпрос. Чухме какви предпочитания по този въпрос са изложени във Вашингтон, но какво да правим по-нататък с тези предпочитания и какво развитие е възможно тук - това е въпрос за Вашингтон, който инициира цялата дискусия“, каза Рябков. Продължаване на диалога с Вашингтон Руско-американският диалог за контрол върху оръжията трябва да бъде продължен, каза Рябков.   „Все още сме отворени за равноправен и констуктивен диалог със САЩ по темата за ДРСМО и други въпроси на стратегическата стабилност на основата на взаимно уважение и взаимно отчитане на интересите“, заяви дипломатът. „Възобновеният на 17 юли в Женева в междуведомствен формат руско-американски консултационен процес по проблемите на контрола над въоръженията с акцент върху техния ракетно-ядрен компонент трябва да бъде продължен“. Обсъждане на по-широко споразумение Русия, отбеляза Рябков, е готова да обсъди сключването на по-широко споразумение за ядрените оръжия, но призова за отказ от лозунгите и разговаряне по същество.\r\n„Що се отнася до предложението за сключване на по-широко споразумение, ние сме готови за диалога и никога не го отказваме, но за да бъде диалогът съществен, трябва да говорим по същество, а не с лозунги, както се случва сега от американската страна“, подчерта той. Мерки за сигурност    Рябков каза още, че Русия ще предприеме изчерпателни мерки, за да осигури собствената си сигурност във връзка с излизането на САЩ от ДРСМО.\r\n„Пред новите заплахи, породени от САЩ, разбира се, ще предприемем всеобхватни мерки, за да гарантираме собствената си сигурност“, каза той.\r\nРябков добави, че Русия няма да разположи със среден и малък обсег в Европа или други региони, докато там не се появят американски въоръжения от този клас.\r\n\"Призоваваме Вашингтон да прояви отговорност и по примера на Русия да се откаже от разполагането на системи със среден и по-малък обсег, създадени от американците, за които се говори активно в Пентагона“, заяви заместник-министърът на външните работи на Русия. Разработването на ракети със среден обсег в САЩ    Разработката на ракети със среден обсег в САЩ, каза Рябков, е в напреднал стадий, предаде агенция Фокус.\r\n“В САЩ разработката на нови средства със среден обсег са в напреднал стадий. Номенклатурата на тези средства е известна, тя може да се намери на открити сайтове“, отбеляза той. Удължаване на СТАРТ Договорът за стратегическо намаляване на настъпателните въоръженията (СТАРТ-3) може да бъде продължен за по-кратък срок, като юридически това е възможно, заяви заместник-министърът на външните работи на Русия.\r\n\"Би било още по-сериозен удар за международната система за сигурност, ако СТАРТ не може да бъде удължен за периода след 5 февруари 2021 г. Подновяването е възможно не само за пет години, но и за по-кратък период. Правната техника го позволява“, каза той. ", "date": "2019.08.05", "title": "Москва: Вината за прекратяването на съществуването на ДРСМО е изцяло на Вашингтон"}
{"url": "https://www.actualno.com/curious/znacite-koito-shte-vi-podskajat-che-e-vreme-da-prekratite-vryzkata-si-chast-2-news_774347.html", "text": "      Когато сте във връзка, определено не е лесно да прецените точно какво да направите. Връзките са наистина сложни. Някои хора се отказват от половинките си още при първия възникнал проблем, а други не си тръгват, дори когато вече няма чувства. И в двата случая, има неща, които ще Ви покажат дали връзката Ви е силна. Ние определихме кои са знаците, които ще Ви помогнат да разберете, дали е време да сложите край на отношенията си. Ако сте пред дилема и не знаете какво да правите, следните няколко знака, може би ще Ви помогнат:       - Разбира се, във всяка връзка има и лоши, и хубави моменти, но в никакъв случай не бива да приемате за нормално, че лошите преобладават. Все пак, ако не се чувствате щастливи заедно, защо изобщо губите времето си? Ако не поглеждате човека и не виждате любовта на живота си, то няма смисъл да продължавате да се измъчвате в тези отношения без път.    - Нормално е след известно време сексът да намалее и да не е като в началото, това не бива да ви притеснява. Проблем е, ако той напълно намалее или изчезне. Ако се превърнете в приятели, които само делят едно легло, определено има за какво да се притеснявате. За да имате щаслива връзка, определено трябва да поддържате здравословни физически отношения. Ако това обаче не е така, може би сериозно трябва да се замислите, дали връзката ви има бъдеще и дали изобщо вече има някакви чувства помежду ви. - В никакъв случай не продължавайте да поддържате отношенията си, защото е по - лесно или имате някаква изгода. Представяте ли си как бихте се почувствали, ако сте на мястото на половинката си. Просто поговорете и бъдете искрени. На никого няма да му хареса да чуе, че сте с него, защото е по - лесно отколкото да си тръгнете, но все пак бъдете искрени.  Кои са другите причини може да си припомните в  ", "date": "2019.08.05", "title": "Знаците, които ще ви подскажат, че е време да прекратите връзката си - Част 2"}
{"url": "https://www.actualno.com/burgas/zapochna-modernizacija-na-morskoto-uchilishte-v-burgas-news_774392.html", "text": "      Само дни след като Община Бургас придоби от държавата собствеността върху морското училище, започнаха промени.      Едни от тях са свързани с реконструкция на два кабинета в Професионалната гимназията по морско корабоплаване и риболов \"Св. Никола\". Обзавеждането и оборудването им ще бъдат напълно променени.\r\nУчебните помещения, които ще бъдат модернизирани са кабинетът в който се изучава \"Астрономия и корабоводене\" и \"Борба с аварии, търсене и спасяване на хора\". В първия, ще бъде монтиран тренажор Maritime Simulator за ситуации при управлението на кораба, монитори, радарно изображение, управление от мостика, компютри и мултимедия.   Кабинетът \"Борба с аварии, търсене и спасяване на хора\" ще бъде оборудван с тренажор, манекени в защитни облекла, пожарогасители, шлангове, спасителен кръг и плот. Всичко това е от изключително значение за обучението и практикуването на моряшката професия.  Очаква се, след ремонта и оборудването на двата кабинета, да бъдат изготвени технически паспорти за енергийно обследване на сградите, да се изгради спортната база, обновяване на общежитието, за да се чувстват комфортно бъдещите моряци и по време на учебния процес и след него.     ", "date": "2019.08.05", "title": "Започна модернизация на морското училище в Бургас"}
{"url": "https://www.actualno.com/curious/sedmichen-luboven-horoskop-za-5-9-avgust-news_774364.html", "text": "       Овен       Тази седмица може да се окаже проблемна за любовта. Ако се намирате във връзка ще има неща, които ще премълчите и няма да искате да споделите с половинката си. Това ще е причината за тревожно поведение и повече напрегнати ситуации.    Телец Възможно е да се появи трети човек, дори приятел или роднина, който да се опита да наруши хармонията, която толкова дълго се опитвахте да постигнете във връзката си. Не се поддавайте на манипулации и не приемайте всеки съвет за чиста монета.   Близнаци През тази седмица е важно да останете спокойни и хладнокръвни. Не прибързвайте с вземането на решения и не отлагайте разговорите с любимия човек. Ако запазите добрия тон, седмицата обещава да бъде плодотворна в това отношение.    Рак     Работни ангажименти е възможно да препречат пътя на Раците. Те ще потърсят подкрепата на половинката си, но дали ще я получат? Евентуален отказ може да накара представителите на зодията да се затворят в себе си.   ", "date": "2019.08.05", "title": "Седмичен любовен хороскоп за 5-9 август"}
{"url": "https://www.actualno.com/asia/chavushoglu-sasht-trjabva-da-sprat-da-podkrepjat-kurdskite-milicii-v-severna-sirija-news_774434.html", "text": "      Турция призова САЩ да прекратят подкрепата си за кюрдската милиция в Северна Сирия. Това стана по време на преговорите между двете държави, целящи да се предотврати нова турска инвазия, съобщава AFP, цитирана от БГНЕС.      „САЩ трябва да уважат нашата молба за прекратяване на сътрудничеството си с кюрдските Народни отряди за защита“, заяви пред репортери в Анкара турският външен министър Мевлют Чавушоглу.   Изявлението му дойде след срещата на представители на САЩ в областта на отбраната с колегите им в Анкара в опит да се създаде „зона на сигурност“ в северната част на Сирия, която да отдалечи кюрдските бойци от турската граница.    „Не можем да проявяваме търпение вечно. В един момент търпението ни ще свърши“, заяви и в неделя турският президент Реджеп Ердоган. Той поднови заплаха си, отправена преди 18 месеца – да започне въоръжена офанзива източно от река Ефрат срещу кюрдските Народни отряди за защита. ", "date": "2019.08.05", "title": "Чавушоглу: САЩ трябва да спрат да подкрепят кюрдските милиции в Северна Сирия"}
{"url": "https://www.actualno.com/curious/4-te-naj-zlobni-zodii-news_774365.html", "text": "      Някои хора са толкова сложни, че е почти невъзможно да се общуват с тях, нито да се изграждат отношения. Астролозите разграничават няколко типа жени и мъже с различни зодиакални знаци. С тях е по-трудно да се общува, отколкото с всеки друг. Може би и вие сте в този списък.       Най-злобни зодии за жени в Зодиака  Дамите, родени под тази зодия, са много трудни за комуникация за повечето мъже. Това важи особено за мъжете Дева.\r\nЕлементът на Земята придава на тези жени специална мъдрост и непроницаем характер, което усложнява общуването с противоположния пол.  Жените също много трудно общуват с Девите, защото имат изключително високи изисквания към останалите хора. – тя може да се оприличи с репликата: „Винаги съм права“ или „Няма никой по-добър от мен“. Най-трудното е за съпругът на Лъвицата. Той е подложен на невероятен натиск, причинен от постоянната промяна на емоциите и настроенията на своята съпруга.\r\nТрудно е да се избегнат конфликти с Лъвицата, защото тя искат да е права, винаги и навсякъде. Те харесва да поддържат безупречната си репутация.     ените, родени под знака на Козирог, са много трудолюбиви и усърдни и следователно много взискателни към другите хора. За тези, които не отговарят на изискванията, ще е много трудно да намерят общ език. Козирозите обикновено са себе праведни и защитават своята гледна точка, докато другият човек не се откаже и не спре спора сам. корпионът може да манипулира мъжете като никой друг.\r\nСъпрузите им са най-затруднени, въпреки че от време на време и приятелите срещат спънки в общуването с тях.\r\nПоради подозрителността, присъща на Скорпионите, хората, близки до тях, често трябва да слушат неоснователни обвинения. Те търсят извинения за действията си - обективно невинни, но наранявани подозрителния Скорпион.    Най-злобни зодии за мъже в Зодиака    ези мъже са трудни за комуникация, в началото на любовта и приятелството Раците са много щедри и мили, но след това започват да проявяват егоизъм. Те не се различават по точност и гъвкавост.\r\nНезависимо от това, малко хора прекратяват време с тях, защото могат да са им полезни в трудни моменти. - с него трудно се общува, защото не може бързо да се ориентира в сложна ситуация. Той, често се стреми да прехвърли отговорността на друг човек. Проблемът е, че повечето Риби не смятат това качество за недостатък и затова не се опитват да го ликвидират.\r\nДа се споделят живота с мъж Риби е истинско изпитание. По право те си предпочитат творческия хаос.    одолеите не понасят, когато ги игнорират или когато се опитват да скъсат с тях. Не всеки е готов да живее с ревнив и подозрителен човек. Ако искате животът ви да бъде разглеждан под микроскоп, станете приятел или сродна душа на мъж Водолей. След известно време ще трябва да се запознаете и с неговия злобен нрав, вятърничавост и понякога неуважително отношение. ой е естествен манипулатор, с когото е невъзможно да се спори. Стрелецът винаги ще постигне целта си, дори ако ще трябва да заблуди доверието на любим човек. Трудно е да се каже, дали чувствата на Стрелец са искрени, или лъже, за да оплете с мрежа, преди да стреля.\r\nСтрелците невинаги държат на думата си, обяснявайки, че това е минало, лош спомен. Но, като правило, това е просто изчисление.\r\nСъс Стрелец е трудно да се създаде стабилна връзка, защото е изключително непредсказуем.\r\nВ заключение, нека само добавим, че всеки от нас има не само недостатъци, но и основни предимства. Дори и тези, с които не е лесно да се живее или приемаме за злобни, имат ценни положителни качества. ", "date": "2019.08.05", "title": "4-те най-злобни зодии"}
{"url": "https://www.actualno.com/dobrich/i-v-dobrudja-se-vdigat-na-protest-sreshtu-umyrtvjavaneto-na-praseta-news_774344.html", "text": "      Собствениците на домашни прасета в тервелското село Безмер готвят . Това съобщи на заседанието на епизоотичната комисия в Добрич директорът на Областната дирекция по безопасност на храните д-р Борислав Каменов. Съмнението му е, че не е обяснено на хората за опасността от вируса. Вярно е, че , но заповедта на областния управител е за всички прасета, дори те да са извън тази зона, припомни експертът.       , каза още той и посочи, че в силистренското село Ветрен е потвърдено огнище.   В лаборатория в София са изпратени проби от диво прасе, убито на пътя край шабленското село Ваклино вечерта на 2 август.\r\nИзградената ограда е с две нови пробойни в района на местността Зеленка край Каварна, където миналата година имаше огнище на болестта, каза още д-р Каменов. По думите му язовци са увредили оградата. Предстои отново да бъде направено претърсване в района.  Екипи тръгват днес на проверка в задните дворове, започвайки от района на бившето летище в Добрич, където стопанин отглежда около 30 прасета . Предписания да бъдат изклани животните в следващите 48 часа ще получат всички, които до момента не са изпълнили това изискване, и след този срок ще се пристъпи към умъртвяване с ток и загробване на прасетата.\r\nМерките за биосигурност в задните дворове са доста либерални и ако не се допусне разпространение на вируса, следващата година стопаните отново ще могат да отглеждат животни за лично ползване, каза д-р Каменов. ", "date": "2019.08.05", "title": "И в Добруджа се вдигат на протест срещу умъртвяването на прасета"}
{"url": "https://www.actualno.com/society/ivan-geshev-njama-da-dopusnem-personalni-ataki-sreshtu-magistrati-news_774346.html", "text": "      \"Като магистрат, чийто професионален път е минал изцяло в различни структури на прокуратурата и следствието, искам искрено да благодаря на всички колеги от прокуратурата, независимо дали са изразили подкрепата си за мен в качеството ми на кандидат за главен прокурор, или не са го направили\". Това се казва в позиция, изпратена от зам.-главния прокурор до медиите.      \"Опитите за политически натиск, за представяне на прокурорите и следователите като втора ръка магистрати, които нямат собствено мнение и гласуват под строй, видимо са мотивирани от партийни, корпоративни и/или лични интереси, различни от тези на българските граждани. Обяснимо е старанието на някои партии, бизнес кръгове, обвиняеми, подсъдими и/или осъдени лица, както и на техни представители, за пореден път да пробват да изключат професионалната ни общност - дори от възможността да изразим мнение за собствения си избор\", коментира Гешев.   \"От името на главния прокурор г-н Сотир Цацаров и ръководството на ПРБ ( ) обаче заявявам, че няма да се допуснат персонални атаки срещу магистрати и съдебни служители само и единствено защото са изразили лична позиция. На старанието да бъдат демонизирани отделни магистрати, като прокурор Силвия Соколова, ще бъде отговорено със всички позволени от закона средства, включително и с ясно изразено становище за подкрепа . Въпреки че в конкретния случай това едва ли е необходимо, защото най-добрата атестация за нея, персонално, е дадена от федералния прокурор на Кралство Белгия Фредерик Ван Льов, който в писмо до главния прокурор г-н Сотир Цацаров благодари за отличната ѝ работа при най-мащабната операция на полицейски и съдебни служби в Европа през 2017 година под названието \"Халифакс\", твърди още .   \"Сигурен съм, че прокурорите, следователите и съдебните служители заедно ще отговорим на очакванията за справедливост и сигурност на всички български граждани, независимо от обществения или социалния им статус\", пише още в позицията на Иван Гешев до медиите. ", "date": "2019.08.05", "title": "Иван Гешев: Няма да допуснем персонални атаки срещу магистрати"}
{"url": "https://www.actualno.com/crime/nova-katastrofa-s-petima-raneni-na-pytja-sozopol-primorsko-news_774355.html", "text": "      Петима души, сред които две деца, са пострадали при катастрофа между три автомобила на пътя Созопол-Приморско. Произшествието е станало около 08:20 ч. тази сутрин, на километър от разклона за село Равадиново.      Към момента няма данни за състоянието на пострадалите, за водачите и марките на автомобилите. От полицията в Бургас уточняват, че катастрофата е станала на същото място, където вчера се сблъскаха четири автомобила и пострадаха четирима пътници, сред които и две деца, предаде Нова телевизия.   Пътната отсечка в момента е затворена. От полицията посочиха алтернативни маршрути за тези, които пътуват към Южното Черноморие. Единият е от Бургас към Малко Търново, с отбивка за Ясна поляна, а другият е от Созопол през вилното селище \"Дюни\", през Аркутино за Приморско. ", "date": "2019.08.05", "title": "Нова катастрофа с петима ранени на пътя Созопол-Приморско"}
{"url": "https://www.actualno.com/africa/tejyk-pyten-incident-v-egipet-s-mnojestvo-jertvi-i-raneni-news_774360.html", "text": "      Тежък пътен инцидент в Египет. Най-малко 19 души загинаха, след като автомобил, каращ в насрещното движение с висока скорост, предизвика верижна катастрофа с три други коли и експлозия в Кайро, съобщава AFP.      Инцидентът e станал малко преди полунощ в неделя в централната част на египетската столица. Ранени са други 30 души, пише още БГНЕС.   Най-малко четирима от пострадалите са в критично състояние, се посочва в изявление на Халед Мегахед, говорител на Здравното министерство. По думите му ранените са с тежки изгаряния и са настанени в интензивно отделение.\r\nЗаради експлозията разположената в близост до мястото на инцидента сграда на Националния институт за лечение на рака е била евакуирана.  Главния прокурор на Египет е наредил разследване на причините за тежката катастрофа. ", "date": "2019.08.05", "title": "Тежък пътен инцидент в Египет с множество жертви и ранени"}
{"url": "https://www.actualno.com/prasspress/premieryt-i-moreto-news_773803.html", "text": "      В тази ранна августова сутрин премиерът Борисов спеше в леглото си. Една птичка изчурулика, само за да го събуди. Той отвори очи и птичката моментално спря. Беше изпълнила своята мисия. Премиерът разтърка очи, за да се разбуди. Преди тази работа вършеше Цветанов, но откакто го нямаше, премиерът трябваше да търка очите си сам. След това сам се почеса и по онази, мъжествено изпъкнала част на боксерките. Отново се сети, колко му липсва Цветанов. Вече всичко трябваше да прави сам. Стисна зъби геройски и погледна през прозореца. Морето трябваше да се синее, но беше някак сивкаво и мрачно. Беше облачно, което въобще не се хареса на Борисов. Той отвори вратата и стъпи с боси крака в пясъка. Облаците бяха надвиснали като сметки за парно, но когато премиерът пристъпи по плажа, те се разтвориха и един лъч слънчева светлина го огря. Това стопли душата му и бръчките по суровото му чело омекнаха. Премиерът тръгна към морето. Слънчевият лъч го следваше. Това го впечатли, а той рядко се впечатляваше, освен когато говори със Сокола. Премиерът стъпи крачка в страни – лъчът го последва, направи три бързи крачки напред – лъчът отново го последва. Две крачки назад  - лъчът го последва. „Аха! – каза си премиерът. – Това ми харесва. Това е все едно прожектор на концерт на Слави Трифонов. Мога да свикна с това.“      На брега го чакаше лодка. Веднага щом стъпи в нея, вълните поеха лодката. Нямаше нужда да гребе – значи може и без Цветанов, все пак.\r\nВълните носеха лодката леко и нежно, сякаш в лодката беше най-ценото нещо във Вселената, което си беше самата истина. Лодката спря на любимото място за риболов на Борисов. Естествено червеят сам се набоде на куката и се метна във водата. След секунда въдицата помръдна – нещо се беше хванало на нея. Макарата сама започна да се навива, и навива, и навива. Уловът сам цопна на дъното на лодката. Беше златната рибка, но не някаква обикновена златна рибка, а Златната Цаца. Премиерът не беше изненадан. Златната Цаца му каза:\r\n- Аз съм Златната Цаца. Ще изпълня всичко, което ти хрумне!  Премиерът се замисли:\r\n- Искам да имам толкова пари, че да не мога да ги преброя и да си ги харча както си искам.\r\nЗлатната Цаца каза:    - Разбира се, господарю! Та нали все още имаш еврофондове! Нещо друго?\r\n- Искам никой да не ми търси отговорност за всичко, което съм правил.\r\n- Разбира се, господарю! Нали си имаш Златната Цаца – дето ти си я избра.\r\n- Третото ми желание е – хората да ме обичат.\r\n- Еее, шефе, тука малко си се объркал. Аз съм само главен прокурор, не мога да изпълнявам желания! Изпълнявам само поръчки!    Автор:    ", "date": "2019.08.05", "title": "Премиерът и морето"}
{"url": "https://www.actualno.com/society/bylgarka-proektira-novata-ni-baza-na-antarktida-news_774348.html", "text": "      Българската база на Антарктида ще се сдобие с нова научна лаборатория. В нея учени ще правят важни проучвания. Проектът за съоръжението с площ около 250 квадратни метра е поверен на екипа на архитект Пенка Станчева, която в момента живее и работи в Чили, съобщи Нова телевизия.      Да проектираш сграда на края на света е амбициозно предизвикателство. На ледения континент бушуват виелици, а температурите падат до нива, сравними с необитаеми светове, като планетата Марс. За да устои на този климатичен ад, бъдещият дом на науката трябва да бъде опростена, но издръжлива структура.   „Материалите трябва да са съобразени с тези условия. Конструкцията ще е метална - такова е заданието на конкурса. Самият метал ще е съобразен с изискванията за температури”, разказва архитект Пенка Станчева.\r\nСгушено в Южния залив на остров Ливингстън, настоящото българско поселище е основано още през 1988 г. с поставянето на първите 2 сглобяеми постройки. Години по-късно е добавена основната сграда. Последно е изграден и малък параклис.  Уникалното разположение на българския комплекс дава на проектантите ключово предимство, обяснява българският архитект: „Виждала съм проектите на едно английско студио, което проектира повечето полярни станции. И там наистина всичко е в стил „съоръжение, което пристига и каца като космически кораб. Това има логика, защото терените на много бази нямат денивелация. Тоест, за да се повдигнат, трябва да се изградят платформи на пилони. Нашият терен е с денивелация, което го прави по-уютен. Защото сме загърбени, защото имаме поглед напред към водата”.\r\nКрасивият пейзаж автоматично води мисълта към широка веранда и огромни прозорци. На края на света обаче това би направило базата уязвима на капризите на времето. „Колкото и да ми се иска да осигуря една панорама към така прекрасния пейзаж, прозорците ще трябва да са подчинени и на условието да не пускаме студа вътре” - категорична е архитект Станчева.   Докато обновяването на най-близката до нас база - тази на Испания - струва 40 милиона евро, новият модул към българската е за по-малко от 1 милион. На този етап предизвикателството е транспортът на материалите.    Ще се разчита на кораби на партньорски страни. „Всеки е правил услуги на българските мисии - къде с транспорт без пари или за малко пари. Така е ставало досега. Ще е хубаво нашата мисия да има собствен транспорт. Но хубавите неща стават бавно”, обяснява Пенка Станчева.\r\nСамата тя все още не се е докосвала до ледената красота на Антарктида. Вече като човек, работещ за българската полярна наука, ще трябва да преплава протока Дрейк и да стъпи на края на света.\r\nПо план лабораторията ще е готова до 2-3 години. Още този полярен сезон предстои поставянето на основите. Там, сред ледовете, на 13 000 километра от България.    ", "date": "2019.08.05", "title": "Българка проектира новата ни база на Антарктида "}
{"url": "https://www.actualno.com/asia/indija-vyznamerjava-da-otneme-avtonomijata-na-kashmir-news_774330.html", "text": "      Правителството на Индия обяви плановете си да промени конституцията на страната в частта, която дава „специални привилегии“ на административния район Кашмир, предаде БГНЕС.      Член 370, който дава на северния щат Джаму и Кашмир по-голяма автономност от всеки друг индийски щат, е особено чувствителна тема, тъй като именно по-голямата независимост от централната власт в Ню Делхи беше условието, при което Кашмир се съгласи да се присъедини към Индия.   Вътрешният министър Амит Шах обяви в парламента правителствените планове за отнемането на автономията на фона на масовите протести от страна на опозицията. Очаква се плановете на Ню Делхи да предизвикат масова вълна от протести. ", "date": "2019.08.05", "title": "Индия възнамерява да отнеме автономията на Кашмир "}
{"url": "https://www.actualno.com/crime/kamion-se-blysna-vyv-vlak-news_774384.html", "text": "      След поредно грубо нарушение при преминаване през жп прелез е прекъснато движението на влаковете в междугарието Левски-Троян.      Днес, в 10.00 часа, на прелез в междугарието Дойранци-Левски, тежкотоварен автомобил преминава през съоръжението при редовно задействано автоматична прелезна сигнализация (светлинна и звукова сигнализация) и се сблъсква с пътнически влак, движещ се по направлението Ловеч - Левски. Вследствие на удара е дерайлирал локомотивът от влаковата композиция с една колоос, съобщиха от пресцентъра на на Национална компания „Железопътна инфраструктура“.   Водачът на товарния автомобил е пострадал.\r\nНарушен е графикът на движение на влаковете между Левски и Троян. За пътниците по това направление е осигурен превоз с автобуси.  Ръководствата на ДП „Национална компания „Железопътна инфраструктура” и призовават водачите на пътни превозни средства да спазват правилата за движение по пътищата. Всяко неспазване на Закона за движение по пътищата и преминаване при спуснати бариери или звукова и светлинна сигнализации, показващи приближаването на влак към прелеза, е риск за живота на водачите на превозните средства и техните спътници. Инциденти от този род нарушават графика за движение на влаковете, отнемат от личното време на пътниците, ползващи железопътен транспорт, и предизвикват значителни икономически загуби за НКЖИ и железопътните оператори. ", "date": "2019.08.05", "title": "Камион се блъсна във влак"}
{"url": "https://www.actualno.com/society/njama-konflikt-na-interesi-pri-rumen-radev-potvyrdi-kpkonpi-news_774372.html", "text": "      Комисията за противодействие на корупцията и за отнемане на незаконно придобитото имущество (КПКОНПИ) не е установила наличие на конфликт на интереси по отношение на президента . Това се посочва в решение на Комисията, публикувано на сайта ѝ.      Става ясно, че КПКОНПИ е проверила държавния глава по сигнал, но след като не е установила нередности, е прекратила производството в останалата му част.   В сигнала, подаден срещу , се посочвало, че има съмнения за облагодетелстване чрез служебното положение на Радев, когато той е бил командир на ВВС. Сигналът е във връзка с тогавашното назначение на Десислава Генчева (в момента Радева) на два щата, въпреки че вторият такъв - пиар на ВВС - по правилник трябва да се заема от военизирано, а не от цивилно лице.\r\nСигналът до КПКОНПИ е и във връзка с наем на жилище от страна на ВВС в град София, в което Радеви са живели. отбелязва още, че Румен Радев е закупил жилище София през 2010 г. от 143 кв. м. за 168 хил. лв., което е под пазарните цени на имотите за периода в района. През 2005 г. е закупено ведомствено жилище от Министерство на отбраната и едновременно с това, неправомерно е ползвано под наем второ ведомствено жилище. Апартаментът е продаден през 2007 г.  От КПКОНПИ са категорични, че твърденията в сигнала касаят правни действия - сключване на договори за наем и договор за покупко-продажба на недвижими имоти, извършени от Румен Радев, в качеството му на физическо лице, участник в гражданскоправния оборот, а не като лице, заемащо публична длъжност. Както и че не е налице свързаност между Румен Радев и Десислава Генчева преди датата на сключване на гражданския брак. ", "date": "2019.08.05", "title": "Няма конфликт на интереси при Румен Радев, потвърди КПКОНПИ"}
{"url": "https://www.actualno.com/music/bionse-se-opitva-da-sybere-destinys-child-news_774358.html", "text": "      Американската RnB група Destiny's Child планира да се събере отново, вдъхновена от триумфалното завръщане на сцената на „Спайс гърлс“, съобщава „Контакт мюзик“. Източник твърди, че Бионсе и нейните приятелки Мишел Уилямс и Кели Роуланд обмислят няколко мащабни концерта през 2020 година, за да отбележат 20-ата годишнина на групата. „на хоризонта се очаква може би и появата на нови песни“, твърди същият източник.      „Бионсе отчаяно се опитва да събере момичетата в звукозаписното студио с нея. Според нея какъв по-добър момент от 2020 година, когато ще отбележат две десетилетия от създаването на групата“, посочва близък на певицата. „Тя видя успеха на „Спайс гърлс“, но иска да го повтори – с по-голям и по-добър успех“.   Destiny's Child се разделиха през 2006 година, но се събраха за специална поява на фестивала „Коачела“ през април 2018 година. Всяко от трите момичета от групата има успешна самостоятелна певческа кариера, като 37-годишната Бионсе има шест солови албума зад гърба си. 39-годишната Мишел Уилямс и 38-годишната Кели Роуланд имат по четири самостоятелни албума в кариерите си. ", "date": "2019.08.05", "title": "Бионсе се опитва да събере Destiny's Child "}
{"url": "https://www.actualno.com/books/perfektnata-dvojka-ili-zashto-njama-nevinni-v-raja-news_774270.html", "text": "      Американската писателка Елин Хилдебранд съблазнява с нов летен романс, който прераства в криминална интрига на страниците на „Перфектната двойка“ (ИК „Сиела“)! В летните горещини не ви остава нищо друго, освен да се настаните удобно и да се впуснете в тази добре написана история, изплетена от лъжи, интриги и изневери.      Кралицата на летните романи – американката Елин Хилдебранд – ни повежда на интригуващо пътешествие до туристическия остров Нантъкет, където срещаме Селест и Бенджи, по-известни като перфектната двойка.   Привидно Селест и Бенджи изглеждат родени един за друг. Бенджи е наследник на безмерно богатата местна фамилия Уинбъри и макар ослепителната Селест да има скромен произход, щастието им изглежда безоблачно и двамата са готови да направят следващата стъпка. За Бенджи сватба на Нантъкет е най-естественото продължение на връзката им – в този рай на Земята през летния сезон се случват най-пищните и разточителни церемонии. И докато всички близки и роднини, дошли от цял свят, са притаили дъх в очакване на бляскавото събитие, броени часове преди грандиозната сватба мъртвото тяло на главната шаферка Мерит Монако е открито да се носи върху вълните.\r\nВ луксозното крайбрежно имение „Съмърланд“, където по план трябва да се проведе сватбата, настава същински хаос. Неочакваното стечение на обстоятелствата повдига завесата, зад която изведнъж блясва скритата истина – наглед съвършената сватба е само параван за истинско змийско гнездо от лъжи, интриги и изневери. Смъртта на Мерит Монако предизвиква спешно разследване, а началникът на полицията и помощниците му започват да разпитват всички присъстващи. Всеки крие своите мрачни тайни – особено перфектната двойка…  „Перфектната двойка“ е идеалната книга за лятното безвремие – любов и криминална интрига в смайващо четивна и лека комбинация, която върви прекрасно с освежаващи коктейли на плажа.\r\nАмериканката Елин Хилдебранд (1950) е родом от Колиджвил, Пенсилвания. Завършва университета „Джонс Хопкинс“ в Балтимор, Мериленд. След дипломирането си работи като учителка в Ню Йорк. През 1993 г. се мести в Нантъкет, където живее и до днес. Първият ѝ роман „The Beach Club“ излиза през 2000 г. „Перфектната двойка“ е двадесет и първата ѝ книга.   Преводач на „Перфектната двойка“ от английски език е Надя Баева. Автор на корицата е Фиделия Косева.      ", "date": "2019.08.05", "title": "\"Перфектната двойка\" или защо няма невинни в рая"}
{"url": "https://www.actualno.com/america/meksiko-poiska-sasht-da-naloji-po-strog-kontrol-vyrhu-ognestrelnoto-oryjie-news_774286.html", "text": "      Мексиканският министър на външните работи осъди като акт на тероризъм срещу мексиканските граждани в САЩ.      Броят на мексиканските граждани, убити при терористичния акт в Ел Пасо, вече достигна шестима души, заяви по-рано мексиканският президент Лопес Обрадор. \"Тъжно е, че смъртта на шестима мексиканци е потвърдена, а други седем са ранени\", каза Обрадор, предаде БГНЕС.   Най-малко 20 души бяха убити, а още 26 бяха ранени, след като стрелец откри огън в търговски център на WalMart. Заподозреният е идентифициран от полицията като Патрик Крузиъс, 21-годишен. Сега убийствата се третират като акт на вътрешен тероризъм.\r\nЗаради случилото се, мексиканският външен министър Марсело Ебрард заяви, че Мексико ще поиска, ако е необходимо, екстрадицията на убиеца, за да може те да бъде съден като терорист в Мексико. Ебрард също осъди стрелбата като терористичен акт, като призова Съединените щати да предприемат действия във връзка със законодателството си за достъп и притежание на оръжия. Според външния министър, Мексико ще обмисли завеждане на съдебни дела срещу вътрешния тероризъм в САЩ, насочен срещу мексикански граждани.  Преди да извърши терористичния акт, убиецът публикува онлайн манифест, в който подкрепя терористичните атаки в новозеландския град Крайстчърч през март. Според манифеста, убиецът е искал да защити страната си от чужди \"нашественици\".\r\nТърговският център, където се случи атаката, се намира в непосредствена близост до американско-мексиканската граница. Значителна част от неговите посетители са мексиканци, които идват на пазар в Ел Пасо.   Междувременно президентът на САЩ Доналд Тръмп заяви, че е обсъдил последните смъртоносни кланета в град Ел Пасо и с Федералното бюро за разследване (ФБР) и с главния прокурор на САЩ Уилям Бар, добавяйки, че насилието трябва да да бъде спряно.    \"Омразата няма място в нашата страна и ние ще се погрижим за това [...] Трябва да го спрем. Това продължава от години ... и години у нас\", каза Тръмп, цитиран от Reuters, AP и AFP. Американският президент заяви, че ще направи официално обръщение днес по повод масовите стрелби в страната. ", "date": "2019.08.05", "title": "Мексико поиска САЩ да наложи по-строг контрол върху огнестрелното оръжие"}
{"url": "https://www.actualno.com/america/avstralija-njama-da-prieme-razpolaganeto-na-amerikanski-raketi-v-stranata-news_774373.html", "text": "      Американските ракети със среден обсег няма да бъдат разположени в Австралия, заяви премиерът на страната Скот Морисън.      От САЩ разкриха амбициите си за , съобщава \"Ройтерс\".   По време на разговорите американският министър на отбраната Марк Еспер коментира надежди на САЩ да разгърне ракети в Азиатско-Тихоокеанския регион през следващите месеци след оттеглянето на Вашингтон от договора за контрол на оръжията миналата седмица.\r\nНеотдавнашно нарастване на напрежението между Вашингтон и Пекин, както по отношение на търговията, така и по отношение на правата на корабоплаване в Южнокитайско море и в Тайванския пролив, поставя Австралия в неудобно положение, тъй като САЩ са най-големият й съюзник, докато Китай е най-големият й пазар за износ.  Миналата седмица Пекин определи усилията на Австралия за подобряване на двустранните отношения като \"незадоволителни\".\r\nАвстралия се притеснява, че Китай използва чуждестранната си помощ, за да си осигури по-голямо влияние върху малките тихоокеански страни, които контролират огромна част от богатия на ресурси океан.   Австралия, която по традиция е най-голямата сила в Южния Пасифик, обещава до 3 милиарда долара безвъзмездни средства и евтини заеми, за да се противопостави на това, което Вашингтон определя като \"заемна дипломация на Китай\".    Министърът на отбраната на САЩ Марк Еспър и австралийската му колежка Линда Рейнолдс все пак отбелязват необходимостта от координация с партньорите в региона чрез съвместни учения. Те допълват, че с нетърпение очакват бъдещи учения с участието на САЩ, Австралия, Република Корея и Япония.\r\n\"Министрите и държавният секретар потвърдиха необходимостта от нова ера на контрола върху оръжията, която ще разшири броя на страните и оръжейните системи, включени в постигнатите споразумения, както и ще засили усилията за намаляване на ядрените рискове\", се казва в изявление на уебстраницата на Пентагона. ", "date": "2019.08.05", "title": "Австралия няма да приеме разполагането на американски ракети в страната"}
{"url": "https://www.actualno.com/politics/prepodavateli-ot-unss-protiv-podkrepata-na-vuz-a-za-ivan-geshev-news_774271.html", "text": "      В УНСС назрява скандал, след като ректорът проф. Стати Статев обяви подкрепата на университета за за главен прокурор, а преподаватели възразиха остро, че не просто не са давали подобна подкрепа, но и са срещу кандидатурата, съобщава в. .      \"Водени от разбирането, че трябва да бъдат уважени професионалното мнение и единодушната подкрепа за кандидатурата на г-н Иван Гешев за главен прокурор (...) от страна на Прокурорската колегия на ВСС, на прокурори, следователи (...), на НСлС\" и др., заявяваме подкрепата си за г-н Иван Гешев\", е написал проф. Статев до пленума на Висшия съдебен съвет. Писмото е с дата 1 август и е публикувано на сайта на прокуратурата, а не на сайта на ВСС, до който е адресирано, и то при положение че наскоро съдебният съвет създаде цяла секция за \"становища на органите на съдебната власт и на професионални организации в подкрепа на кандидатурата на Иван Гешев\".   Статев не е първият ректор, обявил се в подкрепа на Гешев - преди него \"за\" номинацията изпрати становище и ректорът на Югозападния университет в Благоевград проф. Борислав Юруков. Преподаватели в УНСС обаче реагираха остро. Несъгласие обяви ас. д-р Делян Недев от катедра \"Частноправни науки\" в Юридическия факултет на УНСС.\r\n\"Считам, че г-н Иван Гешев не отговаря на изискванията за заемане на висшата държавна длъжност главен прокурор на Републиката. Изразеното от ректора на УНСС в цитираното писмо не отговаря на изискванията на чл. 173, ал.8 от Закона за съдебната власт. Текстът на тази разпоредба изисква висшите училища да предоставят становища, включващи въпроси до кандидата. Тук въпроси липсват. Изразена е само немотивирана подкрепа, не ми е известно в университета да е имало дискусия по въпроса дали да се подкрепя кандидатурата на г-н Гешев, не ми е известна и процедурата, по която е прието посоченото становище\", написа Недев във Facebook.  \"Моля, извинете ме, г-н Ректор, колеги и приятели, но аз НЕ подкрепям кандидатурата на Иван Гешев за главен прокурор на България! Публикувам позицията си като реакция на писмото от ректора на УНСС, в което е записано \"заявяваме подкрепа\". Считам се за част от множественото число на университета, работя сърцато за добруването на нашите студенти, но по отношение кандидатурата на Гешев се разграничавам от институционалната университетска позиция. Кандидатурата може да е в синхрон с всички процедурни критерии, но е асинхронна на моите лични, граждански и политически. Благодаря предварително за разбирането и толерантността!\", написа и Катя Михайлова, доцент по социология в университета.\r\nИменно по повод написаното от Михайлова, в. \"Труд\", който все по-често се нарича във Facebook \"Труп\", написа следното - \"съпругата на някогашния социолог и провалил се кандидат за кмет на София от БСП проф. Михаил Мирчев\".    ", "date": "2019.08.05", "title": "Преподаватели от УНСС против подкрепата на ВУЗ-а за Иван Гешев"}
{"url": "https://www.actualno.com/business/svinevyd-se-zakani-da-izgori-fermata-si-zaradi-afrikanskata-chuma-news_774311.html", "text": "      Новото измерение на африканската чума - свиневъдът Желязко Христов, който гледа прасета в Сливенско, се закани да изгори фермата си.      Христов е категоричен, че се занимава с този бизнес от 1993 година и никога не е търсил държавни или европейски субсидии – винаги е разчитал на биологични храни и се е старал да гледа \"щастливи прасета\". Това е основен поминък за семейството на Христов, който гледа и други животни, освен прасета – например пилета. Във фермата има около 2000 прасета. Стопанството е сертифицирано, производителят е регистриран.   \"Ще ги изгоря, ще ги запаля, оттук животно няма да излезе\", закани се Христов пред Нова телевизия, който е категоричен, че няма да почва от нулата, за да се развива пак още 30 години. \"Това ми е целият живот\", добави фермерът, който се заканва и да емигрира, ако държавата му отнеме поминъка.\r\nМеждувременно с протестите срещу мерките на държавата за африканската чума. Основното искане е оставката на директора на БАБХ Дамян Илиев, а второто искане е да се спре избиването на животни, защото няма зараза от африканска чума. \"Искаме оставката на това правителство, защото то е неспособно да се справи\", обобщиха хората, като подчертаха, че политиката е всичко, което е свързано с живота на хората и клеймото \"политически протест\" е неадекватно. А усещането на хората, изразено пред bTV, е, че никой не обяснява нищо. Те се заканват, че преминават в безсрочно гражданско неподчинение.  Същевременно Хюсеин Хюсеин, член на Управителния съвет на Асоциацията на свиневъдите, подчерта дебело, че протестиращите трябва да си отговорят на въпроса защо всъщност протестират. Той отрече, че индустриалните свиневъди искат да унищожат другите производители и призова за обединение, защото чумата вече е пандемия.\r\nНа директен въпрос трябва ли да бъдат избити домашните прасета в радиус от 20 километра от свинекомплексите, Хюсеин отвърна, че не казват това, обаче трябвало да се вземат мерки да не се допусне чумата. \"Не унищожени, а прасетата да се изколят, защото горивото на вируса е биологичният материал\", призова Хюсеин. Целта била сега да се спре първата вълна на вируса.\r\nЩо се отнася до евентуален внос на свинско заради недостиг на българския пазар, отговорът беше, че това е спекулация към момента и ако сега вирусът бъде спрян, няма да има проблеми. \"Ще осигурим малки прасета за нерегистрираните стопани, но само ако бъдат изпълнени регламентираните условия за отглеждане\", обеща Хюсеин.        Експертно мнение Ситуацията е безпрецедентна, подчерта проф. Христо Найденски, който е и ветеринарен лекар. Той предупреди, че се налагат много сериозни мерки. Професорът каза и, че ако някое животно преболедува и оцелее, то остава вирусоносител и може да зарази други животни. По думите му, България няколко години ще страда заради африканската чума.\r\nПроф. Найденски разкри и, че е нямало данни за движението на чумата, които да помогнат на България да се подготви по-добре, въпреки че се е знаело, че африканската чума се превръща не просто в европейски, но и в световен проблем. Професорът предупреди, че заразата може да се разпространява чрез мухи и предупреди, че при най-лошия вариант свиневъдството ще трябва да се възстановява в продължение на години и то след като вирусът е в България, т.е. не е изчистен.\r\nПо темата с цената на свинското, Кирил Вътев от Асоциацията на месопреработвателите каза, че имало \"отлив\" от търсенето на свинското месо, но в ЕС свинското поскъпнало средно с 35%. Той заяви, че до края на годината свинското може да стане по-скъпо с още 10-15%. Спрямо началото на тази година в края ѝ цената може да е около 50% по-висока т.е. около 7,50 лева на килограм. Същевременно обаче Вътев не можа да каже колко е намаляло потреблението, като накрая все пак обяви, че има спад с 5%. Българинът обаче яде най-много свинско спрямо всички други видове меса.\r\nОт днес, 5 август, служителите на БАБХ започват проверки в личните стопанства на хората в 20-километровата надзорна зона. Целта е да се установи дали стопаните са умъртвили доброволно домашните си прасета. В Пловдивска област първо ще се проверяват селата около Индустриалната зона на Раковски, Стряма и Белозем. Ако собствениците не са спазили предписанията, ветеринарните власти ще започнат принудителна евтаназия на животните. Очаква се да започне евтаназията на 8000 прасета от свинекомплекса в силистренското село Ветрен.      До момента у нас са установени 30 огнища на заразата при домашни животни и 27 при диви прасета. Африканската чума в трите свинекомплекса в Русенско e на път да заличи 20% от индустриално отглежданите прасета у нас. ", "date": "2019.08.05", "title": "Свиневъд се закани да изгори фермата си заради африканската чума"}
{"url": "https://www.actualno.com/europe/navodneni-sa-desetki-vili-na-ostrovite-kraj-habarovsk-news_774296.html", "text": "      Десетки вили на островите близо до Хабаровск бяха наводнени поради покачващото се ниво на река Амур, което към понеделник сутринта достигна 443 сантиметра, предаде БГНЕС.      По-рано беше съобщено, че до четвъртък нивото на реката в Хабаровск ще бъде 630 сантиметра, което е възможно да наводни територията на града и жилищните сгради край реката. Властите предупредиха обитателите на вилите в околността да приберат реколтата предварително.   \"Продължаващото увеличаване на нивата на водата в река Амур доведе до постепенно наводняване на островите около регионалния център - Дачни, Кабелни, Голям Уссурийски\",се казва в официално изявление.\r\nОтбелязва се, че до два дни се очаква по-нататъшно покачване на нивото на реката с 40-45 сантиметра. На островите работят оперативните групи на регионалния авариен команден център и специализираното противопожарно и спасително звено.   ", "date": "2019.08.05", "title": "Наводнени са десетки вили на островите край Хабаровск "}
{"url": "https://www.actualno.com/health/misteriozna-bolest-mychi-britanski-tijnejdjyr-news_774298.html", "text": "      Лекари във Великобритания не успяха да поставят диагноза на тийнейджър, който е парализиран поради мистериозна болест. Това съобщава таблоидът Daily Mail, цитиран от БГНЕС.      През януари 2018 година 16-годишният Валентино Еродот, живеещ в предградие на Лондон, започва да изпитва остра болка и усещане за парене в гърдите. По-късно младежът изпитал затруднения при движение. Постепенно момчето губи възможността да ходи и започва да се придвижва с инвалидна количка.   Лекарите се опитват да го лекуват от гастрит, но това не помага. По-късно е поставена диагноза, че пациентът има синдром на хронична умора и глутенова атаксия. Лечението на тези заболявания обаче също не се увенчава с успех.\r\nТъй като томографията и кръвните тестове не показват нищо необичайно, родителите му възлагат надеждите си на генетично изследване и консултации с ревматолог и имунолог. През цялото това време семейството е похарчило близо 35 хиляди британски лири, търсейки специалист, който поне да постави правилната диагноза.   ", "date": "2019.08.05", "title": "Мистериозна болест мъчи британски тийнейджър "}
{"url": "https://www.actualno.com/showbusiness/nae-li-victorias-secret-pyrvija-si-transseksualen-model-news_774301.html", "text": "      Може би най-известната марка за бельо в света Victoria’s Secret нае първия си транссексуален модел, съобщи считаната за една от дезинформационните медии на Русия \"Спутник\", след като бразилският транссексуален модел Валентина Сампайо пусна няколко намека за това в профила си в Instagram.      В четвъртък 22-годишният модел, който претърпя операция за смяна на пола, публикува селфи, с надпис \"Bacstage click @vspink\", придружен с хаштагове \"vspink\", \"кампания\", \"vstorm\" и \"model\". Victoria's Secret PINK е линия за бельо, парфюми и козметика, насочена към младите жени.   На следващия ден Сампайо публикува кратко видео селфи с надпис \"никога не спирай да мечтаеш отвъд гените си\" със същите хаштагове плюс \"останете на линия\".\r\nСлуховете идват след като миналата година главният маркетинг директор на компанията-майка на Victoria's Secret L Brand Ед Разек каза, че транссексуалните и XL моделите не трябва да бъдат включени в популярното телевизионно модно ревю \"защото шоуто е фантазия\" получиха негативен отзвук.  \"Така е, защо вашето шоу не прави това? Не трябваше ли да имаш транссексуални в шоуто? Не. Не, не мисля, че би трябвало\", каза той в интервю за Vogue миналата година. \"Е, защо не? Защото шоуто е фантазия. Това е 42-минутно специално забавление. Това е, точка\", заяви Разек.\r\n\"Не мисля, че можем да предлагаме всичко за всякакви клиенти. Това е специализиран бизнес; това не е универсален магазин\", добави той.    ", "date": "2019.08.05", "title": "Нае ли Victoria's Secret първия си транссексуален модел? "}
{"url": "https://www.actualno.com/cite/tova-e-obshta-chast-no-ne-e-prednaznacheno-za-obshto-polzvane-news_774304.html", "text": "      Така бившият ръководител на Антикорупционната комисия (КПКОНПИ) Пламен Георгиев каза пред Нова телевизия какво представлява терасата му от 186 квадрата, която всъщност не била негова, по думите му, но явно я ползва като негова.      За пореден път Георгиев се видя като жертва на медийна репресия и не прие гледната точка, че медиите са длъжни да отразят случай, в който точно ръководителят на КПКОНПИ явно има нередности при имуществото си. Той пак обвини \"хората, които имат много пари\", за случилото му се и добави, че тризонетът му бил такъв само на думи - на втория и третия етаж имало \"по една стаичка\".    ", "date": "2019.08.05", "title": "Това е обща част, но не е предназначено за общо ползване"}
{"url": "https://www.actualno.com/society/haralan-aleksandrov-chrez-praseto-bylgarinyt-dostiga-useshtane-za-ekzistencialna-sigurnost-news_774314.html", "text": "      \"Трябва да разберем особения статут, което има прасето, особено в задния двор. То е много важен социален актьор, не е просто част от хранителната верига. Чрез прасето българинът достига усещане за екзистенциална сигурност.\" Това заяви в интервю за БНТ антропологът Харалан Александров в коментар за по прасетата и мерките във връзка с нея.      По думите му премиерът Бойко Борисов търси кой да бъде виновен за ситуацията, защото традиционно в България за всичко е виновно правителството, каза още Александров във връзка изказването на министър-председателя за , които са докарали чумата в страната ни.   Според политолога Антоний Тодоров африканската чума е на път да съсипе целия отрасъл: \"Каквито и загуби да има то е, защото самата дейност на властите за оповестяване се провали, както винаги се проваля, когато се случи такова нещо.\"\r\nПо думите му ситуацията е сходна с тази с изтичането на НАП и е свързана с управленска немощ.  \"Хакери има и ще има но властите, опитвайки се да избягат от отговорността да пазят личните данни измислиха една версия, която ми се струва че ще падне в съда и това е версията за терористичен акт\", каза още политологът.\r\nСпоред Тодоров истината е, че се ликвидира дребния и средния бизнес, тъй като политиките облагодетелстват големите корпорации и са в ущърб на по-малките: \"Премиерът няма нито план, нито програма, той гледа да избягва видимостта на конфликтите\", допълни още Тодоров.   Относно кандидатурата на за главен прокурор Харалан Александров заяви, че \"ние трябва да решим политик ли ще бъде или служител, ако е политик го избираме, както избираме президента, в противен случай държавното обвинение ще бъде обвинявано преди да започне да обвинява.\"     ", "date": "2019.08.05", "title": "Харалан Александров: Чрез прасето българинът достига усещане за екзистенциална сигурност"}
{"url": "https://www.actualno.com/crime/verijna-katastrofa-na-am-trakija-news_774326.html", "text": "      Километрично задръстване се образува на магистрала „Тракия” заради катастрофа, съобщи Нова телевизия.      Около 07:30 часа сутринта микробус е самокатастрофирал. Инцидентът е станал около 102 километър в посока Бургас. Двама мъже са пострадали.   Микробусът им се обърнал и препречил пътя в основната и аварийната лента. Бързо се образува опашка от около 5 километра.\r\nДвижението в района се осъществява през изпреварващата лента. В задръстването става и втора лека катастрофа, при която се удрят четири автомобила.   Няма пострадали.  От АПИ предупреждават шофьорите да се движат с повишено внимание и съобразена скорост.     ", "date": "2019.08.05", "title": "Верижна катастрофа на АМ \"Тракия\""}
{"url": "https://www.actualno.com/actualno/kak-rumyncite-zaraziha-bylgarskite-praseta-news_774125.html", "text": "      \"Ходят, ядат, хвърлят. Няма какво да направим. Замогнаха се хората. Сега ходим и чистим, чистим\". Така идващите и минаващи през България обикновено към Гърция румънци за преносители на вируса на .      За сведение на г-н Борисов, в Румъния африканска чума има от над 1 година. Само че допреди това лято в България чума нямаше. Та в следващите редове ще се опитам да отгатна как така и защо стана да има - ползвам аналитичния метод \"Тиква\":\r\n1. Румънците не са идвали в България досега, защото Черноморието ни не е било достатъчно бетонирано - затова сега напъплиха това лято, стана бетонно красиво!\r\n2. Мигрантите нали са необразовани, объркали са запад със север и от  Турция са духнали към Румъния, съборили са ни Великата свинска стена в  Силистренско, която удържаше заразените румънци и те са нахлули в  пробива, търсейки евтин олинклузив - нищо не може да се направи при  такова бедствие, природа е!  3. Румънците не са яли свинско досега - тактика за предпазване от  терористична дейност, ама Бойко нали спря мигрантите и проядоха пак,  гадовете!\r\n4. Румънците не са ходили към Гърция досега, защото и там управляваха комунисти (Сириза), както и у тях (в Румъния им казват официално \"социалдемократи\"). Обаче вече дойде \"Нова демокрация\" и ...\r\n5. Лаура Кьовеши лично е пренесла чумата, защото е разбрала как може да ни обезвреди - убива прасетата в правосъдния ни сектор и Румъния ни изпреварва пред началниците в Брюксел! Помним, помним как преди 2 години и Лозан Панов как я докара всъщност! Още тогава е станало, ама десните екстремисти са го пазили във фризера, нали издържа 1000 дни там и ето - сега свалят правителството! Обаче Цветелина Янева варди на входа на спалнята!    Между другото, доста упорито в България не говорим за фуража като преносител на чума, след като в Румъния това го обсъждат също от над една година. И нещо интересно за финал - през юли миналата година Romania Insider публикува информация, че синът на де факто управляващия в Румъния лидер на социалдемократите Ливиу Драня - Валентин, продал 10 000 прасета от свинекомплекс, който управлява. Сигурно е случайност - все пак заради шуробаджанащина! (влезе, вижте линка, ако сте оперирани от чувство за ирония)   Автор:   ", "date": "2019.08.05", "title": "Как румънците заразиха българските прасета*"}
{"url": "https://www.actualno.com/curious/znacite-koito-shte-vi-podskajat-che-e-vreme-da-prekratite-vryzkata-si-news_774338.html", "text": "      Когато сте във връзка, определено не е лесно да прецените точно какво да направите. Връзките са наистина сложни. Някои хора се отказват от половинките си още при първия възникнал проблем, а други не си тръгват,дори когато вече няма чувства.И в двата случая, има неща, които ще Ви покажат дали връзката Ви е силна. Ние определихме кои са знаците, които ще Ви помогнат да разберете,дали е време да сложите край на отношенията си. Ако сте пред дилема и не знаете какво да правите, следните няколко знака, може би ще Ви помогнат:       - За да преминете през проблемите, трябва и двамата да сте готови да положите усилия и да направите компромиси. Ако вече нямате желанието да правите това,по - добре прекратете връзката си. Ако само единия се бори за заздравяването на тези отношения, всичко е загубено. Връзката не е еднопосочна улица и не трябва да забравяте, че те изисква отдадеността на двама души. Ако тази отдаденост я няма, няма смисъл да продължавате.    - Ако имате различни виждания за бъдещето и искате различни неща,които изобщо не се доближават,то връзката ви е обречена на край. Ако нямате общо бъдеще, по - добре прекратете тези отношения преди да е станало прекалено трудно да го направите. Важно е за една връзка двамата да гледат в една посока. Ако при Вас това не е случаят, просто се откажете. - Връзка без доверие просто няма как да съществува. То е основата на една връзка, а без него,тя просто трябва да приключи. Ако смятате, че никога повече няма да имате доверие на половинката си,по - добре сложете край. Няма смисъл да поддържате подобни отношения. Доверието се печели много трудно, ако веднъж е загубено.       ", "date": "2019.08.05", "title": "Знаците, които ще ви подскажат, че е време да прекратите връзката си"}
{"url": "https://www.actualno.com/society/globite-za-horoto-v-bybreka-i-jadeneto-na-jaba-ot-beyr-grils-v-rila-veche-sa-plateni-news_774321.html", "text": "      Всички глоби за по-известните случаи с нарушенията в Национален парк \"Рила\" вече са платени. Това заяви директорът на парка Кирил Андонов пред Нова телевизия.      Андонов визираше в езерото Бъбрека, което стана факт на организирана от един от собствениците на строителната фирма \"Артекс\" инициатива за рекорд за най-дълго хоро – чрез фондацията му \"Нашият дом е България\". Припомняме, че \"Артекс\" стана основен пресонаж в и заради проекта си за небостъргач в столичния квартал \"Лозенец\" . Другият шумен случай беше свързан с известния експерт по оцеляване и случилото се в епизода от поредицата му със заглавие \"Планината Рила – България – В дивата пустош с Беър Грилс и Дерек Хъф\" (Rila mountain Running Wild with Bear Grylls S04E05 Derek Hough 2018). Там Грилс и Хъф изядоха жаба от защитен животински вид и палиха огън в забранена местност.   По думите на Андонов и в двата случая всички наложени глоби са платени. До 10 000 лева, уточни той какъв е размерът на всяка санкция, без всъщност да казва колко точно са платили от \"Нашият дом е България\" и продуцентите на Грилс. Всъщност Грилс плати три глоби, като за общо 12 800 лева. Андонов каза и, че санкциите и по двата случая са платени от юридически лица. ", "date": "2019.08.05", "title": "Глобите за хорото в Бъбрека и яденето на жаба от Беър Грилс в Рила вече са платени"}
{"url": "https://www.actualno.com/balkani/v-atina-zadyrjaha-izmamnici-na-vyzrastni-hora-izpolzvali-nagla-shema-news_774331.html", "text": "      Полицията в Атина арестува двама мъже, на възраст 35 и 41 години, които са възрастни хора в района за десетки хиляди евро. Измамниците са се престрували, че са служители на електроснабдителната компания.      Двамата са били активни поне през последните осем месеца, предимно в северните и източните предградия на Атина.   Методът им бил да се срещат с възрастните хора и да се преструват, че електрическата им инсталация се нуждае от ремонт или твърдя, че те са агенти за събиране на дългове, търсещи роднини на старите хора, които не са успели да платят сметките си, разкрива news.bg.\r\nСпоред полицията в атинското предградие на Рафина, която е извършила арестите, дуетът е бил достатъчно убедителен, за да получи над 60 000 евро от жертвите си, поне в седемте случая. Може да има повече такива случаи, смятат от полицията.   ", "date": "2019.08.05", "title": "В Атина задържаха измамници на възрастни хора, използвали нагла схема"}
{"url": "https://www.actualno.com/curious/4-te-zodii-koito-zadushavat-s-obichta-si-news_774340.html", "text": "      Не всеки може да обича, както се казва в книгите. Хората проявяват чувства по различни начини, но са напълно чужди на други. Астролозите ни поднасят тези 4-те зодии, които задушават с обичта си…      Любовната съвместимост не играе роля в това как показвате чувстват. Може да се съчетае перфектно, но и може да ви разочарова с неспособността на някой да покаже любов. И въпреки всичко, не всичко е толкова лошо, колкото изглежда. Хората, които получават ярки емоции, могат също да доставят щастие. Близнаци Те са романтици и с лекота заявяват: „Обичам те“. Случва се обаче и често да лъжат. Те са най-променящите се в Зодиака. Ако открият човек, с когото да прекарат остатъка от живота си, правят всичко, така че отношенията им да са ярки и бурни. Този прилив у Близнаци може бързо да отшуми или напълно да утихне.     Близнаците са динамични, рядко искат сватба или деца. Страхуват се от рутината.\r\nАко им осигурите запомнящи се емоции за дълго, никога няма да ви омръзнат. За жалост, такава връзка почти винаги трябва другият да работи и за двамата. Това е така, защото Близнаците обичат да получават, но не и дават.\r\nБлизнаците се страхуват от отговорност, затова непрекъснато търсят извинения, дори в домакинските задължения.     Козирог Козирозите са работохолици. Много пъти нямат време за любов. Ако открият сродна душа, тогава проявлението на любов от тях, не заслужава чакането. Тези хора могат да забравят, че са обичани. Често се заравят в лични дела, забравяйки за близките. Козирозите могат да са скучни и дори аморфни. Следователно в отношенията с тях ще трябва да запалите сами, огън в страстта.   Често се държат посредствено и безинтересно, а всяко проявление на любов от тяхна страна се приема за даденост.\r\nТе са упорити и с тях е трудно да се спори. Водолей    Водолеите харесват свободата и независимостта. Те се нуждаят от любов, без от тях да се изискват задължения. Тези хора винаги ще помагат на половинката си, винаги подкрепят, но не търпят лошо отношение в замяна.\r\nТе умеят да обичат, но само в начало. След като периодът с бонбони и конфети приключи, Водолеят се превръща в скучна личност.   Водолеите ценят хората, но ако липсват ярки емоции, бързо им доскучава. С времето любим човек за тях се превръща в нещо като даденост. Накратко, влюбването в самия Водолей може да струва по-скъпо. Можете да се насладите на неговата харизма, чар и остроумие, но ще избухне като буря, след няколко месеца, максимум след година. Скорпион Скорпионите са жестоки, ако не ви разберат изцяло. Трябва да познаят човека, преди да се открият пред него.\r\nСкорпионите са способни да изразяват чувства. Тяхната непредсказуемост разваля впечатлението за здрава връзка. Нужно е търпение, за да обичате Скорпион.\r\nАтаките на Скорпиона могат да са завинаги, дори ако имате деца. С една дума, те не са награда или подарък, защото не могат да обичат нормално. Представителите на този знак от Зодиака, също се влюбват бавно. Не е изключено и да променят мнението си, за да отговорят в замяна. ", "date": "2019.08.05", "title": "4-те зодии, които задушават с обичта си"}
{"url": "https://www.actualno.com/crime/advokatite-na-ivan-todorov-shte-iskat-namaljavane-na-garancijata-mu-news_774307.html", "text": "      Защитата на собственика на TAD Group Иван Тодоров ще поиска намаляване на гаранцията му от 100 000 лева, предаде БГНЕС.      Припомняме, че Тодоров е обвиняем в подтикване към кибертероризъм в случая с хакерската атака срещу НАП, при която бяха източени личните данни на над  5 милиона българи и фирми. Миналата седмица Тодоров беше задържан на Летище София, а след това - освободен под гаранция. От ареста излязоха и другите двама обвиняеми - търговският директор на TAD Group Георги Янков и служителят Кристиян Бойков, сочен за физически извършител на хакерската атака.   В отговор на освобождаването на Тодоров, от прокуратурата безпрецедентно разпространиха част от доказателствата, събрани по делото. Това на свой ред доведе до нов теч на лични данни - ЕГН-тата на премиера Бойко Борисов, главния прокурор Сотир Цацаров и депутата от ДПС Делян Пеевски, както и на стотици прокурори  и следователи. ", "date": "2019.08.05", "title": "Адвокатите на Иван Тодоров ще искат намаляване на гаранцията му"}
{"url": "https://www.actualno.com/analysis/vdyhnovjava-li-rasistkata-retorika-na-trymp-belija-terorizym-v-sasht-news_774287.html", "text": "      Въоръжени с автоматични оръжия и в пълно бойно снаряжение, двама млади бели мъже методично разстреляха близо 30 души през почивните дни в САЩ, засилвайки опасенията, че \"белият тероризъм\" сега е основната заплаха в Съединените щати.      На фона на нарастващата скръб и призивите за действия след стрелбите в и , представители и на демократите, и на републиканците призоваха федералното правителство да вземе тази заплаха по-сериозно, като някои демократи обвиниха президента на САЩ Доналд Тръмп в опасно разпалване на расови напрежения.\r\nВ Ел Пасо, разположен на границата с Мексико, повече от 8 на 10 жители са испаноезични. Обвиняемият стрелец, 21-годишен бял мъж, идентифициран в медийните репортажи като Патрик Крузиъс, е дошъл от далечен Далас с очевидното намерение да извърши масово насилие. Въоръжен с автоматично оръжие, стрелецът уби 20 души и рани 26, преди да се предаде на полицията. Шестима от загиналите са мексиканци, дошли да пазаруват в местния търговски център на WalMart.\r\nВ онлайн манифест, приписан на нападателя, се говори за \"испанската инвазия\" и на 15 март от бял расист в две джамии в Крайстчърч, Нова Зеландия, при което загинаха 51 души.  Тринайсет часа след нападението в Ел Пасо, друг бял мъж извърши акт на тероризъм в град Дейтън, Охайо. Той уби 9 души, включително сестра си, преди да бъде застрелян от властите. Полицията го идентифицира като Конър Бетс, 24-годишен. Докато полицията твърди, че мотивът все още е \"неясен\", стана ясно, че 6 от 9-те жертви в Дейтън са чернокожи. Американският президент Доналд Тръмп, като заклеймявайки стрелбата в Ел Пасо в Twitter като \"акт на малодушие\", не каза нищо за възможните мотиви на заподозрения. По-късно той заяви, че \"омразата няма място в нашата страна\", но също обвини извършителя, че е психично болен.    Републиканският кмет на Ел Пасо Ди Марго като че ли намали расовия мотив, свеждайки трагедията там до акт на \"чисто зло\" на \"социално отхвърлен\" човек. Дори някои републиканци намериха подобно обяснение за недостатъчно.\r\n\"Вярвам, че борбата с тероризма остава национален приоритет и това трябва да включва твърдо противодействие на белия тероризъм. Това е реална и настояща заплаха\", написа в Twitter Джордж П. Буш, високопоставен тексаски служител, който е племенник на бившия президент Джордж Буш.   Републиканският сенатор Тед Крус от Тексас също написа в Twitter, че \"това, което видяхме вчера, беше гнусен акт на тероризъм и проява на бяло надмощие. Няма място за това ... никъде в цялата ни страна\".\r\nДори дъщерята на Тръмп Иванка, съветник в Белия дом, взе отношение по проблема: \"Бялото надмощие, подобно на всички други форми на тероризъм, е зло, което трябва да бъде унищожено\".    Години наред някои анализатори предупреждаваха, че огромното пренасочване на активите на разузнаването и сигурността към заплахата на чуждестранни терористи след атаките на 11 септември е за сметка на необходимото внимание на вътрешните опасности. Но служителите на администрацията заявяваха, че приемат и тази заплаха сериозно.\r\nДиректорът на ФБР свидетелства миналия месец в Конгреса, че по-голямата част от случаите на вътрешен тероризъм, които бюрото е разследвало през предходните девет месеца, са мотивирани от някаква версия на \"насилие в името на бялото върховенство\". Той каза, че агенцията му \"агресивно\" разследва подобни престъпления.   През 2017 и 2018 година, според Центъра за анализ на Нова Америка, насилието от крайната десница е взело повече жертви в Съединените щати, отколкото джихадистки атаки. Робърт Маккензи, анализатор от Нова Америка, написа по-рано тази година, че \"дори по време на администрацията на Обама разузнавателните агенции често игнорираха десните заплахи по политически причини\".\r\nНещото, което се промени след избирането на Тръмп през 2016 година, беше тонът на публичния дебат. Президентът често говореше за \"нахлуване\" на мигранти, крайнодесните демонстранти по време на протестите през 2017 година в Шарлотсвил, Вирджиния и четирима млади членове на Конгреса, всичките цветнокожи жени \"да се върнат обратно в страните, от които произхождат\".\r\n\"Трябва да наречем белия национализъм с истинското му име - вътрешен тероризъм. Трябва да попитаме самия президент за мнението му за расисткото превъзходство на бялата раса\", написа в Twitter Елизабет Уорън, водеща кандидатка на демократите за президент.\r\nДруг кандидат за президент от демократическата партия, Бето О'Рурк, чийто бивш окръг на Конгреса включва Ел Пасо, отиде по-далеч. \"Президентът насърчава по-голям расизъм и не само расистката реторика, но и насилието, което толкова често я следва. За това е отговорен не само президентът Тръмп, но със сигурност той е  човекът, който се ползва с най-голямо обществено доверие ... и е  най-отговорен\", каза О'Рурк в ефира на CNN.  ; Превод:  ", "date": "2019.08.05", "title": "Вдъхновява ли расистката реторика на Тръмп белия тероризъм в САЩ?"}
{"url": "https://www.actualno.com/america/sled-porednoto-broene-na-trupove-sandyrs-pita-kakvo-e-mentalnoto-zdrave-v-sasht-news_774336.html", "text": "      Седем души бяха ранени при стрелба в . Това е поредна само в рамките на часове, огласяват американските осведомителни вести.      След вълната от насилие представители и на демократите, и на републиканците да вземе незабавни мерки.   Изключително остър в изказването си беше сенаторът от Върмонт Бърни Сандърс, който изрази силно притеснение за образа на САЩ по света.\r\n\"Не е просто днес, това стана неколкократно тази седмица. Това стана и тук в Лас Вегас, където някакъв лунатик изби 50 души.  По целия свят хората гледат към САЩ и се чудят какво става? Какво е менталното здраве в Америка, където отново и отново виждаме неописуем ужас\", заяви Сандърс.\r\nБившият конгресмен Бето О'Рорк, който е родом от Ел Пасо и представлява града в Конгреса в продължение на 6 години, прекъсна предизборната си кампания.   Той каза, че се прибира у дома, за да бъде \"със семейството си и с родния си град\", където вчера бяха убити 20 души и ранени още 26.    \"Това е лудост\", каза бившият вицепрезидент Джо Байдън.\r\nСенаторката от Калифорния Камала Харис обеща, че ако бъде избрана, в първите 100 дни от президентския си мандат ще издаде указ за налагане на контрол върху оръжията. ", "date": "2019.08.05", "title": "След поредното броене на трупове Сандърс пита: Какво е менталното здраве в САЩ?"}
{"url": "https://www.actualno.com/politics/bez-debat-i-daje-sys-zadna-data-vss-vyrna-plamen-georgiev-na-rabota-v-specprokuraturata-news_774381.html", "text": "      Единодушно и без никакъв дебат Прокурорската колегия на Висшия съдебен съвет (ВСС) върна подалия оставка като ръководител на Антикорупционната комисия (КПКОНПИ) Пламен Георгиев на работа в Специализираната прокуратура.      Точката бе докладвана от председателката на Комисията за атестирането и конкурсите към Прокурорската колегия на ВСС Даниела Машева. Тя обяви, че Георгиев се възстановява на работа в спецпрокуратура от 1 август и не е необходимо разкриването на щат за него, тъй като има свободни такива, предаде .    Историята на Георгиев Скандалът с ръководителя на Антикорупционната комисия избухна заради   недекларирана тераса от 186 квадрата към тризонета му в столичния квартал \"Гео Милев\", която той счита за обща площ.   Проверка на община \"Слатина\" обаче категорично показа, че на самата   тераса има незаконно строителство и по този начин всъщност беше показано   и, че Георгиев носи отговорност за това. Въпреки това ръководителят на   \"Строителен надзор\" в Столична община архитект Влади Калинов оневини   Георгиев и за събаряне строеното върху терасата, но това доведе до . А така и не стана ясно колко е струвала на Георгиев терасата, защото той каза четири различни цени. Другото нещо, което , че е натопен - от хора, които разследва, визирайки Иво Прокопиев.  Междувременно НАП започна да проверява Георгиев, който след изричен намек на премиера Бойко Борисов обяви, че . Заедно с НАП обаче, КПКОНПИ проверява началника на Националната следствена служба Борислав Сарафов и – заради имотни сделки на въпросния син. Сарафов също излезе в отпуск.  НАП проверява и председателя на ВКС Лозан Панов заради от 2013 година, когато още не са женени. Панов обаче отказа да излезе в отпуск и каза, че е най-проверяваният човек.\r\nВ  крайна сметка Георгиев коментира, че проверката на НАП го е  оневинила,  защото показала, че терасата е обща част, а той искал да  бъде вписана в  нотариалния акт на апартамента му, за да плаща данъци.  Освен това,  каквото било строено на терасата му, било преди той да си  купи  апартамента и това също го оневинявало.        ", "date": "2019.08.05", "title": "Без дебат и даже със задна дата ВСС върна Пламен Георгиев на работа в Спецпрокуратурата"}
{"url": "https://www.actualno.com/curious/5-te-zodii-koito-se-privyrzvat-silno-kym-polovinkata-si-news_774370.html", "text": "      В астрологията един от основните фактори, оформящи характера на човек, е съотношението на зодиакалния му знак към един от 3-те вида енергия.      По правило отношението на мъжа към жената се изгражда не само въз основа на неговата зодиакална принадлежност. Има много други фактори, които влияят дали един мъж ще възхвали любимата си или не. Според статистиката собствениците на определени знаци на зодиака все пак са по-надарени с качества, благодарение, на които успяват да направят половинката си щастлива. Те са способни да отрупват с внимание, грижа и любов. Кои са тези късметлии, научете сега:\r\n5-те зодии, които се привързват СИЛНО към половинката си    Телец   Изглежда студен и недостъпен. Телецът всъщност има топло и добро сърце, в което е готов да пусне само избраника/та. Този, който със своята преданост и женска мъдрост, ще може да вдъхнови неограничено доверие у него. Телецът, най-вероятно, няма да се отдаде на жена с ласкателни комплименти и небрежно да я дари с пари. Неговата половинка ще се радва на комфорт или духовна топлина. Рак Нежен, чувствителен и бащински грижовен. Представителят на зодия Рак може да направи половинката си истински щастлива. Той се отнася към нея като към крехко цвете, което се нуждае от постоянна грижа. Топли гушкания и вкусни вечери, са част от начините да изрази привързаността си. На Рак може да разчитате и да сте сигурни, че няма да ви предаде.     Лъв    Лъвът не е човекът, който ще седне с любимата си под луната, ще чете романтични романи, очарован от красота или оригиналност. По-скоро той самият би предпочел да чуе серенади по свой адрес. Въпреки това, цялата огромна любов, на която е способен ще подари на другаря си. Дева Зодията Дева е грижовна и обичаща. Отлична е за съпруг и баща. Девата е интелигентен и прагматичен, целенасочен и отзивчив. Тази зодия е достойна за семеен човек и отговорен работник. С него винаги е уютно и спокойно, дава стабилност и увереност в бъдещето. Готов е на всичко за семейството и за любимите си. Козирог    Този представител на зодиака ще ви гарантира стабилност, удобно бъдеще и силно рамо - това е, което Козирогът може да даде на любима жена. Той изобщо не е от онези мъже, които се опитват да излъжат, за да угодят. Козирогът е конкретен и задълбочен. И ако в живота му се появи любима жена, той ще направи всичко възможно, така че тя да не се нуждае от нищо. Освен това Козирогът ще остане лоялен към нея до края на дните си. ", "date": "2019.08.05", "title": "5-те зодии, които се привързват СИЛНО към половинката си"}
{"url": "https://www.actualno.com/viewpoint/moralyt-na-ostavkata-news_774379.html", "text": "      Като си подам оставката, поемам политическа отговорност и това е достатъчно! Така звучаха всички политически изгорели в сагата \"Апартаментгейт\". Изрично пиша \"политически изгорели\" - защото изгорели пред закона няма! Няма и да има - защото знаем къде живеем!      И точно заради такива ситуации се изправяме пред въпроса за морала и правото. В правната наука няма спор, че моралът като категория се появява преди правото. И моралът, и правото обаче имат общ корен – те урегулират човешките отношения. При морала нещата са по-прости – гледаме само в плоскостта \"добро – зло\", а и като категория моралът се променя много по-бавно и трудно от правото. Като система обаче правото обхваща много по-широк диапазон от отношенията между хората – защото тези отношения не се развиват само в плоскостта \"добро – зло\". Но правото се основава на морала, а не обратното – моралът е основата и това е така, защото моралът е основата на общуването между хората. Но моралът не подлежи на твърда дефиниция именно заради всеобхватността при човешкото общуване, а естественото право, върху което размишляват още древногръцките философи, е първото надграждане в урегулирането на човешките отношения. Чак в Класическата епоха Хуго Гроций класифицира естественото право като проявление на човешкия разум, а Кристиан Томазиус изважда от естественото право нравствеността – плода на морала, като я определя по следния начин: \" Не прави на другите онова, което не желаеш да ти правят. Прави за себе си онова, което желаеш и другите да правят за себе си \".\r\nВсъщност точно този постулат отлично се прилага и в \"Апартаментгейт\" и по-конкретно в тръбящия навсякъде каква жертва е вече бивш председател на Антикорупционната комисия (КПКОНПИ) Пламен Георгиев. \" \" - така Георгиев обясни как има тераса от 186 квадрата и как тя не е негова, но си я ползва само той. С други думи – прави това, което не би желал да му правят. Защото едва ли съседите му в етажната собственост ще откажат да ползват тази обща тераса.\r\nДа се върнем обаче на естественото право. Редица големи философи са разсъждавали върху него и са стигнали до следната простичка връзка – нравствеността представлява волята на отделния човек да се усъвършенства духовно и в морален аспект, а правото представлява състоянието на обществото като съвкупност от отделни хора. Колкото повече искащи да се усъвършенстват духовно и в морален аспект хора, толкова по-напреднало в отношенията си общество – с по-малко конфликти между отделните хора и с повече енергия за развитие.  Примерът Пламен Георгиев е символен за българското общество. Защото всъщност той е само една от черешките на тортата „Апартаментгейт“. Всички други, които лъснаха на тази торта, действат на принцип да правят това, което не биха желали на тях да им правят. А това са хора, които заемат държавни постове и позиции в обществото, предполагащи да бъдат двигатели за развитието на същото това общество. Какво развитие, когато примерът е да правим това, което не бихме искали на нас да ни правят?!\r\nМежду другото, според Имануил Кант законът като инструмент на правото е идеал т.е. той винаги трябва да се усъвършенства. Но Кант казва и друго - моралът произтича от вътрешния глас на всеки, а правото е норма, произлизаща и прилагана под силата на държавната принуда. Най-широко разпространеното схващане е, че моралът и правото си взаимодействат, но \"Апартаментгейт\" е еманация на теорията, че моралът на господстващата социална класа (коя е тази класа в България - дали не започва с \"мут\" и не завършва на \"ри\") определя правото в съответното общество. С други думи, дори на философско ниво в България сме се оправили – защото при правото съществува и постоянното формиране на нови за обществото ценности. \"Кради до откат\" вече изглежда като обществена ценност, така да се каже основата, тухличката по апартаментгейтски на господстващия морал т.е. съвкупността от нравствени възгледи и ценности, морални норми, общоприети за дадено общество  – затова и подаването на оставка в случая си е напълно достатъчно \"наказание\". И не зависи от постулата на съвременния развит свят, към който (уж) все се стремим – че правото трябва да е еднакво за всички, а не да зависи от моралните възгледи на един човек или на малцина.\r\nЗа финал остава да си отговорим само на един въпрос – харесват ли ни новите ценности? И искаме ли да живеем като правим това, което не бихме искали да ни направят?    п.п. Ако все пак \"Апартаментгейт\" е това, което видните ни управляващи искат да правят всички в държавата, да кажат - ще влезе в сентенцията на Томазиус! Автор:   ", "date": "2019.08.05", "title": "Моралът на оставката"}
{"url": "https://www.actualno.com/cars/5-novi-modela-za-2-godini-shte-spasjavat-jaguar-land-rover-news_774385.html", "text": "      Британският производител Jaguar Land Rover започва да изпълнява двугодишна програма, с чиято помощ трябва да подобри финансовото си състояние, което към момента е доста незавидно. Основна роля в този план играе разширяването на гамата предлагани модели от двете марки.      Идеята на шефовете на компанията е през следващите 2 година на пазара да излязат 5 нови модела. Това са възроденото семейство Defender, луксозният всъдеход Jaguar J-Pace, новият кросоувър Road Rover, следващата генерация на Range Rover и електрическият седан Jaguar.    Последният беше показан като концепция още през 2015 г., като ще заеме мястото на стандартния седан XJ, който повече няма да се произвежда. Електромобилът ще е втори в гамата на Jaguar след кросоувъра J-Pace и ще бъде представен в рамките на следващите 12 месеца.\r\nСпоред ръководството на британския производител, бъдещият \"зелен\" седан на Jaguar ще успее да изпревари големите си конкуренти в сегмента. Освен нулеви вредни емисии, този електромобил ще предлага луксозен дизайн и технологии от най-високо ниво, като ще се впише идеално в ритъма на живот в големите мегаполиси на Източна Азия.  Всички нови модела на Jaguar Land Rover ще бъдат изградени на нова \"гъвкава\" платформа, която е така проектирана, че да може да се използва за автомобили с двигатели с вътрешно горене, за хибридни модели и за електромобили.    ", "date": "2019.08.05", "title": "5 нови модела за 2 години ще спасяват Jaguar Land Rover "}
{"url": "https://www.actualno.com/asia/v-avstralija-za-pyrvi-pyt-prilojiha-evtanazija-news_774439.html", "text": "      Възрастна жена, страдаща от онкологично заболяване, стана първата жителка на Австралия, възползвала се от правото на евтаназия,  съобщи телевизия Ей Би Си.      През юни в австралийският щат Виктория официално влезе в сила законодателство, легализиращо евтаназията. Виктория стана първият в страната щат, легализирал евтаназията, предаде БГНЕС.   Според дъщерята на 61-годишната Кери Робъртсън майка й е станала първата, която използва новия закон. Жената почина на 15 юли с помощта на лекари в старчески дом в град Бендиго.\r\n„Бяхме до нея, Дейвид Бауи звучеше като фон, тя беше обкръжена от любов. Последните й думи бяха обикновени, но изпълнени с достойнство“, разказаха децата на жената.  За провеждане на евтаназия във Виктория пациентът трябва да отговаря на 68 пункта. Според премиера Даниел Андрюс са въведени ограничения, за да се гарантира, че системата работи правилно. Правителството очаква около 12 души да могат да получат достъп до услугите на евтаназията тази година.\r\nХуманна ли е евтаназията може да прочетете     ", "date": "2019.08.05", "title": "В Австралия за първи път приложиха евтаназия"}
{"url": "https://www.actualno.com/crime/myj-zagina-sled-kato-otsecheno-dyrvo-padna-vyrhu-nego-news_774376.html", "text": "      49-годишен мъж загина при добив на дърва край град Гоце Делчев, предаде БГНЕС.      Сигналът за инцидента е подаден към 10:30 часа тази сутрин. При сеч на дърва едно от тях е паднало върху 49-годишният мъж, който е починал.   Смъртта му е констатирана, очаква се оглед от полицията.\r\nИнцидентът е станал в землището на село Брезница, община Гоце Делчев.   ", "date": "2019.08.05", "title": "Мъж загина, след като отсечено дърво падна върху него"}
{"url": "https://www.actualno.com/curious/3-te-zodii-koito-pobyrkvat-myjete-news_774426.html", "text": "      Топ 3 зодиакални знаци, които подлудяват мъжете ...      Има няколко типа жени, които правят мъжете луди. Факт е, че те владеят в детайли умението да примамват с пръст, а за тях мъжете се редят на опашки.\r\nЗа да привлечете вниманието на мъжа, добре е да знаете за 3-те зодии, които побъркват мъжете. Те са жени, които могат да се сдобият с всеки мъж. Везни   Жените от този знак са много сладки, дружелюбни и сърдечни.\r\nМомичето Везни е в състояние да замени цял харем на най-взискателния султан. Подобно на джин от бутилка, виртуозната красавица всеки път ще омае с очите своя избраник и то по нов начин. Тя е загадъчна, очарователна, възхитителна и умее да примамва всеки, като е внимателен слушател и гениален спътник. Везните могат да поддържат всеки тип разговор, ден и нощ. Лекотата, с която вървят през живота, постоянният оптимизъм и лекото разположение, правят представителките на тази зодия скъпи.\r\nМомичетата Везни се сприятеляват лесно и винаги са готови да направят комплимент, да се обадят или напишат очарователна бележка. Те изглеждат сладки и сърдечни.       Дамите от тази зодия, се отличават с красота, както физическа, така и психическа. Изисканата духовна организация, вроденият такт и любовта към всичко красиво. Това е тяхната визитна картичка. Разбира се, до тях предпочитат да видят късметлията, който не се поддава за щяло и нещяло. Везните са по-скоро самокритични към себе си. Образът им отговаря на високи стандарти и е безпощадно коригиран, когато се налага.\r\nВсички момичета Везни са изключително женствени, което е й тяхната тайна, която може да подкупи мъжете. Понякога тази функция играе, срещу красавиците. Изпадайки в трудна ситуация, често стават абсолютно безпомощни и затова често пасивно наблюдават ситуацията, очаквайки външна помощ. Определено техен плюс е, че момичетата Везни винаги са умели в любовта, защото Венера ги контролира.\r\nВезните са като батерии, които постоянно търсят начини да освободят безкрайната си енергия. Те винаги са готови да отидат до края на света за забавно приключение. Често красавицата, дори няма време да претегля плюсовете и минусите за поредното ново приключение. Тогава разчита единствено на инстинкта, а не на преценката. Водолей Жената Водолей е интелектуалец, който може да се справи с всяка задача.      Момичето Водолей не иска да бъде обект на желание, а по-скоро най-красивият обект на изкуството. Тя е леко бавна във всичко, включително и във връзките. Планира първа среща. За мъжете, които свалят момиче Водолей е важно да знаят, че е безсмислено е да очакват първата среща да завърши в леглото, както и втората. В края на краищата очакването е толкова примамливо, особено ако наградата е придружена от чувственост.\r\nВодолеите имат силен интелект. Те живеят предимно с ума и в идеалния случай изпълняват всяка възложена задача. Те се стараят към върховете в кариерата. Задоволените амбиции са много важни за тях. Понасят и неуспехи, но тогава Водолеят не губи сърце, защото се учи от личните си грешки.\r\nПонякога владеят и по-мъжки работи. Умеят да бъдат и работници, да влизат в ролята на зидар, автомеханик или строител. Водолеят може да заема високи позиции и в края на краищата да се съхрани секси, каквато и роля да му е отредила съдбата. Жените Водолей, смятат, че хората, ангажирани единствено с парични проблеми, са луди. Дева Девата се отличава с търпение, нежност, доброта и щедрост. Като цяло, тя е перфектната жена.   Умее да омайва, но за да набележи партньора си и трябва дълго проучване. Девата е нежна, но и отговорна. Често, за да е сигурна в избраника си е склонна да остане за дълго самотна. Както в работата и живота, така и в интимните отношения. Тя обича да диктува правилата. За сметка на трудния й характер, набелязаната цел ще е повече от доволна, ако успее да спечели сърцето й. Именно и това нейно качество подлудява мъжете до лудост.\r\nЗодиакални знаци, които подлудяват мъжете, също имат своите въображаеми недостатъци. Последните обаче, в очите на представителя от другия пол са завладяващи предимства.\r\nИ като споменахме всичко това не си мислете, че представителки на Зодиака от 3-те зодии, които побъркват мъжете не са закръглени, срамежливи или нямат бръчки под очите. Техният чар, обаяние и магнетичното се крият в други умения, които най-добре владеят!\r\nМоже би тайно мъжете се облизват, виждайки вълнуващата им фигура. Усещайки срамежливостта или фините бръчки в ъглите на очите, с които така умело знаят да пърхат миглите.\r\nМеждувременно господата са готови да продадат душата си за една тяхна усмивка! ", "date": "2019.08.05", "title": "3-те зодии, които побъркват МЪЖЕТЕ"}
{"url": "https://www.actualno.com/balkani/debati-za-razpuskane-na-parlamenta-v-kosovo-news_774390.html", "text": "      Политическите партии в Косово ще обсъждат разпускането на парламента, съобщава вестник „Зъри”.      Председателят на парламента на Кадри Весели свика среща на председателството и на лидерите на парламентарните партии, с които ще обсъди свикването на извънредно заседание, на което да се гласува разпускане на парламента и обявяване на дата за парламентарни избори.   Вестникът цитира представители на опозицията, според които едва ли ще бъде постигнато съгласие относно датата на предстоящите избори. Опозиционните партии не изключват възможността управляващата коалиция, подкрепяна от президента Хашим Тачи, да се опита да протака обявяването на дата за изборите.\r\nОчаква се заседанието на парламента да се състои до края на тази седмица, за което има консенсус между партиите.  В края на миналата седмица Хашим Тачи призова председателя на парламента да предложи име на кандидат за нов мандатоносител, след като Рамуш Харадинай подаде оставка като министър-председател. В отговор Кадри Весели заяви, че нов кандидат няма да има и изборите са неизбежни, предаде БГНЕС.\r\nПовечето партии не са съгласни с назначаването на служебно правителство и настояват парламентарните избори да се проведат възможно по-скоро.    ", "date": "2019.08.05", "title": "Дебати за разпускане на парламента в Косово "}
{"url": "https://www.actualno.com/asia/sylzotvoren-gaz-sreshtu-protestirashti-v-honkong-vlastite-s-preduprejdenie-news_774363.html", "text": "      Полицията за борба с безредиците използва сълзотворен газ срещу протестиращи в Хонконг на фона на мащабната обща стачка във финансовия мегаполис, която блокира голяма част от него, съобщава АФП.      Сблъсъците избухнаха в района Вонг Тай Син при опит да органите на реда да разпръснат демонстрантите, блокирали една от основните пътни артерии.   Припомняме, че над тази сутрин след като протестиращите започнаха масова обща стачка.\r\nНай-малко 105 полета бяха посочени като отменени на сайта за заминаващи на летището. След въпрос на АФП, говорител на летището не посочи причина за отмените на полети , но каза, че пътниците трябва да проверят дали полетът им заминава.  „Летищната администрация съветва пътниците да проверяват на сайтовете на своите авиокомпании най-новата информация за полета и да потеглят към летището само когато са потвърдени местата им и времето за полет“, се казва в изявлението на летището.\r\nЛидерът на Хонконг Кари Лам обвини в опити да \"унищожат\" финансовия хъб. Протестите и напрежението в мегаполиса продължават вече два месеца.\r\nСмея да твърдя, че се опитват да сринат Хонконг, напълно да унищожат прекрасния живот на повече от седем милиона души.\", заяви Лам.       \"Хонконг се счита за най-безопасния град в света. Но редица радикални действия го поставят в опасна ситуация\", коментира Лам допълва, че някои участници в протестни акции хвърляха тухли и коктейли Молотов, обсаждат полицейски участъци и блокират работата на транспорта.\r\n\"Някои хора хвърлиха национално знаме в морето, други призоваха за революция. Такива действия застрашават принципа \"една държава - две системи, просперитетът и икономиката на Хонконг\", обяснява тя.\r\nВ същото време Кари Лам отново отказва да подаде оставка, като подчертава, че тя и нейните колеги са отговорни за 7,5 милиона жители на този специален административен регион.\r\nТя призовава всички да оставят настрана разногласията и да постигнат бързо възстановяване на обществения ред.\r\nПреди няколко седмици избухнаха масови протести срещу законопроект, иницииран от местните власти, който има за цел да създаде механизъм за екстрадиция от Хонконг в континентален Китай за лица, заподозрени в нарушаване на законите на КНР.      Под натиск от страна на обществеността, Лам обяви решението за премахване на законопроекта от дневния ред, но това не спря вълната от антиправителствени протести. ", "date": "2019.08.05", "title": "Сълзотворен газ срещу протестиращи в Хонконг, властите с предупреждение"}
{"url": "https://www.actualno.com/society/goljamo-poskypvane-na-svinskoto-meso-eksperti-prognozirat-do-50-ryst-na-cenata-news_774352.html", "text": "      До Нова година цената на свинското у нас ще бъде с около 50% по-висока, отколкото е била в началото на 2019 г. Средната му цена ще е 7,50 лева - това заяви по bTV експертът на Асоциацията на месопреработвателите в България Кирил Вътев.      \"Цената вече се е повишила с около 40% от началото на годината досега и то не само у нас, а в цяла Европа, но ситуацията с африканската чума ще допринесе за още едно , каза той.   Според него има и лек отлив от консумацията на свинско у нас напоследък, в рамките на около 5%.\r\nДо дефицит от свинско според него обаче едва ли ще се стигне, по-скоро проблемът е, че и загубите ще са милиардни.  По-рано подобно мнение изрази пред БНР изпълнителният директор на едно от най-големите предприятия за производство и преработване на свинско месо у нас Румен Андреев.\r\nПо думите му поскъпването се дължи не само на все по-разпространяващата се зараза от африканска чума по свинете и умъртвяването на хиляди животни, а и на световните пазари:\r\n„Много е важно да няма паника сред населението, за да не спадне консумацията. Другото, което е много важно да се разбере - неизбежно е поскъпване на цените, което поскъпване е свързано с събития, които се случват в цял свят, а не само в България.       Китай като страна, което е най-голям консуматор на свинско месо, унищожи половината от поголовието си - те започват да внасят много месо от Европа, което ще повлияе върху цените“.\r\nСпоред Андреев, ако не се вземат бързи и адекватни мерки, страната ни ще загуби един цял отрасъл:\r\nОт началото на заразата досега у нас са евтанизирани над 60 000 свине. До месец бройката им ще надхвърли 100 000. Вноското свинско месо, което се използва предимно за колбаси, вече е поскъпнало с 35%.\r\nОсвен това Китай, който е най-големия производител и консуматор на свинско, също е заразен с африканска чума. Там пораженията са върху над 50% от прасетата.\r\nПрез миналата година в България са произведени 75 160 тона свинско месо, което представлява 3% ръст на годишна база, посочва посочва месечният бюлетин на Центъра на икономически изследвания в селското стопанство (CAPA).      Увеличението на производството се дължи основно на повишеното промишлено производство с 4%, докато в стопанствата има намаление с 13,6%.\r\nЦените на едро на свинско месо вече започнаха да се покачват, а очакванията са тенденцията да продължи и през следващите месеци, се отбелязва в бюлетина. ", "date": "2019.08.05", "title": "Голямо поскъпване на свинското месо, експерти прогнозират до 50 % ръст на цената"}
{"url": "https://www.actualno.com/starazagora/prikluchi-restavracijata-na-lyvskata-figura-na-pametnika-na-svobodata-news_774477.html", "text": "      Фигурата на бронзовия лъв на Паметника на Свободата на Шипка е напълно готов за честванията на 141-вата годишнина от Шипченската епопея. Според д-р Чавдар Ангелов, директор на Национален парк-музей (НПМ) „Шипка-Бузлуджа” след приключилата реставрация и консервацията на лъвската фигура трябва само да се демонтира строителното скеле и да се приеме извършената работа от комисия, назначена от министъра на културата.      За реставрационно-консервационните дейности са изразходвани 111 хиляди лева, които са набрани от дарения. Около 65 хиляди лева са от дарителската инициатива на „Билла България”, стартирала през 2016-а, а останалите средства са от дарители включително от дарителската каса на северния вход. \r\nКнига с монография на генерал Георги Вазов, брат на патриарха на българската литература Иван Вазов, ще бъде представена на 13 август от НПМ „Шипка-Бузлуджа” в казанлъшкия музей „Чудомир”. Монографията на ген. Вазов е писана през 1901-ва по случай 25-годишнината от Руско-турската освободителна война. \r\nГодишнината от Шипченската епопея и на 85 години от откриването на Паметника на Свободата тази година ще се отбележат тържествено на историческия връх на 24 август.   ", "date": "2019.08.05", "title": "Приключи реставрацията на лъвската фигура на Паметника на Свободата"}
{"url": "https://www.actualno.com/curious/dneven-horoskop-za-6-avgust-news_774498.html", "text": "       Овен       Денят ще бъде празник за представителите на вашия знак. Проявете се като загрижени приятели, които са готови да откликнат във всеки един момент. Телец Това е ден за подаръци. Дори да няма повод зарадвайте близък или любим човек. Не чакайте отплата.   Близнаци През този ден не си играйте с огъня. Не се месете в плановете на Съдбата, за да не се обърне срещу вас. Рак     През този ден е добре да се предпазливи и отговорни относно здравето ви. Доверете се само на доказани специалисти. Лъв Днес не е ден за игри и залагания. Помислете добре преди да предприемете важна крачка, а най-добре се въздържайте от такива. Дева През този ден помислете дали имате нужда от толкова много хора около себе си. Добре е самочувствието да идва отвътре, а не да зависи от хората.   Везни Днес ви очаква приключение. Впуснете с чиста съвест и проучете как да извлечете максимално удоволствие от нещата.    Скорпион Днес ви предстои да научите важна информация. Това може да преобърне представа ви за много неща - бъдете подготвени. Стрелец Днес не обръщайте \"оръжията\" си срещу ваши приятели. Може да сте на различно мнение, но отношенията ви са по-важни. Козирог    Това е ден, в който с лекота ще получите това, което искате. Скоро и от вас ще поискат същото, трябва да сте готови за действие. Водолей През този ден не забравяйте за вашите близки. Те истински се вълнуват за вас и биха искали да знаят, че се чувствате добре. Риби Вашето израстване сега ви гарантира спестяването на много неприятности в бъдеще. Дръжте на достойнството си, но останете и добронамерени. ", "date": "2019.08.05", "title": "Дневен хороскоп за 6 август"}
{"url": "https://www.actualno.com/chronicles/belgija-e-razdelena-na-tri-provincii-po-ezikov-priznak-news_773631.html", "text": "      Кралство Белгия е държава в Западна Европа. Тя граничи с Нидерландия, Германия, Люксембург и Франция, а на северозапад – със Северно море.      Белгия се намира на културната граница между германска и романска Европа. Географски и културно Белгия е на кръстопътя на Европа и в продължение на последните 2000 години е била свидетел на непрестанни приливи и отливи на различни раси и култури. Вследствие на това в Белгия са се претопили келтската, римската и германската култури, а по-късно се е добавило влиянието на Франция, Нидерландия, Испания и Австрия.   В Белгия се говорят два основни езика – нидерландски (често наричан и фламандски) във Фландрия на север и френски във Валония на юг. В източните райони има официално признато малцинство, говорещо немски език, а столицата Столичен регион Брюксел официално е двуезична. Това езиково разнообразие, което често води до политически конфликти, е оставило своя отпечатък в сложните институции и политическа история на Белгия. ", "date": "2019.08.05", "title": "Белгия е разделена на три провинции по езиков признак"}
{"url": "https://www.actualno.com/society/novini-ili-novini-kartinata-na-pechata-za-5-avgust-news_774265.html", "text": "      Вече стабилно сме в месец август – затова пожелаваме повече слънчеви дни и повече почивка през тях. А новините – те никога не спират.       Медията обръща основно внимание на африканската чума и обещанието дори нерегистрирани стопани да бъдат обезщетявани  - с 300 лева на прасе. Лично , обаче това не помогна – протести вече има, даже се увеличават, след като и софийското село Мрамор се присъедини към тях. Индустриалните производители на свинско обаче категорично искат евтаназия на прасетата по дворовете.   Публикувана е поредна ода за Бойко Борисов – този път от строителната компания \"Артекс\". Разбира се, всичко е заради в \"Лозенец\". Ето и едно емблематично твърдение – \" \". Умилихте се, нали? Основен акцент са катастрофите от тази неделя, най-вече . Изрично е подчертано, че всичко тръгнало заради гастербайтери. Турските шофьори отдавна са известни в България с неразумно поведение зад волана, но и отдавна е ясно, че в това отношение няма някакви конкретни мерки срещу тях.    Разбира се, дръпнат е и един огромен пасквил в защита на Иван Гешев за главен прокурор. Чакаме един такъв за кредитите от КТБ специално за медиите и кои ги взеха – няма да е скоро обаче. Основна тема тук е бъдещето на производството на ракия и вино. Готви се нов закон, а в него особено внимание се обръща на сектор „търговия” със спиртни напитки. Производство на етилов алкохол от земеделски произход, дестилати и спиртни напитки с цел продажба ще се извършва от търговци, регистрирани по Търговския закон, Закона за кооперациите или по законодателството на държава – членка на Европейския съюз, или на друга държава – страна по Споразумението за Европейското икономическо пространство, както и на юридически лица, създадени въз основа на нормативен акт, които са вписани в регистъра на производителите на етилов алкохол от земеделски произход, дестилати и спиртни напитки. Регистърът ще се води от Министерството на икономиката, пише още в законопроекта. Всяка партида от етилов алкохол от земеделски произход, дестилат от земеделски произход и спиртни напитки, произведени в България пък ще се придружава от протокол за изпитване, издаден от акредитирана лаборатория. ", "date": "2019.08.05", "title": "Новини или Novini – картината на печата за 5 август"}
{"url": "https://www.actualno.com/ruse/babh-sledi-vnasjanite-produkti-prez-gkpp-dunav-most-news_774406.html", "text": "      Областната агенция по безопасност на храните – Русе продължава строгия контрол на ГКПП \"Дунав мост\" в Русе, за ограничаване на разпространението на заразата от африканска чума по свинете.      Всички влизащи в страната хора и превозни средства подлежат през последните месеци на дезинфекционно третиране.   След обичайната гранична проверка, служители на Агенцията по безопасност на храните следят в багажниците на автомобилите естеството на евентуално пренасяната храна. В отпускарския сезон е преобладаващ потокът от румънски граждани. Определените за конфискуване хранителни продукти се съхраняват в отделен фризер, а проверяваните автомобили и водачи са на базата на случаен принцип. ", "date": "2019.08.05", "title": "БАБХ следи внасяните продукти през ГКПП \"Дунав мост\""}
{"url": "https://www.actualno.com/america/strelecyt-ot-dejtyn-e-ubil-i-sestra-si-news_774269.html", "text": "      Сестрата на стрелеца, който уби 9 души в град Дейтън в Охайо, е сред жертвите, заяви говорител на местната полиция по време на пресконференция, излъчена от Fox News.      \"Втората жертва е Меган Бетс, бяла жена, на 22 години\", заяви говорител на полицията, четейки списъка с жертвите, предаде БГНЕС.   По-късно, на уточняващ въпрос на журналистите дали съобщенията, че тялото на сестрата на убиеца е намерено другаде, са верни, полицаят отговори, че \"всички жертви са намерени в един и същи район\".\r\nМалко по-рано CBS съобщи, че полицията в Охайо е установила самоличността на стрелеца - 24-годишният Конър Бетс, който живее близо до мястото на стрелбата - в Белбрук. А NBC News информира, позовавайки се на източници, че сестрата на заподозрения в стрелбата в Охайо, заедно с нейния приятел, са намерени мъртви в кола. Според официална информация обаче приятелят на Меган Бетс е жив, въпреки че е хоспитализиран.  Стрелбата се случи в Дейтън, Орегон часове след масовата стрелба в Ел Пасо. В резултат на това загинаха 10 души, включително стрелецът, а други 27 бяха ранени. Полицията заяви, че неутрализира стрелеца за по-малко от минута, а се оказа, че Конър Бетс е бил въоръжен с автоматично оръжие, имал е 100 патрона в запас и е носел бронежилетка.\r\nСтана ясно и, че Конър Бетс е притежавал две оръжия, едното от които е поръчал по интернет. Именно него (автомат тип \"Калашников\") е използвал по време на кървавата атака.   \"Заподозреният е имал повече от едно оръжие, едното е поръчал онлайн от Тексас, след което го е взел от местен продавач. Второто оръжие е купено директно от местен продавач\", каза говорител на полицията. Той каза също, че \"мотивът за престъплението се изяснява\" и призова да не се правят изводи. Полицаят добави още, че Конър Бетс прекарал време със сестра си същата вечер, но след това се разделили. \"Какво е правил в този момент, не е ясно\", уточни той.     ", "date": "2019.08.05", "title": "Стрелецът от Дейтън е убил и сестра си"}
{"url": "https://www.actualno.com/america/narkodilyr-beshe-zaloven-da-bjaga-ot-zatvora-maskiran-kato-dyshterja-si-news_774442.html", "text": "      Наркодилър в Бразилия беше заловен да бяга от затвора, маскиран като 19-годишната си дъщеря, съобщава BBC, цитирани от БГНЕС.      Властите в Рио де Жанейро публикуваха снимки, на които 42-годишният затворник носи специална силиконова маска на лицето, перука, сутиен и тясна тениска, за да заприлича на момичето.   Властите заявиха, че срещу тийнейджърката може да бъдат повдигнати обвинения за подпомагане на опит за бягство от затвора.\r\n19-годишното момиче дошло на посещение при баща си Клаувино да Силва в затвора в Рио де Жанейро, известен като „Бангу 3“, където той излежавал присъда от 73 години и 10 месеца за разпространението на наркотици.  Според ръководството на затвора Да Силва планирал да остави зад решетките дъщеря си докато самият той избяга, преоблечен като нея. Надзирателите и охраната обаче не били заблудени от маскировката и заловили престъпника, който отново е в килията си. ", "date": "2019.08.05", "title": "Наркодилър беше заловен да бяга от затвора, маскиран като дъщеря си "}
{"url": "https://www.actualno.com/society/prognoza-za-vremeto-5-avgust-ponedelnik-news_774243.html", "text": "      През нощта беше предимно ясно с по-значителна облачност над централните райони от страната, където на отделни места преваля краткотраен дъжд. Имаше и слаб северозападен вятър.      Днес ще бъде предимно слънчево с временни увеличения на облачността. Ще духа слаб северозападен, в Източна България предимно северен вятър. Максималните температури, в повечето райони, ще бъдат между 26° и 31°, в София около 26°. Атмосферното налягане ще бъде малко по-високо от средното за август. През деня ще се задържи почти без промяна. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ). \r\nНад Черноморието ще бъде слънчево. Ще духа слаб до умерен север-северозападен, след обяд източен вятър. Максимални температури на въздуха: 26°-27°. Температурата на морската вода е 26°. Вълнението на морето ще бъде 2-3 бала. Над планините ще бъде предимно слънчево, след обяд с купеста облачност, но само на отделни места ще превали краткотраен дъжд. Ще духа слаб до умерен север-северозападен вятър. Максимална температура на височина 1200 метра - около 20°, на 2000 метра - около 12°.\r\nПрез следващите три дни ще е предимно слънчево, във вторник и сряда в много райони - тихо. Температурите ще се повишават и към четвъртък, когато ще се появи югоизточен вятър, дневните ще достигат на места до 35°-38°; по-ниски, до 30°, ще са по Черноморието.   ", "date": "2019.08.05", "title": "Прогноза за времето - 5 август (понеделник)"}
{"url": "https://www.actualno.com/asia/silno-zemetresenie-v-ugozapaden-iran-news_774288.html", "text": "      Земетресение с магнитуд 5,2 по Рихтер е разтърсило югозападната част на страната рано тази сутрин. Европейският средиземноморски сеизмологичен център оцени труса на 5,3 по скалата на Рихтер.      Епицентърът на земетресението е разположен в близост до град Черам, в провинция Кохгилуе и Бойер-Ахмад, на около 544 километра югозападно от столицата Техеран.   Дълбочината на труса е била сериозна - 40 километра. Засега няма информация за жертви и разрушения.\r\nИран е разположен върху голям сеизмичен разлом и често на територията му има земетресения, много от които са тежки. През 2018 година силен трус в западната част на страната уби повече от десет души и рани сериозно над 300.   ", "date": "2019.08.05", "title": "Силно земетресение в Югозападен Иран "}
{"url": "https://www.actualno.com/cars/novijat-zavod-na-volkswagen-prichina-za-redica-germanski-medii-da-pripomnjat-koj-e-erdogan-news_774299.html", "text": "      Темата с новия завод на Volkswagen се оказа доста гореща и в Германия, предвид факта и, че вече е месец август, а новините в този най-летен месец стават все по-голям кът.      България или Турция - коментари \"за\" и \"против\" всяка от двете дестинации вече има във всички големи германски медии, както и в доста интернет форуми, обобщава в. \" \". А покрай България и Турция на дневен ред излязоха и други дестинации - например Саудитска Арабия и Катар.   В края на миналата седмица таблоидът Bild публикува разработка със заглавие \"Ръководителят на VW Дийс се заиграва с Ердоган\". \"Германци лежат в турски затвори заради Ердоган, немските туристи спират да ходят на почивки в Турция като протест срещу Ердоган, но шефът на Volkswagen Херберт Дийс явно няма проблеми с това\", пише медията. Авторите на статията  Том Дрекслер и Паул Ронцхаймер питат VW дали наистина искат да правят бизнес с този човек – \"сатрап, който живее в дворец с 1000 стаи, арестува опозиционери и заплашва журналисти и съдии\". От Bild са убедени, че VW е предпочел по-добрите финансови условия в Турция и че зад това стои бившия канцлер Герхард Шрьодер, който е и сериозна връзка с руския президент Владимир Путин.\r\nНа 16 юли vision-mobility.de е публикувана статия, че Турция е предпочетена пред България и Катар. Подобни твърдения се съдържат и в публикациите на TAZ и Tagesschau от 22 юли. Кореспондентът на ARD в Истанбул съобщава, че по информация от правителствените кръгове в Берлин мястото, където ще се строи заводът, е до Измир. VW очаква отстъпки от турската държава по отношение на много високия потребителски данък върху нови автомобили, който за лимузина Passat в зависимост от мощността може да достигне 41% от общата цена. Основен аргумент в полза на Турция в сравнение с България е пазарът. Очакванията са годишно в страната да се продават около 40 000 лимузини. Значителна част от тях ще бъдат закупени от държавата. Според работещ за Анкара лобист в Германия Ердоган е бил готов по изключение да се даде за всички договорености с VW определен вид държавна гаранция. Решението в полза на Измир е взето въпреки резервите по отношение на гарантирането на правата на труд.  На 24 юли в TAZ в публикацията \"Подарък за Ердоган. Лъжи: В Германия концернът се лансира като екологичен. Климатичните убийци дизеловите и бензиновите автомобили ще бъдат произвеждани в Турция\" се правят следните коментари: \"… Фатално е, че VW, а с него и германската държава подкрепят по този начин Ердоган. Това е удар в лицето на всички, които се обявяват в защита на човешките права, демокрацията и правовата държавност в Турция. Социалдемократът, министър-председател на Долна Саксония Щефан Вайл трябваше само да посочи с палец надолу и с това да се предотврати сделката. Но това не става\".\r\nВайл обявява, че по време на заседанието на надзорния съвет на VW не е взето крайно решение относно избора на място за инвестицията за производство на автомобили на VW и процесът ще продължи още няколко месеца. С други думи - България официално е още в надпреварата, но дали това не е само етикет за публично приличие?    ", "date": "2019.08.05", "title": "Новият завод на Volkswagen - причина за редица германски медии да припомнят кой е Ердоган"}
{"url": "https://www.actualno.com/politics/vss-gleda-molbata-na-plamen-georgiev-da-byde-vyzstanoven-kato-prokuror-news_774239.html", "text": "      Прокурорската колегия на Висшия съдебен съвет /ВСС/ ще се събере на заседание днес от 11.00 часа, предаде репортер на БГНЕС. На заседанието ще бъде разгледана една-единствена точка: молба от  Пламен Георгиев за възстановяване на длъжност „прокурор” в Специализираната прокуратура.      На 31 юли парламентът прие оставката на председателя на КПКОНПИ Пламен Георгиев. Той излезе в дълъг отпуск още през месец април тази година, след като прокуратурата и НАП стартираха проверка срещу него. Причина за нея стана терасата му с площ от 186 кв. м, която Георгиев не е декларирал, въпреки че е вписана в нотариалния му акт.   Имотът на Георгиев стана част от разразилия се скандал „Апартаментгейт“, който доведе до редица оставки от публични длъжности на замесените в него. ", "date": "2019.08.05", "title": "ВСС гледа молбата на Пламен Георгиев да бъде възстановен като прокурор"}
{"url": "https://www.actualno.com/africa/naj-malko-42-jertvi-sled-vyzdushni-udari-v-ujna-libija-news_774486.html", "text": "      Най-малко 42 души загинаха, а дузина други бяха ранени при въздушни удари срещу малък град в южната част на Либия. Това съобщи представител на признатото от ООН правителство, цитиран от АФП.      Правителството на националното единство обвини силите, предвождани от генерал Халифа Хафтар, за нападението над гъсто населен жилищен квартал в град Морзук.   „При въздушния удар са загинали 42 души. Други 60 души са ранени – около 30 от тях са в критично състояние“, заяви представителят на местните власти Ибрахим Омар.\r\nПравителството на националното единство заклейми атаката на своята страница в социалната мрежа „Фейсбук“.  Генерал Хафтар, който пое контрола над обширни части от Южна Либия в началото на годината, се опитва да свали признатото от ООН правителство в столицата Триполи. ", "date": "2019.08.05", "title": "Най-малко 42 жертви след въздушни удари в Южна Либия "}
{"url": "https://www.actualno.com/celebrate/sv-sveshtenomychenik-favij-papa-rimski-news_554649.html", "text": "      Свети Фавий произхождал от Рим и бил презвитер в дните на нечестивите римски царе, особено привързани към езичеството и поради това ревностни гонители на Божията църква.      Отначало свети Фавий живеел в едно село близо до Рим, а после се преселил в самия град и тук с усърдие се заел с погребването на телата на мъчениците. По това време много християни били измъчвани и убивани за вярата, при което телата им били хвърляни извън градските врати, за да бъдат изядени от кучетата, зверовете и птиците. Свети Фавий през нощта тайно взимал телата на мъчениците и с чест ги предавал на земята.\r\nСлед убийството при царуването на Максимин (Максимин I - император 235-238 г., бел.ред.) на светейшия папа Антир (в 236 г., бел.ред.) за изповядването на Христа, вярващите, укриващи се от преследвания и пазещи в тайна вярата си, се събрали, за да изберат нов папа, с епископите и презвитерите в един храм, неизвестен на гонителите: в това тревожно за християните време за храм им служела една най-обикновена къща. На събранието присъствал и свети Фавий.\r\nКогато започнали разискванията кого да изберат по достойнство за заемането на толкова високо положение, каквото било положението на римския епископ, мнозина си припомняли честните и изтъкнати мъже, които биха могли по Христовия закон да пасат Неговото стадо, но за свети Фавий никой даже и не мислел: той, като неотдавна дошъл от село, бил един от незначителните по своето положение презвитери. При избора се явили разногласия и изведнъж над главите на присъстващите се явил бял като сняг гълъб; спуснал се и се спрял над главата на презвитер Фавий, след което отново се издигнал нагоре и станал невидим. Тогава всички разбрали, че Господ чрез Светия Свой Дух избрал Фавий за предстоятел и пастир на Своята църква и с голяма радост го поставили на патриаршеския престол.  Така свети Фавий станал римски папа; и в Христовата църква настъпило спокойствие. Мъчителят Максимин бил убит от своите войници, след него на престола се възкачил Гордиан (император от 238 г., бел.ред.), при когото гонението се прекратило. Този цар, макар и да бил езичник, се отличавал с кротък, добър характер, той забранил да гонят християните. Наслаждавайки се на мир при неговото царуване, те навсякъде строели църкви.   Свети Фотий устроил в погребалните пещери над гробовете на мъчениците много просторни храмове, където верните се събирали за молитва, а над самите пещери, служещи за убежища по време на гоненията, построил параклиси.\r\nЦърквата се разраствала, благодарение на всекидневното обръщане на езичниците от нечестието към християнството; тя достигнала особен разцвет след смъртта на Гордиан, когато мястото му заел Филип (Филип Аравитянин - император 244-249 г., бел.ред.), който управлявал заедно със своя син, също Филип, те и двамата приели християнството, бидейки просветени от един благочестив и знатен мъж Понтий (житието му е поместено под същата дата, бел.ред.); и свети папа Фавий ги кръстил.    По това време числото на верните се увеличило твърде много. Следвайки примера на царя и неговия син, мнозина се кръстили и било възможно Христовата вяра да се изповядва свободно и без страх. Свети папа Фавий, с помощта на истинния Христов раб, сенатора Понтий, издигал храмове, като в същото време разрушавали езическите капища заедно с идолите.\r\nНо Църквата се наслаждавала на такъв покой и свобода не задълго - само около четири години; нейният Глава Христос, желаейки Неговата невеста, за която Той пролял Своята Кръв, да бъде тук на земята като злато, изпитано в горнило, и като цвете сред тръни, отново допуснал да преживее беди и страдания, и започнало гонение, подигнато от адския змей, който, както открил Господ на Иоан Богослов във видение, преследвал блестящата с небесно величие Жена, изпускайки от устата си вода като река, за да Я потопи (Откр. гл. 12).\r\nТози древен ненавистник на доброто, не понасяйки умножаването на Христовата слава, въстанал срещу приелите християнство благочестиви царе. Ненавиждащите Христа и християните езичници, събрали се под предводителството на нечестивия Деций (император 249-251 г., бел.ред.), убили цар Филип и сина му за това, че са повярвали в Христа и позволили свободното изповядване на християнската религия. След убийството на царете те се надигнали срещу християните: по това време християнската кръв се леела като река.   Преди всички бил хванат свети папа Фавий: като представител и учител на християните, езичниците го ненавиждали особено силно. Търсели и благочестивия сенатор Понтий, но не го намерили: той, подобно на много верни, се скрил, а след това напуснал Рим.\r\nСвети папа Фавий бил обезглавен (в 250 г., бел.ред.) и заедно с многото убити по същото време негови духовни чеда преминал от воинстващата в тържествуващата църква. А свети Понтий бил хванат по-късно и също претърпял мъченическа смърт за нашия Господ Иисус Христос, на Когото слава с Отца и Светия Дух во веки. Амин.   По молитвите на светия свещеномъченик Фавий, Господи Иисусе Христе, Боже наш, помилуй нас. Амин.  ", "date": "2019.08.05", "title": "Св. свещеномъченик Фавий, папа Римски"}
{"url": "https://www.actualno.com/europe/sled-francija-i-germanija-poiska-ot-rusija-da-spre-da-arestuva-hora-zashtoto-protestirat-sreshtu-vlastta-news_774274.html", "text": "      След като преди седмица от Русия да освободи хилядите арестувани заради протестите в Москва - срещу забраната на редица опозиционери да участват в местните избори в руската столица, сега и Германия се присъедини към френската позиция.      Берлин заяви, че полицейската акция в руската столица вчера \"нарушава\" международните задължения на Русия и подкопава правото на честни избори в страната. Арестите в събота бяха \"извън всякаква пропорция на мирния характер на протестите срещу изключването на независими кандидати от градските избори в Москва”, заяви германското правителство, предаде БГНЕС. Германия осъди и \"многократната намеса в гарантираното право на мирни  събрания и свобода на изразяване\", което \"нарушава международните  задължения на Русия и поставя под въпрос правото на свободни и честни  избори в страната\".   Междувременно и Франция повторно официално осъди \"явно прекомерната употреба на сила\" от страна на московската полиция на поредния забранен опозиционен протест. Говорителят на френското външно министерство заяви, че Париж \"настоява за свободата на изразяване във всичките ѝ форми, включително правото на мирни демонстрации и участие в свободни и прозрачни избори\".\r\nХиляди излязоха на централния булевард в Москва на \"протестна разходка\" заради отказа да бъдат регистрирани кандидатите от опозицията за местните избори през септември, което доведе до политическа криза. Това доведе до нова порция арести.  Информационни агенции съобщиха, че броят на арестуваните по време на  протестите в Москва е достигнал 800 души. АП съобщи, че в забранения от  властите протест са участвали около 1500 души.\r\nСътрудник на задържания лидер на опозицията Алексей Навални, Любов Собол, която от три седмици е в състояние на гладна стачка, след като ѝ беше забранено да участва в изборите, беше отвлечена от такси и задържана на път за митинга. Часове по-късно тя бе отведена в съда, където беше глобена с 300 000 рубли (4600 долара) за \"организиране на незаконно събиране\" на 15 юли и задържана за допълнителен разпит по време на протеста миналия уикенд, съобщиха от  екипа ѝ.    ", "date": "2019.08.05", "title": "След Франция и Германия поиска от Русия да спре да арестува хора, защото протестират срещу властта"}
{"url": "https://www.actualno.com/burgas/tech-na-gaz-ot-vlakova-cisterna-dovede-do-evakuacija-na-tri-bloka-v-karnobat-news_774303.html", "text": "      Теч на газ от влакова цистерна е предизвикала евакуация на жители на Карнобат, съобщава Нова телевизия.      Действието се е развило около 1:30 часа в полунощ, като служител на гарата е усетил миризма на газ и специфично съскане. Час и половина по-късно са евакуирани три блокчета, намиращи се в близост до гара Карнобат. Самата цистерна вече е изтеглена далеч от Карнобат, а екипите на службите са се изтеглили. Хората са се върнали в 6:00 часа сутринта.   Междувременно обаче има и разкази на хора от блокове от втора линия, че не са били предупредени.\r\nПрипомняме, че преди 3 години шуменското село именно заради взрив на цистерна с газ. са само машинистите.   ", "date": "2019.08.05", "title": "Теч на газ от влакова цистерна доведе до евакуация на три блока в Карнобат"}
{"url": "https://www.actualno.com/interest/500-godini-ot-pyrvoto-okolosvetsko-pyteshestvie-news_774297.html", "text": "      Днес, 5 август, се навършват цели 5 века, откакто великият мореплавател Фернандо Магелан отпътува от Испания в епохално пътешествие, за да обиколи света за първи път.      Португалският изследовател е убит от островитяни във Филипините две години след началото на околосветското си пътешествие, оставяйки испанеца Хуан Себастиан Елкано да завърши тригодишното пътуване. Но името на Магелан завинаги ще е емблема на пътешествието.\r\n\"Магелан все още е вдъхновение от 500 години насам\", казва Фабиен Кусто, френски режисьор и подводен изследовател като дядо си Жак-Ив Кусто. \"Той е бил пионер във времена, когато изследователите, тръгващи към неизвестното много често не са се завръщали\", добавя Кусто, цитиран от БГНЕС.\r\nЕто няколко области в човешката култура на които пътешествието на Магелан повлия драматично и продължава да вдъхновява учените.   История Пътешествието на Магелан беше повратна точка в историята, толкова уникална, колкото първото пътуване в космическото пространство и по-късните кацания на Луната, заяви ученият от НАСА Алън Стърн, ръководител на междупланетна космическа сонда New Horizons. \"Това просто преобразява човечеството според мен. Бих го нарекъл първото планетарно събитие, по същия начин, по който Юрий Гагарин беше първото извънпланетарно събитие\", каза той. География     Пътешествието на Магелан пренаписа картите и книгите по география. Той е първият, който откри пролива, който сега носи неговото име, свързващ Атлантическия и Тихия океан в Южна Америка.\r\n\"Може би най-големият му подвиг и все още считан днес за един от най-големите подвизи в историята на корабоплаването е откриването на този проток, за който няма карти и чието съществуване е обвито в слухове\", заяви американският историк Лорънс Бергрийн, автор на една от биографиите на великия португалец. Философсия Пътуването преобразява собствената представа на хората за тяхното място в света.\r\n\"Това не е само принос към географията и антропологията - околосветското пътешествие на Магелан доказа нещо философско: че всичко е един свят\", посочва Бергрейн. \"Преди Магелан хората всъщност не са знаели това. Те не са знаели как е свързан светът или колко е голям\", допълни историкът.   Астрономия Пътуването допринася за познаването на европейците за Вселената и бележи нови светове в космическото изследване и астрономията и до днес. Докато пресичали Магелановия проток, изследователят и неговият екипаж наблюдавали две галактики, видими с просто око от южното полукълбо, сега известни като \"Магеланови облаци\". ", "date": "2019.08.05", "title": "500 години от първото околосветско пътешествие"}
{"url": "https://www.actualno.com/health/kak-kuhnenskata-dyska-moje-da-e-opasna-news_774264.html", "text": "      Ползването на една и съща дъска и нож за сурово месо и след това за пресни продукти носи сериозни рискове от чревна инфекция. Това каза в интервю за Радио „Фокус“ – Варна диетологът доц. Дарина Найденова. По думите й, много често в домакинствата, разполагащи само с ограничен брой принадлежности за готвене, има съществен риск от пренасяне на бактерии между различните продукти. Тя даде пример с готвенето на пилешко , което може да бъде носител на салмонелоза. „Ако ние го вземем и нарежем, транжираме го на една дъска, след това само я облеем с вода и на нея нарежем краставиците, които ще консумираме за таратора или салатата, риска живи салмонелни бактерии да попаднат в таратора или салатата и съответно да причинят една салмонелоза в тези хора, които са ги консумирали, е огромен“, посочи специалистът.      Тя допълни, че не е нужно да се използват десетки различни принадлежности за готвене в домашни условия, стига те да са измити добре при употребата на различни продукти. В тази връзка доц. Найденова допълни, че много –често лятото хората избират да закупят храна за вкъщи, като например пиле на грил, което е една от рисковите групи храни за салмонелоза. Тя обясни, че тъй като пилетата имат кухи кости, много често жизнеспособни бактерии се запазват именно там, ако месото не е подложено на подходяща термична обработка.\r\n„Температурата не достига тази критична точка, която гарантирано унищожава тези бактерии и може на някои хора да се е случвало след като се разкъса пилето да видят, че близо до костта месото е доста червено т.е. то не е като изпечено, а по-скоро алангле. Друго би било ако първо пилето го сварим, защото при обработка в гореща вода, когато ври, температурата се изравнява вътре и по повърхността на месото. Но печенето на грил не ни гарантира унищожаване на салмонелните бактерии“, каза още диетологът. Поради тази причина доц. Найденова посъветва хората при съмнение, че дадено месо не е добре сготвено, особено през лятото, да отделят няколко минути за неговата допълнителна обработка, така че да избегнат проблеми на чревния тракт или възможно с бактерии от недобре сготвеното месо. ", "date": "2019.08.05", "title": "Как кухненската дъска може да е опасна"}
{"url": "https://www.actualno.com/asia/stachka-blokira-rabotata-na-letishteto-v-honkong-news_774292.html", "text": "      Повече от 100 полета бяха отменени в Хонконг тази сутрин след като протестиращите срещу законопроекта за екстрадиция в страни без специално споразумение започнаха масова обща стачка.      Най-малко 105 полета бяха посочени като отменени на сайта за заминаващи на летището, предаде БГНЕС. Говорител на летището не посочи причина за отмените на полети, но каза, че пътниците трябва да проверят дали полетът им заминава.   \"Летищната администрация съветва пътниците да проверяват на сайтовете на своите авиокомпании най-новата информация за полета и да потеглят към летището само когато са потвърдени местата им и времето за полет\", се казва в изявлението на летището.\r\nМеждувременно пропекинският лидер на Хонконг обвини протестиращите за демокрация в опити да \"унищожат\" финансовия хъб.  \"Видяхме какво става. Вече е ясно, че хората умишлено предлагат да се възвърне старият статут на Хонконг, това е революция…Смея да твърдя, че се опитват да сринат Хонконг, напълно да унищожат прекрасния живот на повече от седем милиона души\", заяви Кари Лам, цитирана от АФП. ", "date": "2019.08.05", "title": "Стачка блокира работата на летището в Хонконг"}
{"url": "https://www.actualno.com/sofia/kakvo-stava-ako-dvama-kandidati-za-edno-mjasto-v-gimnazija-imat-absolutno-ravni-pokazateli-news_774310.html", "text": "      При абсолютно равни показатели между двама кандидат-гимназисти за едно място се приемат и двамата. Това заяви началникът на Регионалното управление на образованието в София Ваня Кастрева пред БНТ.      Кастрева говори по темата, след като в София има четвърто класиране за гимназиите – нещо, което се случва много рядко, а дори , макар и малко. Тя уточни, че първо се гледат резултатите от матурата   Въпреки наличието на места, Кастрева видя София като еталон за образование, но призна, че \"математиката сринала очакванията\" на доста от учениците. Добро впечатление обаче правели резултатите от матурата и оценките в свидетелствата за основното образование, защото били доста близки и това показвало колко качествено е образованието.\r\nДо 10 септември ще продължи записването за четвъртото класиране.   ", "date": "2019.08.05", "title": "Какво става, ако двама кандидати за едно място в гимназия имат абсолютно равни показатели?"}
{"url": "https://www.actualno.com/sofia/pak-protest-zaradi-stroitelstvo-v-sofija-tozi-pyt-obache-zaradi-ulica-news_774267.html", "text": "      Пореден протест на тема \"строителство\" в София - този път в столичния квартал \"Лагера\", ще се проведе днес, 5 август, от 19:00 часа на ул. \"Хайдушка поляна\" №18 и 20.      Причината за протеста е нова улица северозападно от блоковете на посочения по-горе адрес. Според хората, предвидената в подробния устройствен план от 2001 година нова улица \"преминава през  озеленената площ пред нашите блокове и инфраструктурата за нея заплашва  да унищожи детска площадка и десетки многогодишни дървета, много от  които са декоративни видове, засадени в следствие на благоустройствени  дейности. Това пространство се поддържа от нас, с оформени цветни лехи, а  на детската площадка играят децата ни. Оформилата се зелена площ пред  блоковете ни до улица Костенец има характера на оформена екосистема,  хабитат на различни видове птици\".   Хората са абсолютно убедени, че няма нужда от улицата и че по регулация тя е предвидена да обслужва само Държавна агенция \"Разузнаване\" и неизграден етажен паркинг. \"В момента достъпът до ДАР се осъществява през ул. Хайдушка поляна и не  се реализира транспортно натоварване, налагащо изграждането на нова  пътна връзка с агенцията\", казват живущите в района, като искат новата улица да не се строи.\r\n\"Настояваме за изменение на подробния устройствен план на местности \"Славия\", \"Лагера\" и \"Хиподрума\", приет от Столичния общински съвет (СОС) с доклад №66-02-22/05.12.2001 г. В частта около нашите блокове планът противоречи на Общия устройствен план и следва да бъде синхронизиран, тъй като УПИ II - за етажен гараж попада в устройствена зона \"Терени за озеленяване на улици, реки, дерета, открити канали и сервитути\" (Тзв), в която не се позволява никакво застрояване. В този смисъл реализацията на етажния гараж е невъзможна, което обезсмисля и прокарването на улица до този гараж, а прокарването ѝ ще прекъсне връзката на квартала с терените за озеленяване в северна посока, единствената останала по-значима зелена площ в тази част на квартала\", заявяват протестиращите, които искат действия от Столична община, най-вече в лицето на кметицата Йорданка Фандъкова, главния архитект Здравко Здравков, кмета на \"Красно село\" Христо Апостолов и председателя на СОС Елен Герджиков.   ", "date": "2019.08.05", "title": "Пак протест заради строителство в София - този път обаче заради улица"}
