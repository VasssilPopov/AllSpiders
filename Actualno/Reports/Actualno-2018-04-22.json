{"url": "https://www.actualno.com/society/novinite-naj-vajnoto-za-denja-22-april-news_670979.html", "text": "      Полицията е задържала заподозрян за хвърлената бомбичка, която рани двама полицаи на вечното дерби ЦСКА - \"Левски\" на 18 април. Късно в събота вечерта мъжът е бил отведен за разпит в СДВР. Близки до разследването твърдят, че той е привърженик на \"сините\". По-късно на мъжа .    Атентатор самоубиец се взриви сред тълпа пред център за регистриране на избиратели в Кабул, при което загинаха четирима души, други 15 бяха ранени.     Природозащитници от цялата страна организираха жива верига край бившия къмпинг \"Корал\", след като гората беше заградена с телена ограда, предаде bTV.      Десислава Иванчева доста бързо се е ориентирала в обстановката, но това не означава, че и други не се възползват от тези вратички в закона. Имаме доста сигнали, така че тепърва предстои действие. Това заяви председателят на новосъздадената Комисия за противодействие на корупцията и отнемане на незаконно придобито имущество (КПКОНПИ) Пламен Георгиев в интервю за БНР. Имаме договор със САЩ, който е ратифициран във държавен вестник, той е част от вътрешното право и следва да се прилага. Запознах се с около десетина съдебни решения, които уреждат въпроса във връзка с допускането на екстрадиция от България и ми направи впечатление, че съдът изследва т. нар \"двойна наказуемост на деянието\", започна адвокат Владикин.     Участниците в демонстрацията смятат, че благодарение на този контрол премиерът Виктор Орбан е спечелил парламентарните избори в началото на месец април. Това е вторият масов протест след вота от 8 април.  Върховният административен съд (ВАС) окончателно застана на страната на строителната фирма НИКМИ и позволи издигнатата от компанията ограда около имот на ъгъла на булевардите \"Петко Тодоров\" и \"България\" да не бъде премахване. За премахването ѝ имаше заповед от Столична община. „Чист популизъм, ако той се опитва да си вдигне акциите, образно казано, на гърба на хората с увреждания, може и да е успял, надявам се да не е успял”, казва Валентина Христова в ефира на bTV. Тя е майка на 17-годишната Бояна, която е с множество увреждания. Стана ясно, че след катастрофата експертите направили едва 10-минутен оглед на автомобила на Таскова, а заключението било, че той е технически изправен. Изработване на предмети от пластмасови отпадъци, зелена класна стая, засаждане на фиданки, конкурси за картички, рисунки, есета, свързани с темата за Земята, са само част от инициативите, с които Министерство на околната среда и водите, чрез своите регионални структури отбелязва Деня на Земята - 22 април.  В Япония почина най-възрастният човек на Земята, вписан в Книгата на световните рекорди на \"Гинес\" - японката Наби Таджима. Тя доживя до 117 години. Хиляди са се събрали в центъра на Стокхолм, за да почетат паметта на световноизвестният DJ Авичи (Avicii), който бе открит мъртъв вчера (20 април) в Маскат, столицата на Оман.         ", "date": "2018.04.22", "title": "Новините: Най-важното за деня, 22 април"}
{"url": "https://www.actualno.com/dobrich/dobrich-ostana-tri-dni-bez-voda-news_670950.html", "text": "  До един час се очаква да бъде възстановено нормалното водоподаване в Добрич. Това увери директорът на ВиК - Добрич Тодор Гигински, съобщиха от МРРБ.  Поради възникнали множество аварии по водопровода, захранващ града с вода, към помпена станция „Приморци“, част от Добрич е с нарушено водоподаване. Причината за авариите е недобре поддържаната, близо 20 години, ВиК инфраструктура.   За отстраняването на авариите вече трети ден денонощно работят пет екипа, съобщи още директорът и заяви категорично, че след отстраняването на възникналите проблеми ВиК мрежата на града ще бъде подготвена за летния сезон.   От два дни ВиК - дружеството непрекъснато подава информация към Министерството на регионалното развитие и благоустройството за хода на ремонтните дейности.", "date": "2018.04.22", "title": "Добрич остана три дни без вода"}
{"url": "https://www.actualno.com/america/gol-myj-zastrelja-trima-v-tenesi-news_670962.html", "text": "  Гол мъж застреля 3-ма човека и рани поне още 4-ма в ранните часове на деня в ресторант в покрайнините на Нашвил, Тенеси. Полицията в града съобщи в изявление, че стрелбата е станала в ресторант за гофрети в Антиохия южно от Нашвил в 03:25 ч. местно време.  „Един от редовните клиенти на ресторанта се е борил с нападателя, отнел му е пушката, след което той избягал гол и бос. Нападателят е бял мъж с къса коса”, заявиха от местното управление, предаде БГНЕС.   Полицията в Нашвил съобщи, че подозира 29 годишният Травис Рейнкинг от Мортън, Илинойс (което е на близо 720 км. северно от Антиохия ) за нападението. Според тях нападателят е пристигнал с кола, регистрирана на името на Рейнкинг.   Органите на реда допълниха, че стрелецът е видян за последно да отива към Мърфрйсборо Пайк, където има друга денонощна закусвалня.\r\nМестни медии цитират полицията и съобщават, че нападателят е бил въоръжен с AR-15, като тази автоматична пушка се налага като любим вид оръжие на масовите убийци в САЩ.       ", "date": "2018.04.22", "title": "Гол мъж застреля трима в Тенеси"}
{"url": "https://www.actualno.com/europe/britanskata-policija-smjata-che-zad-otravjaneto-na-skripal-stoi-kadyr-na-fss-news_670968.html", "text": "  Британската полиция подозира, че в опита за убийство на бившия руски шпионин Сергей Скрипал и дъщеря му Юлия в Солсбъри може би има участие бивш служител на руската Федерална служба за сигурност (ФСС), работещ под псевдонима „Гордън“. Това съобщи в. „Сънди пийпъл“, позовавайки се на свои източници.  Според изданието 54-годишният „бивш служител на ФСС.вероятно е използвал измисленото име Михаил Савицкис и още два други псевдонима. Полицията се опасява, че той вероятно вече е напуснал Великобритания. Както отбелязва медията, полицията предполага, че зад операцията срещу Скрипал стои ударна група от шест човека.   В. „Дейли телеграф“ съобщи, че полицията и британското разузнаване са идентифицирали основните заподозрени в опита за отравяне на бащата и дъщерята. По информация на вестника британските власти смятат, че посегателството е било извършено от ударна група, контролирана от руското правителство. Контратерористичното подразделение на Скотланд Ярд се опитва да изгради дело срещу заподозрените, които, според властите, вече са се върнали в Русия.   Представител на Скотланд Ярд отказа да коментира публикациите, предаде БГНЕС.", "date": "2018.04.22", "title": "Британската полиция смята, че зад отравянето на Скрипал стои кадър на ФСС"}
{"url": "https://www.actualno.com/curious/sedmichen-horoskop-za-23-29-april-news_670948.html", "text": "     През тази седмица е много важно да мобилизирате силите си, за да довършите започнатото в работата ви. С проявата на последователност от ваша страна ще успеете да постигнете всичко това, което сте започнали преди месеци, но все не ви е оставало време да свършите. Ако се разколебаете за миг, обаче може да нарушите процеса. В личен план нещата ще бъдат същите ако не предприемете действия, насочени към взаимното благополучие.  В здравословно отношение не прекалявайте с диетите.    През тази седмица ви очакват много промени, които са в готовност да настъпят, но чакат знак от вас, че ще сте готови за тях. От вас ще се изисква само малко повече кураж и нищо повече. През повечето време вие ще може да сте наблюдател на събитията, които просто ще следват естествения си ход. В личен план ви очакват някои трудности в общуването с партньора ви. Сега е моментът всеки от вас да заяви какво точно очаква от връзката ви, за да не си губите взаимно времето.     Общителността ви през тази седмица може да бъде полезна на много повече хора, освен на вас самите или най-близкото ви обкръжение.  Сега са препоръчителни всички дейности, свързани с благотворителност. Помислете и дали някой от възрастните ви роднини няма нужда от помощта ви. Бъдете нащрек при нови запознанства, особено ако отношенията се развиват прекалено стремително и от вас се иска да споделите повече, отколкото е нормално за един начален етап на отношенията. Тази седмица ще постави някои необходими точки по местата им. Това ще  ви донесе значително облекчение. Насладете се на този момент на спокойствие. Не се втурвайте да изпълвате дните си с нови дейности, особено ако не сте го обсъдили с половинката ви. Може да имате сериозни противоречия в това отношение. През почивните дни ще имате добри възможности за разходка и време, което да прекарате на приятно място. Оставете сериозните разговори за тогава.     Тази седмица ще ви поднесе интересно и изненадващо предложение. Точно когато си мислите, че всичко е рутина  и скука, всичко ще се промени. Авантюриста във вас ще бъде подложен на изпит. Приемайки предложението ще имате възможност да промените живота си изцяло,но нищо в него няма да остане същото. Помислете добре с какво бихте могли  да се разделите без да изпитате особено силна болка. През тази седмица ще сте в центъра на вниманието. Съдбата има да разчисти някои сметки с вас. Това означава, че най-накрая ще получите своите дивиденти, които почти сте загубили надежда, че ще получите. В личен план, самостоятелните представители на знака ще се запомнят с интересен човек. За да го запазите до вас и да го направите част от живота си ще трябва да промените много неща в себе си и най-вече да придобиете повече смелост.    Тази седмица ви очаква много движение и напрегнатост. Ще ви се наложи да се занимаете с някои неотложни задачи. Вече наистина няма за кога да ги отлагате. Не губете време в оплакване на съдбата ви. Не си и помисляйте да прехвърляйте вината на някой друг. Напълно способни сте да се справите с всичко, ако не се замисляте много за това колко досадна ви е тази дейност.   Тази седмица ще ви предложи множество интересни занимания. Ще имате богат избор. Малцина могат да се похвалят с толкова възможности, колкото ще бъдат предоставени на вас. Със сигурност няма да бездействате, но е много важно с какви намерения ще подхождате при избора си. Мислете за бъдещето, а не затова, от което имате нужда в дадения момент. Нуждите ви може да се променят и това, което искате сега да ви се стори напълно ненужно след време.    Успехът ви през тази седмица ще се дължи на умението ви да подхождате сериозно към нещата. Бъдете сигурни, че всички са убедени в способността ви да поддържате доброто настроение в компанията, но сега е време да се погрижите за ваша сигурност в служебно отношение. Може да ви се наложи да имате някои безсънни нощи. Не оставяйте недовършени дела и предавайте всичко в срок. Сега се борите за авторитет, на който ще може да се позовавате през следващите години. През тази седмица се пазете от прекалено примамливи предолжения. Бъдете подозрителни към всички красиви оферти, които ви обещават бърза и лесна печалба. Това никога не се случва по този начин. Не се доверявайте и на прекалените хвалби на хора, които познавате отскоро. Сега може да си позволите да прекарате повече време у дома. Имате много приятни моменти за споделяне. Периодът е подходящ за лека диета и началото на схема за физически упражнения, които ще ви помогнат да влезете във форма за предстоящото лято.    Намирате се на кръстопът. Ако не сте сигурни в желанията си не предприемайте сериозни крачки. Това може да доведе до конфликти с ваши близки. Необходимо е да положите усилия, за да не ги разочаровате и да ги успокоите, че действително мислите за това в коя посока да насочите развитието си. В личен план ситуацията е спокойна. Заложете на изграждането на приятелски отношения. Дали ще се получи нещо повече – времето ще покаже. Намирате се на кръстопът, в който отговорностите започват да ви тежат неимоверно.  Вие сте достатъчно отговорен човек, но наистина е време да се замислите как може да подредите живота си така, че да остава повече време за вас и вашите желания.  В никакъв случай не се обвинявайте, че искате да задоволите нуждите си. Партньорът ви ще ви подкрепи във всяко ваше начинание, а това е много силна подкрепа.", "date": "2018.04.22", "title": "Седмичен хороскоп за 23-29 април"}
{"url": "https://www.actualno.com/curious/dneven-horoskop-za-23-april-news_670955.html", "text": "     През този ден може да си позволите повече естественост в поведението ви, стига това да не пречи на работата ви. в противен случай ще трябва да давате обяснения за постъпките ви.    Това, което ще получите днес ще е много по-красиво, отколкото сте си го представяли. Засега задръжте радостта от постижението си. В работата не забавяйте темпото. Имате още много работа преди да започнете да празнувате.     Това е ден, в който да помислите добре какво трябва промените в живота си и да го направите, колкото се може по-бързо. Самите вие осъзнавате, че повече така не може. Ако попаднете в спор с половинката ви най-доброто, което може да направите е да се усмихнете  и да изкажете съгласие. Това наистина ще допринесе за доброто на връзката ви.     През този ден може да получите незаслужена критика. Въпреки това действието ще задейства желанието ви за предприемането на стъпки към дълго чакана промяна. Това е ден за приятни срещи със стари приятели. Извлечете най-доброто от спомените - равносметката за вашето израстване, а не тъжното от факта, че нищо не може да се върне.    Помислете за това, което имате. То никак не е малко и поводите ви за гордост са много повече, отколкото причините да сте сърдити на Съдбата.   Очаква ви приятен ден, независимо, че е понеделник. Бъдете устремени в търсенето на вашето щастие. В борбата за него няма формули и правила.    Този понеделник е добре да се опитате да сдържите емоциите си. Изчакайте, докато идеята се изясни напълно. Засега не е добре да се отклонявате от пътя си. Очаква ви изненадваща проява от страна на ваш приятел, за когото сте имали съвсем друго мнение. Не пропускайте да изразите задоволството си от приятната си изненада.    Денят ви обещава сбъдване на желание. Чакали сте го отдавна, така че няма защо да си мислите, че не го заслужавате. Бъдете щастливи! Този ден ви е даден за анализ. Въздържайте се от крайни действия. Ако все пак се налага потърсете съвет от най-сериозният ви приятел. Не експериментирайте.", "date": "2018.04.22", "title": "Дневен хороскоп за 23 април"}
{"url": "https://www.actualno.com/curious/moje-li-da-ima-pravostojashti-mesta-v-samoletite-news_670975.html", "text": "  Италиански производител на седалки за самолети представи своят нов дизайн за седалки, които позволява на пътниците да протягат краката си докато пътуват, колкото искат, без да плащат повече.  Къде е уловката?   Седалките са толкова изправени, че е все едно стоиш прав. По време на тазгодишното изложение за самолетен интериор, което се проведе в Хамбургq въпросните седалки СкайРайдър 2.0 бяха представени . Те ще помогнат на авиокомпаниите да успеят да съберат повече пътници, като намалят разстоянието между редовете.   Това е нова версия на дизайна, който вече беше представен веднъж през 2010, но не успя да премине тестовете. Оригиналните СкайРайдър-и, които не получиха одобрение от американската авиационна федерация, наподобяваха седло. От компанията обясниха, че са избрали този модел, тъй като в Дивия запад каубоите са яздили много дълго време и изобщо не са се чувствали неудобно.\r\nПредставените седалки се закачат както за тавана, така и за пода на самолета, и височината им може да се регулира. И докато остава да се види колко точно комфортни ще бъдат новите седалки, то от компанията смятат, че особено за кратки полети ще са много удобни, предаде БГНЕС.       „Дизайнът на седалките позволява да се увеличи броят на пътниците с 20%, като това ще повиши и печалбите на фирмите”, се казва в изявление на компанията. „Още повече СкайРайдър 2.0 са наполовина по-леки от обикновените седалка в икономична класа”, заявяват от компанията.", "date": "2018.04.22", "title": "Може ли да има правостоящи места в самолетите?"}
{"url": "https://www.actualno.com/europe/partijata-na-makron-razcepena-po-zakona-za-imigracijata-news_670976.html", "text": "  Френските депутати трябва днес да гласуват по противоречивия закон за имиграцията, който извади наяве безпрецедентно разделение в партията на президента Еманюел Макрон.  Поне един депутат, Жан-Мишел Клемент, планира да гласува против закона, заради отхвърлянето му от партията на Макрон „Република, напред!“ (LREM), а няколко други ще се въздържат. Долната камара на националното събрание трябваше да гласува в петък, но дебатът се разтегли до уикенда поради повече от 1000-та поправки, предложени от парламентаристите.   Повече от 200 от предложените промени бяха предложени от членовете на LREM, дори депутати от партията на Макрон открито оспориха плановете му да за удвояване на максималния срок, в който имигрантите могат да бъдат задържани, до 90 дни, предаде БГНЕС.   Правителството защитава законопроекта като балансиран, но предизвика критики както от правозащитници, които твърдят, че е твърде мек, така и от левицата, че бил репресивен.\r\nМинистърът на вътрешните работи Жерар Коломб заяви, че цели \"по-добре контролирана\" имиграция, като съкращава времето за изчакване за подаване на молби за убежище на шест месеца, като същевременно улеснява депортирането на онези, които са отхвърлени като \"икономически\" имигранти.       Приетите бежанци ще получат повече помощ за интегриране, като по-добър достъп до работа и уроци по френски. Много опоненти от левицата се оттеглиха заради мерките търсещите убежище, дори децата, да могат да бъдат задържани в ареста до 90 дни.\r\n\"Нищо не оправдава затварянето на дете\", каза депутатът социалист Ерве Солиняк. Законопроектът също така намалява времето, през което искащите убежище трябва да подадат молбата си - от 120 на 90 дни, и им дава две седмици да обжалват, ако не успеят, което според НПО не е достатъчно, за да съберат повече доказателства в подкрепа на техните претенции.\r\nВъпреки размириците от бунт, законопроектът се очаква да изтече, като LREM държи повече от половината от местата, след като бе нападнат традиционните партии на парламентарните избори през юни.       Въпреки мърморенето се очаква законопроектът да бъде приет, доколкото LREM има над половината от гласовете, след като през юни миналата година размаза традиционните партии на парламентарните избори.", "date": "2018.04.22", "title": "Партията на Макрон разцепена по закона за имиграцията"}
{"url": "https://www.actualno.com/politics/ilijana-jotova-shte-otkrie-mejdunaroden-mladejki-seminar-news_670965.html", "text": "  Вицепрезидентът Илияна Йотова ще открие международен младежки семинар на тема “Европа: Презареждане” на 23 април в Информационния център на МО на ул. „Г. Раковски” 106 от 10.00 ч. Семинарът е организиран от Националната студентска конфедерация по програма “Еразъм+” на ЕС от 22 до 29 април 2018 г. с подкрепата на Съюза на европейските федералисти и Европейското движение в България.  Проектът ще посрещне необходимостта да се информира новото европейско поколение как работят европейските институции и правата и задълженията, които носи европейското гражданство.Младежки лидери от 14 европейски държави ще получат практически умения как да комуникират ЕС към младите граждани и изградят капацитет за организиране на информационни събития за насърчаване на активно европейско гражданство.. Идеите и знанията, получени по време на семинара ще бъдат използвани от всеки един участник на местно равнище и така ще се постигне мултипликационен ефект.   Необходимостта от информираност относно формирането на европейските политики по време на Българското председателство на Съвета на ЕС, както и от приближаване на европейските институции до гражданите и преодоляване на демократичния дефицит на съюза прави темата на семинара особено актуална.   Министърът за Българското председателство на Съвета на ЕС 2018 Лиляна Павлова, членовете на ЕП Андрей Ковачев, Ева Майдел и Петър Курумбашев, както и френският посланик Ерик Льобедел ще дискутират с участниците основните предизвикателства пред ЕС и ще им помогнат да изградят умения за европейска комуникация.", "date": "2018.04.22", "title": "Илияна Йотова ще откриe  международен младежки семинар"}
{"url": "https://www.actualno.com/asia/armenskata-policija-blokira-centralnija-ploshtad-v-erevan-news_670949.html", "text": "  Арменската полиция блокира централния „Площад на Републиката“ в Ереван и обяви, че провежданият там митинг на опозицията е незаконен.  От полицията обещаха, че ще окажат „съдействие на опозицията за провеждане на митинга на друго място, където няма да се нарушават правата на другите граждани“.   Въпреки това засега участниците в протеста не бързат да напуснат площада, на който се намира и министерският съвет на страната, предаде БГНЕС.   Успоредно с това на една от централните улици на арменската столица се провежда многолюдно шествие.\r\nВ неделя към демонстрацията се присъединиха и свещеници от Арменската православна църква. Те призова всички участници в протеста да запазят спокойствие.       ", "date": "2018.04.22", "title": "Арменската полиция блокира централния площад в Ереван"}
{"url": "https://www.actualno.com/europe/nejnata-pregrydka-na-bruksel-zadushava-balkanskite-nadejdi-za-chlenstvo-news_670953.html", "text": "  Когато комисарят Йоханес Хан обяви във вторник, че страните от Западните Балкани бележат \"добър напредък\" към присъединяването си към ЕС, може да бъде простено учудването ни дали наистина говори за този регион, в който и двамата сме израснали.  Представяйки пакета за разширяването на ЕС за 2018 г. и шест доклада за отделните държави от Западните Балкани, комисарят приветства процеса на разширяване на блока за \"модернизиране на икономиките и обществата в региона, който постепенно става по-проспериращо и стабилно място\".\r\nКомисарят и колегите му би трябвало да направят пауза, за да обмислят как дългите им любящи прегръдки на Балканите всъщност потискат надеждите ни за членство в ЕС.   Размахвайки моркова на ЕС свободно означава всичко, но нежеланието да се хвърлят пръчки и камъни води до нереалистични очаквания. Ако Комисията продължи само да прославя и обещава, ще има остра балканска реакция срещу блока, когато националните правителства на ЕС внезапно се въздържат от перспективата да приемат страни, проядени от корупцията и организираната престъпност.\r\nЧерна гора, споменавана за следващ член на ЕС, е чудесен пример за това как политиката на разширяване се проваля. В неделя Мило Джуканович спечели за седми път на национален вот, за да стане президент на най-малката страна в Балканите.       В продължение на повече от 25 години управление на Джуканович политиката на Брюксел винаги е била на безусловната подкрепа, подкрепяща прозападното му правителство в опит да задържи Русия далеч от средиземноморското крайбрежие. Насилието срещу журналисти, необузданата корупция и поредица от гангстерски убийства предизвикваха само епизодични дружески действия.\r\nВ доклада на Комисията от вторник, например, организираната престъпност е разгледана по следния начин: \"Има първоначален опит в преследването в борбата срещу трафика на мигранти и срещу трафика на наркотици. Необходими са обаче допълнителни резултати, за да се постигнат убедителни резултати, по-специално в борбата срещу прането на пари и трафика на хора.\"\r\nАвторите сигурно са пропуснали войната между гангстери, която пламна в цялата страна. Те не споменаха тълпите, които се сблъскаха заради контрола над доходоносни трафик на кокаин по контрабандни пътища и поредица от високопоставени удари в мафиотски стил. Според Мрежата за докладване на престъпността и корупцията (КРИК) и Радио \"Свободна Европа\" 28 от 35-те убийства, свързани с бандите от 2012 г. насам, остават нерешени.    Общественото възприемане на специалната държавна прокуратура в тази област отразява мрачните й резултати. В проучване, проведено през ноември, 56% от черногорците заявиха, че не вярват, че специалният държавен прокурор е допринесъл за борбата срещу корупцията и организираната престъпност.   Същото проучване откри дълбоко недоверие към правителствената агенция за борба с корупцията, като 44% от анкетираните смятат, че се отнася по различен начин към длъжностните лица в зависимост от политическата им принадлежност. Повече от половината заявиха, че смятат, че агенцията няма влияние върху борбата с корупцията.\r\nТвърде често Брюксел приема статистиките и твърденията на балканските страни без въпроси.\r\nПохвала на ЕС за Джуканович помогна на техния човек за изключителния му изборен успех на Черна гора. Неговите активи процъфтяват, а онези на неговата страна се тътрят отзад. Въпреки че през целия си живот има публични функции, според изчисления на Международния консорциум на разследващите журналисти той притежава 14,7 милиона долара. За сравнение средната месечна заплата в Черна гора е 511 евро.\r\nЧерна гора стартира процеса на присъединяване преди шест години, като започна да реформира законите и разпоредбите в съответствие със стандартите на ЕС. Днес обаче те остават в голяма степен неприлагани. Това е така, защото политическата власт на Джуканович и неговата Демократическа партия на социалистите разчитат на контрола върху държавните ресурси и парите, идващи от тях.   В изследване, проведено от Inform, финансиран от ЕС изследователски проект, почти една четвърт от анкетираните от Черна гора признаха, че приемат подкупи в замяна на своя вот.   Може би най-добрият пример за действията на правитерлството при скандала от 2013 г. Вестник „Дан\" публикува стенограми от изтекла записи, на които партийни представители обсъждат предоставянето на държавна работа в замяна на гласовете. Никой от длъжностните лица не пострада. Напротив, през 2017 г. един от замесените беше назначен на висш пост в кабинета на държавния одитор.\r\nНа теория тези недостатъци трябва да бъдат разгледани по време на процеса на присъединяване към ЕС. Но твърде често Брюксел приема без да задава въпроси балканските статистики и твърдения.\r\nТова е голяма грешка. По-рано тази година правителството на Черна гора изпрати доклад до Европейската комисия, в който изтъкна дисциплинарен случай, за който се твърди, че е бил открит срещу държавен прокурор. Но Върховният прокурорски съвет, който ще ръководи такава процедура, никога не е чувал за случая. През 2016 г. правителството съобщи, че от 2009 г. насам са изоставени 300 случая на борба с корупцията. До 2017 г. този брой мистериозно спадна до 80, без никакво обяснение.   Докато Брюксел си затваря очите, балканските правителства нямат стимул да постигнат значителен напредък по критериите за членство. В Черна гора Джуканович процъфтява, като прави предимно козметични промени. Той няма достатъчно стимули да направи повече. Всъщност, приемането на страната му в блока би означавало да се сложи край на неговия монопол върху парите и властта.\r\nАко Черна гора ще реализира амбициите си да се присъедини до 2025 г. и да създаде прецедент за останалите, балканската любов на ЕС трябва да стане много по-строга. Сега, когато страната се присъедини към НАТО, Брюксел може да си позволи да направи проверка на действителното й състояние. Руските кораби никога не са имали по-малка вероятност да се появят край окъпаните от слънцето плажове на страната.  ", "date": "2018.04.22", "title": "Нежната прегръдка на Брюксел задушава балканските надежди за членство"}
{"url": "https://www.actualno.com/europe/evakuiraha-ostrov-mon-sen-mishel-news_670947.html", "text": "  Полицията във Франция евакуира Мон Сен Мишел, едно от най-натоварените туристически места в Долна Нормандия, във връзка с издирването на заподозрян, който се смята, че е отправил заплахи към местната служба за сигурност.  Източник в полицията каза, че туристически гид е подал сигнал за мъж, който е пътувал на маршрутката, отвеждаща туристите до скалистия остров на посещение. Мъжът е отправял заплашващи коментари към местните сили на реда, предаде БГНЕС.   Полицията е проследила движението на мъжа благодарение на системите за видео наблюдение. Получили са сигнал не само на гида, но и от някои от другите пътници около 07:45 местно време. Благодарение на блъсканицата заради евакуацията полицията бързо губи следите на заподозрения.   Органите на реда определят операцията като „предпазна мярка”.\r\nПолицейски хеликоптер летеше над острова, туристите бяха блокирани и не можеха да влязат на територията на Мон Сен Мишел. Хотели биваха опразнени, докато операцията не беше прекратена.       Островът е на около километър от северния бряг на Нормандия и е свързан с мост.", "date": "2018.04.22", "title": "Евакуираха остров Мон Сен Мишел"}
{"url": "https://www.actualno.com/asia/palestina-vyzropta-sreshtu-mesteneto-na-posolstva-v-jerusalim-news_670964.html", "text": "  Палестинците няма да позволят на нито една държава да премести посолството си в Йерусалим, заяви президентът на Палестина Махмуд Абас в събота, предава Anadolu Agency.  Според официалната агенция на Палестина „WAFA”, Абас е заявил: „Администрацията на Палестина няма да позволи на президента на САЩ Доналд Тръмп или на някой друг да нарича Йерусалим столица на Израел.“   „Правителството на Палестина ще се бори срещу решението на Тръмп и няма да позволи на никоя държава да премести посолството си в Йерусалим, докато Израело-палестинският конфликт не се реши“ е заявил Абас, предаде БГНЕС.   Наблягайки върху разделянето на две държави, като основно решение, той допълни: „Източен Йерусалим е люлката на Авраамическите религии: Ислям, Християнство и Юдаизъм. Вярващите могат да идват тук, да се молят и свободно да изпълняват своите религиозни задължения. Ние винаги сме казвали, че Източен Йерусалим е столицата на нашата държава и че е отворен за всички религии.“\r\nМахмуд Абас също призова арабите и мюсюлманите да посещават окупираните територии, особено Йерусалим.       ", "date": "2018.04.22", "title": "Палестина възропта срещу местенето на посолства в Йерусалим"}
{"url": "https://www.actualno.com/europe/emanuel-makron-zapadyt-trjabva-da-vnimava-s-rusija-news_670982.html", "text": "  Президентът на Франция Еманюел Макрон определи в интервю Владимир Путин като силен лидер, стремящ се да направи своята страна велика и призова западните лидери да имат внимателен подход към Русия.  В интервюто си за „ФоксНюз“ преди своята визита в САЩ, Макрон каза: „Мисля, че той е много силен човек, той е силен президент. Той иска Русия да бъде велика. Хората се гордеят с неговата политика. Той е силен и умен, но не бъдете наивни“, добави Макрон. Въпреки нееднократните изявления на руските власти за ненамеса в работите на други държави, френският президент каза, че руското ръководство е“настроено на намеса в [западните] демокрации“, предаде БГНЕС. „Поради това смятам, че ние никога не трябва да бъдем слаби с президента Путин. Ако сте слаби, той използва това.“   Макрон предполага, че след приключване на войната с терористичната групировка „Ислямска държава“ (ИД) в Сирия Париж, Вашингтон и техните съюзници трябва да имат ключови позиции в тази близкоизточна държава, предаде БГНЕС. „След това на нас ще ни се наложи да построим нова Сирия. В деня, в който приключим войната срещу ИД, ако се оттеглим напълно, дори и от политическа гледна точка ние ще отстъпим ключови позиции на иранския режим, на Башар Асад и другите. И те ще подготвят нова война, ще поддържат нови терористи.“ Той допълни, че след войната с ИД „Франция, САЩ, нашите съюзници, всички страни в региона, даже Турция и Русия, трябва да играят много важна роля в създаването на нова Сирия и за това да гарантират, че сирийците ще определят своето бъдеще.“   Френският президент изрази надежда, че САЩ няма да въведат мита за стоманата и алуминия от страните на ЕС и сравни такава стъпка с начало на търговска война.“Надявам се, че той [президентът на САЩ Доналд Тръмп] няма да въведе тези нови мита.Със съюзниците не се водят търговски войни.“ макрон изрази надежда,че дори новите мита да бъдат наложени, за Евросъюза ще бъде направено изключение.", "date": "2018.04.22", "title": "Еманюел Макрон: Западът трябва да внимава с Русия"}
{"url": "https://www.actualno.com/society/ekspert-za-ekstradicija-na-jeljaz-andreev-trjabva-da-ima-prestyplenie-i-po-bylgarskija-zakon-news_670973.html", "text": "  Как трябва да реагира държавата при постъпило искане за екстрадиция на български гражданин? Какво трябва да се направи при казуса на Желяз Андреев от Добрич? Какво представлява споразумението за екстрадиция и каква е разликата между екстрадицията и европейската заповед за арест. По тези въпроси говори пред БНР един от водещите експерти по наказателно право в България - адвокат Любомир Владикин – адвокат на годината за 2017 г.  Имаме договор със САЩ, който е ратифициран във държавен вестник, той е част от вътрешното право и следва да се прилага. Запознах се с около десетина съдебни решения, които уреждат въпроса във връзка с допускането на екстрадиция от България и ми направи впечатление, че съдът изследва т. нар \"двойна наказуемост на деянието\", започна адвокат Владикин.   За да се приложи договорът със САЩ, включително и екстрадицията, трябва да се изследва въпроса има ли престъпление и по българския закон. В конкретния случай с Желяз Андреев е инициирано от Държавния департамент на Министерството на правосъдието с решение на съд, практически окръжният съд, който ще реши въпроса, след да посочи до колко състава на престъплението, посочен при искането на САЩ се препокрива със състава на нашия наказателен кодекс.   Такъв състав има, чл. 233 от нашия кодекс като искам да направя следното тълкуване този наказателен състав урежда умишлени престъпления, свързани с извършване на брокерска дейност, търговия с оръжия, включително и когато са наложени санкции на Съвера за сигурност към ООН.\r\nВ конкретния случай - ако ембаргото върху търговията със стоки с двойна употреба е наложено само от САЩ, по нашия закон няма да има двойна наказуемост. Първо трябва да се отговори на въпроса това стоки с двойна употреба ли са. На второ място - до колкото разбрах Желяз Андреев не е бил управител на въпросната фирма – обобщи адвокат Владикин. Той най-вероятно е действал според трудовия си договор. Ако тази фирма няма регистрация за търговия на стоки с двойна употреба - това е сериозен проблем. В този случай е важно колко добросъвестно ще си свърши работата съдът. Може да се направи трезва преценка ако се вникне в детайли и има ли основания за отказ от екстрадиция на лицето, продължи адвокатът.       По думите му е нужно е да се прецизира въпросът с отговорността – българският Наказателен кодекс предвижда отговорност за управителите и ръководителите на една фирма, а американският – вероятно за всички. Временното задържане на Желяз Андреев в очакване на искане за екстрадиция е нарушаване на личните му права. Никой не трябва да преживява такъв стрес, недопустимо е да бъде държан в такова положение, завърши експертът. !", "date": "2018.04.22", "title": "Експерт: За екстрадиция на Желяз Андреев трябва да има престъпление и по българския закон"}
{"url": "https://www.actualno.com/europe/belarus-podari-na-syrbija-chetiri-mig-29-news_670969.html", "text": "  В рамките на оказването на военно-техническа помощ Беларус ще предостави на Сърбия четири изтребителя МиГ-29, заяви в интервю за в. „Политика“ сръбският министър на отбраната Александър Вулин.  По време на посещението си в Москва през април Вулин съобщи, че обсъдил с руския си колега Сергей Шойгу възможността за доставката на четири бойни хеликоптера Ми-35, четири транспортни Ми-17, танкове Т-72, БМП-2 и друго въоръжение. Той също така спомена и преговорите с Беларус за изтребителите, предаде БГНЕС.   „От Беларус ние получихме четири самолета МиГ-29, които ще бъдат ремонтирани и модернизирани както и шестте самолета, получени от руската федерация. По договорка между президентите [Александър] Вучич и [Александър] Лукашенко Беларус ни подари самолетите, за което много им благодарим“, каза Вулин.   По думите на министъра през тази година Белград“ ще разполага с пълна ескадрила МиГ-29, ще пристигнат хеликоптери Ми-17 и Ми-35“.\r\nПо-рано Вучич и Вулин нееднократно са подчертавали значимостта на получаването на шест изтребителя МиГ-29 от Русия в рамките на оказването на военно-техническа помощ.       ", "date": "2018.04.22", "title": "Беларус подари на Сърбия четири МиГ-29"}
{"url": "https://www.actualno.com/europe/desetki-hiljadi-ungarci-protestiraha-sreshtu-kontrola-nad-mediite-news_670908.html", "text": "  Десетки хиляди унгарци участваха в протеста срещу правителствения контрол над медиите в страната, предаде БГНЕС.  Участниците в демонстрацията смятат, че благодарение на този контрол премиерът Виктор Орбан е спечелил парламентарните избори в началото на месец април. Това е вторият масов протест след вота от 8 април. Протестиращите призоваха опозицията да се обедини с цел съпротива срещу дясната националистическа формация на Орбан \"Фидес\".   \"Нашата основна цел е да свалим контрола на \"Фидес\" върху обществените медии. Опозиционните формации също носят отговорност за положението, в което се намираме\", се казва в призива на организаторите на протеста, който бе разпространен в социалните мрежи.   Демонстрацията се проведе в центъра на унгарската столица пред парламента. Участниците носеха унгарски и европейски знамена. Организаторите твърдят, че в протеста са участвали .\r\nСнимка:     ", "date": "2018.04.22", "title": "Десетки хиляди унгарци протестираха срещу контрола над медиите"}
{"url": "https://www.actualno.com/society/eksperti-nastojaha-za-ogranichavane-na-reklamata-na-tutunevi-izdelija-news_670970.html", "text": "  СЗО и експерти от България, Европа и света настояха за подобряване и прилагане на политиката за контрол на тютюна в България и ЕС в контекста на ограничаване на рекламата, промоцията и спонсорството на тютюневи изделия, предаде репортер на БГНЕС.  На специална кръгла маса, посветена на темата, д-р Гергана Гешанова, председател на Коалиция за живот без тютюнев дим, България коментира, че у нас имаме големи традиции в производството на тютюневи изделия, в пушенето, но имаме и големи традиции в борбата с тютюнопушенето с усилията на много експерти, лекари и хора, милеещи за здравето на българския народ.   „През 2005 г. беше приета рамковата конвенция за контрол на тютюна на СЗО. В България беше създадена и голямата гражданска инициатива „България без дим“, която обединява хиляди българи, които искат да не бъдат опушвани от тютюневия дим, подчерта Гергана Гешанова, председател на Коалиция за живот без тютюнев дим.   Тя припомни, че тази гражданска инициатива помогна много за забраната на пушене на закрити обществени места,\r\n„Всички ние имаме една цел в България да се пуши по-малко и хората да бъдат по-здрави. Ние не се борим срещу пушачите, нашата борба е срещу тютюнопушенето, защото то убива хора“, категорична бе Гергана Гешанова.    Според нея рекламата на цигари никога не показвала лошата страна на нещата. „Те никога не показват болница или човек, който не може да диша и умира от рак. Те показват една фалшива прекрасна страна на тютюнопушенето, която подлъгва голяма част от младите хора. В България сме извървели дълъг път - имаме забрана на пушене на обществени места на закрито, грозни снимки, висок акциз, забрана за реклама в медиите. Но все още има изключително дълъг път, който да извърви страната ни, за да достигнем най-добрите практики по света“, посочи още Гешанова.   От своя страна д-р Тонка Върлева, директор на Дирекция „Промоция и профилактика на болестите и зависимостите“ към МЗ подчерта, че изминалият път за ограничаване на тютюнопушенето в страната може да доведе до много по-устойчиви резултати.\r\n„МЗ одобрява прилагането на политиката в България и ЕС за ограничаване на рекламата, промоцията и спонсорството на тютюневи изделия, чрез което категорично да се потвърди действията на всички форми на маркетинг на тютюневи изделия“, каза Върлева.    „Вярваме, че чрез въвеждане на пълна забрана на рекламата може да се намали значително употребата на цигари, особено сред подрастващите и младите хора. Трябва да сме реалисти за данните за България относно разпространението на тютюнопушенето“, добави тя.\r\nД-р Скендер Сила, представител на СЗО и ръководител на офиса на Световната здравна организация за България констатира, че анализите, които СЗО е правила в миналото недвусмислено сочат, че един от основните проблеми в България е тютюнопушенето.   „Готови сме да работим заедно с правителството и гражданските организации, за да постигнем мисията си. Това е бъдещето на децата на тази красива страна. Всяка година си отиват без време над 20 000 души в България поради тютюнопушене. Това е абсолютно неприемливо и трябва да работим много усърдно, за да се справим с това предизвикателство“, заяви още Скендер Сила. Той коментира, че всяка година тютюнът убива 7 милиона души и развива много болести.\r\n„Тютюнът не само утежнява здравната система, но и икономиките. Следователно всички здравни организации призовават всякакви форми на реклама на тютюневи изделия да бъдат забранени, за да може да се намали броят на тютюнопушещите. Съвсем ясно е доказано, че при излагане на реклами се увелича процентът на млади, хора, които пушат. При това младите хора до 25-годишна възраст казват, че редовно са изложени на подобни реклами“, посочи, представителят на СЗО. Скендер Сила изтъкна още, че в последното десетилетие в България тютюнопушенето се е увеличило.\r\n„Днес над 1 млн. от зрелите българи пушат. Това е поради липсата на стратегия и политика. СЗО е изключително угрижена за положението в България“, каза Сила. Той допълни, че 43% мъжете и 27% от жените пушат, което е далеч по-висока стойност спрямо глобалното ниво.\r\nБългария трябва спешно да се опита да се справи с тази епидемия, категоричен бе още представителят на СЗО.      ", "date": "2018.04.22", "title": "Експерти настояха за ограничаване на рекламата на тютюневи изделия"}
{"url": "https://www.actualno.com/crime/pojar-v-plovdivsko-zavedenie-njama-danni-za-postradali-news_670952.html", "text": "  Пожар е възникнал в ресторант на бул. “Кн. Мария Луиза“ в Пловдив. Няма данни за пострадали хора. Това каза за Радио „Фокус“ – Пловдив Цвятко Дешев, говорител на РДПБЗН – Пловдив.  По думите му сигналът за пожара е подаден около 12.00 часа, а причината за възникването му е проблем с аспирацията, след което е огънят пламнал от комина на заведението. На мястото на инцидента са изпратени два екипа, за да потушат пламъците.       ", "date": "2018.04.22", "title": "Пожар в пловдивско заведение, няма данни за пострадали"}
{"url": "https://www.actualno.com/crime/zadyrjaha-35-godishen-za-nasilvane-na-4-godishno-dete-news_670920.html", "text": "  35-годишен мъж от град Рила е задържан късно снощи за многократно извършвани насилствени действия спрямо 4-годишно момиче, дете на негов първи братовчед, предаде БГНЕС.  Към 16:30 ч. вчера в спешното отделение на МБАЛ Благоевград е дошло за преглед 4-годишно момиче, от ромски произход заедно с родителите си. Вчера то е разказало на своя близка, че „татко ѝ“ няколко пъти ѝ правил \"лоши неща\".\r\nБащата на момичето две години е лежал в затвора, поради което детето е отглеждано от негов първи братовчед, който не живее в ромската махала на град Рила. Детето е наричало въпросния братовчед „татко“.      След като близката разказала на родителите споделеното от момиченцето, те отишли в полицейски участък в Рила, за да съобщят, че детето им е насилвано от близкия родственик. Полицаите им казали, че първо трябва да отидат на преглед при гинеколог. Към 19:00 ч. снощи д-р Здравко Карагогов от АГ отделението на МБАЛ „Благоевград“ е констатирал, че дето е насилвано и има разкъсвания. Към 20:00 ч. след установяването на насилите в болницата, е пристигнал екип от РПУ Рила със следовател, които са взели детето и родителите му и са ги отвели в участъка да дават показания.\r\nСлед това 35-годишният Бисер Т. е задържан с полицейска заповед за 24 часа. Уведомена е и Районна прокуратура-Дупница.    Снимка: ", "date": "2018.04.22", "title": "Задържаха 35-годишен за насилване на 4-годишно дете"}
{"url": "https://www.actualno.com/politics/kalfin-premieryt-borisov-me-uveri-che-shte-podkrepi-kandidaturata-mi-za-olaf-news_670923.html", "text": "   . Това каза претендентът за генерален директор на ОЛАФ Ивайло Калфин пред БНР. Той изрази увереност, че българското правителство ще подкрепи кандидатурата му и ще лобира за нея.  Кандидатирах се за ОЛАФ, защото познавам европейския бюджет, заяви Калфин, който е втори сред четиримата кандидати за шеф на ОЛАФ, измежду които предстои да бъде направен изборът.   „Аз се кандидатирах по една единствена причина – аз съм един от немногото хора в Брюксел, който години от различни гледни точки познава европейския бюджет. Работил съм активно по него като министър, член на съвета, като евродепутат, когато бях докладчик и главен договарящ по седемгодишния бюджет, който е в момента, познавам го много добре от страна на комисията. Управлявал съм европейски фонд. Имам поглед от много страни, а това, което нямам, е опит в разследванията“, каза Калфин, цитиран от БГНЕС.   Четиримата кандидати, които сме останали, са изключително силни. Двама от тях са много високи професионалисти и с опит в разследването. Досегашните директори на ОЛАФ са били прокурори, каза политикът. Конкурсът продължава вече почти година, като досега е имало осем изслушвания. Следващото ще бъде пред представители на страните членки в Съвета. Калфин поясни, че процедурата е сложна, защото постът е важен. Сега е важно как ОЛАФ ще се съчетае с европейския прокурор. ЕС засилва възможността си да разследва и да наказва престъпления. Тази институция ще работи заедно с европейския прокурор. Проблемът е, че не всички страни са подкрепили европейския прокурор, което значи, че там той няма да може да прави проверки и те ще се правят от ОЛАФ. Контролът върху използването на средствата, е начин да се покаже на данъкоплатците, че тези пари не отиват за незначителни неща.\r\nНай-много гласове има финландец, след това втори е Калфин, следван от французин и германец. Според Калфин Франция и Германия няма да си оставят хората без подкрепа, а първият е издигнат от ЕНП.       Той твърди, че действително има пробив – първият директор е германец, вторият – италианец. И двамата са били прокурори. Решението кой да оглави ОЛАФ ще се базира на две позиции - едната да се повиши контролът, а другата е че при реформата на ОЛАФ е важно да има нетрадиционен човек.\r\nАз максималното, което мога да направя, е да се представя добре на деветия кръг – който е изслушването през Съвета. Крайното решение ще го вземе Европейският парламент и той ще избере измежду четири, силни кандидатури, подчерта Калфин. В момента по данни и на ОЛАФ и на Сметната палата ние не сме сред проблемните страни по разходване на средства. Това означава, че доста добре сме си свършили работата, подчерта той.", "date": "2018.04.22", "title": "Калфин: Премиерът Борисов ме увери, че ще подкрепи кандидатурата ми за ОЛАФ"}
{"url": "https://www.actualno.com/america/syvetnicite-na-trymp-vijdat-kapan-v-obeshtanijata-na-phenjan-news_670910.html", "text": "  Съветниците на американския президент Доналд Тръмп са изключително скептично настроени към внезапния отказ на Северна Корея от по-нататъшни ядрени и ракетни тестове и смятат, че обещанието на Пхенян е \"капан\", пише вестник Washington Post, цитиран от БГНЕС.  Според изданието, в Белия дом са силно притеснени от твърде голямата отзивчивост на Ким Чен Ун и все повече се съмняват в искреността му. Според президентските съветници севернокорейският лидер цели да \"създаде илюзията\" на изключително благоразумен и готов на компромиси държавен глава, за да може да получи облекчаване на икономическите санкции срещу страната си, а всъщност им готви \"капан\".       ", "date": "2018.04.22", "title": "Съветниците на Тръмп виждат капан в обещанията на Пхенян"}
{"url": "https://www.actualno.com/asia/sauditskata-pvo-prihvana-izstreljana-ot-jemen-raketa-news_670983.html", "text": "  ПВО на Саудитска Арабия прихвана и унищожи изстреляна от йеменските бунтовници ракета, съобщи телевизия „Ал Арабия“.  Според медията ракетата, изстреляна от бунтовническото хуситско движение „Ансар Аллах“, била унищожена над граничната провинция Наджран. Друга ракета паднала в пустинната местност.   В миналото хуситите не веднъж са обстрелвали саудитската територия, в това число и с балистични ракети. Сред целите им е била и столицата Рияд, но саудитската ПВО успява да унищожи всички вражески цели. На 25 март саудитците прихванаха седем ракети, три от които в небето над Рияд, предаде БГНЕС.   Рияд обвинява Иран в незаконна доставка на ракети и други въоръжения на хуситите. Техеран отрича всички обвинения, окачествявайки изявленията на Саудитска Арабия като „безотговорни и приличащи на призоваване към война“.", "date": "2018.04.22", "title": "Саудитската ПВО прихвана изстреляна от Йемен ракета"}
{"url": "https://www.actualno.com/europe/srybskijat-ministyr-na-otbranata-otmeni-poseshtenieto-si-v-hyrvatija-news_670978.html", "text": "  Министърът на отбраната на Сърбия Александър Вулин отмени в неделя посещението си на ежегодната мемориална служба на Сръбската православна църква за жертвите на лагер на смъртта от Втората световна война в Хърватия, заради изявлението на Хърватия, че той не е добре дошъл, предаде \"Фокус\".  Двете бивши югославски републики започнаха да си разменят остри реплики миналата седмица, когато хърватска делегация отмени посещението си в Сърбия заради председателя на Сръбската радикална партия Воислав Шешел, който обиждаше делегацията и направи опит да разкъса хърватското знаме.   Визитата на делегацията беше част от опит за заздравяване на отношенията между двете съседки.   ", "date": "2018.04.22", "title": "Сръбският министър на отбраната отмени посещението си в Хърватия"}
{"url": "https://www.actualno.com/society/intenziven-trafik-na-granicata-sys-syrbija-gyrcija-i-turcija-news_670977.html", "text": "  Интензивен е трафикът на границата със Сърбия, Гърция и Турция. Това съобщиха от пресцентъра на ГД „Гранична полиция“. Данните са към 18.00 ч.  На българо-сръбската граница на ГКПП „Калотина“ движението е интензивно на вход, на българо-гръцката граница на ГКПП „Кулата“ – на вход за товарни автомобили, и на българо-турската граница на ГКПП „Капитан Андреево“ на изход за товарни автомобили. На границата с Македония и Румъния движението се извършва нормално на всички гранични контролно-пропускателни пунктове.   От 19.00 ч. на 16.04.2018 г. поради техническа неизправност фериботът на Свищов – Зимнич е преустановил дейност.   ", "date": "2018.04.22", "title": "Интензивен трафик на границата със Сърбия, Гърция и Турция"}
{"url": "https://www.actualno.com/chronicles/jane-sandanski-e-ubit-ot-zasada-kraj-melnik-news_670771.html", "text": "  Яне Сандански /1872 – 1915/ е роден на 18 (30) май 1872 г. в полите на Пирин, в село Влахи, край Кресна.  Той е третото (и последно) дете от семейството на Иван и Милка   Сандански. Името Яне идва от гальовното умалително на името на баща му.   След потушването на Кресненско - Разложкото въстание семейството му   избягва в България. Живеят за кратко в Горна Джумая, а после се заселват   в Дупница. Там учи до 2 клас на класното училище. През 1892 г. е взет   за войник. Служи в 13 пехотен полк в Кюстендил. През 1895 г. се включва   активно в живота на ВМОРО, а през април 1901 година сформира първата  си  чета, която дава началото на неговата близо 15–годишна непрекъсната   революционна дейност. През 1902 година на път от Банско за Горна Джумая   (Благоевград) Яне Сандански, Христо Чернопеев и Кръстьо Асенов  отвличат  протестантската мисионерка Елън Стоун и така започват аферата  Мис Стоун.  Поисканият откуп от 14 500 турски златни лири е за  въоръжаване на  ВМОРО. Въпреки преследванията, на 18 януари 1902 г.,  четата успява да  получи откупа в Банско. Малко по-късно мис Стоун е  освободена и изнася  много беседи в Америка за македонската кауза.   Междувременно нараства напрежението между ВМОРО, на страната на която   застава Сандански, и Върховния комитет, ръководен от генерал Цончев.   Яне Сандански не одобрява взетото от Солунския конгрес на ВМОРО решение   за въстание в Македония и Одринско през 1903 г. Въпреки това той не се   противопоставя и се включва в подготовката на  Илинденско-Преображенското  въстание от 1903 г. След разгрома на  Илинденско-Преображенското  въстание като ръководител на Серския  революционен окръг той застава  начело на т.нар. левица в  македоно-одринското движение. Сандански  подкрепя идеите за автономна  Македония и балканска федерация . След  смъртта на Дамян Груев,  ръководител на ВМОРО, (загинал в престрелка с  турците на 10 Декември  1906 г.) в организацията настава борба за власт, в  която Сандански  вижда основната пречка за амбициите си в лицето на  Борис Сарафов, Иван  Гарванов и Христо Матов. През 1907 г. Сандански  започва да застъпва  идеята, че македонският въпрос не трябва да се  разглежда като  национално обединение за българите, а да се постави на  една освободена  от национализма интернационална основа.   От тази гледна точка всички, които агитират за обединението на   Македония и България трябва да бъдат посрещани от ВМРО враждебно и   третирани наравно със сръбските и гръцките агитатори.Сандански е   организатор на екзекуциите на Михаил Даев, а по-късно на Борис Сарафов и   Иван Гарванов и като такъв носи отговорност за започване на   самоизтреблението и за подронването на българската кауза в Македония и   за налагането на терора като средство за разрешаване на вътрешни   противоречия във ВМОРО.Заради това на конгреса през март 1908 г. в   кюстендилското село Жабокрът Сандански е изключен от ВМОРО и осъден на   смърт от Тодор Александров. От всички членове на Серския окръжен комитет   – Сандански, Буйнов, Брански, Скрижовски, Кантарджиев, Хаджиев, Паница  и  Пейо Радев – само един, Пейо Радев пада от вражески куршум. Всички   останали стават жертва на братоубийството, чието начало слага Яне   Сандански.\r\nПодготовката на Охридското въстание е възложена на войводи от ВМОРО.   Те са упълномощени да влязат във връзка с албански вождове и да   преговарят за общи действия за съпротива срещу сръбската и гръцка   окупация на Македония и най-вече да се спрат безчинствата, които   Кралство Сърбия провежда над всички граждани в Македония, които се   самоопределят като българи. През април 1913 г. представители на   временното албанско правителство правят предложение за започване на общо   въстание между тях и ВМОРО срещу сръбската власт. Правителството в   София обаче не вярва, че ще се стигне до война със Сърбия, поради което   не подкрепя съюз с албанците. Затова делегатите на ВМОРО не се  отзовават  на поканата. През юни 1913 обаче се разбира, че войната със  Сърбия е  неизбежна. Тогава българското правителство изпраща Яне  Сандански да  преговаря с албанското правителство за съвместна борба  срещу Сърбия и  Гърция. Сандански заявява, че е успял да се споразумее  за съвместни  военни действия срещу окупаторите на българска Македония.  Албанците са  дали \"беса\" да отмъстят на сърбите за безчинствата над  местното  население, съставено от българи и албанци. За да осуетят  договорката на  Сандански, Сърбия и Гърция веднага изпращат свои  пратеници в Албания,  като им предлагат Дебър, Дяково, Корча и  Аргирокастро в замяна. При тези  обещания албанците се отказват за  съвместни действия с ВМОРО. След  Междусъюзническата война обаче те  остават излъгани и отново търсят  алианс с България.       След младотурската революция през 1908 г. Сандански минава на   страната на младотурците и влиза в състава на Народната федеративна   партия – българска секция. Противниците му го обвиняват, че дори вземал   месечна заплата от 50 златни турски лири. През 1909 г. участва в похода   на младотурците към Цариград и в детронирането на султан Абдул Хамид  ІІ.  Впоследствие, разочарован от младотурците, се оттегля в Роженския   манастир. По време на Балканската война подпомага настъплението на   българските войски. Сандански е убит на 22 април 1915 г. в Пирин,   местността Балтата, в засада на районната неврокопска чета на ВМОРО.\r\nИзточник: Уикипедия", "date": "2018.04.22", "title": "Яне Сандански е убит от засада край Мелник"}
{"url": "https://www.actualno.com/curious/pochina-naj-vyzrastnijat-chovek-na-zemjata-news_670913.html", "text": "  В Япония почина най-възрастният човек на Земята, вписан в Книгата на световните рекорди на \"Гинес\" - японката Наби Таджима. Тя доживя до 117 години.  Агенция \"Киодо\" отбелязва, че родената в префектура Кагошима жена е починала в болницата в Кикай. На 4 август тя щеше да навърши 118 години, пише още БГНЕС.       След кончината ѝ най-възрастният човек на планетата остава сънародничката ѝ Тийо Мияко, родена на 2 май 1901 година.", "date": "2018.04.22", "title": "Почина най-възрастният човек на Земята"}
{"url": "https://www.actualno.com/asia/samoubijstven-atentat-v-kabul-ima-jertvi-i-raneni-news_670914.html", "text": "  Атентатор самоубиец се взриви сред тълпа пред център за регистриране на избиратели в Кабул, при което загинаха четирима души, други 15 бяха ранени.   „Случи се на входната врата, беше самоубийствена атака. Има жертви“, каза пред AFP полицейският шеф Дауд Амин. Министърът на здравеопазването Уахид Маджрох съобщи за четирима убити и 15 ранени. Според други източници ранените са 20.   Атаката беше извършена в населено предимно от шиити предградие северно от Кабул. Телевизионни кадри показаха гневни тълпи, скандиращи „Смърт на правителството!“ и „Смърт на талибаните!“.\r\nЗа момента никой не е поел отговорност за атентата, отбелязва още БГНЕС.         Снимка:     ", "date": "2018.04.22", "title": "Самоубийствен атентат в Кабул, има жертви и ранени"}
{"url": "https://www.actualno.com/society/za-10-minuti-izvyrshili-ogleda-na-kolata-blysnala-avtobusa-na-trakija-news_670917.html", "text": "  Тройна експертиза ще решава разсеяност или повреда в автомобила на Цвета Таскова e причината тя да се блъсне с колата си в автобуса на магистрала „Тракия”, предаде Нова телевизия.   Стана ясно, че след катастрофата .   Наблюдаващият случая прокурор обясни, че има доверие в работата на специалистите, направили диагностиката. Именно това е един от мотивите прокурор Миро Ангелов да поиска най-тежката мярка за неотклонение за Цвета.\r\nЕкип на телевизията е направил консултация с автоексперти, които не са вещи лица, но ежедневната им работа е свързана с диагностика на различни видове автомобили.       „Проверка и диагностика на един автомобил за 10 минути е... доста бърз и според мен - нещателен оглед. . В случая много човешки съдби са на кръстопът, визирам не само шофьорката и нейното семейство, а и много роднини на пострадалите и загиналите, които искат истината да излезе наяве”, коментира Румен Дунев, експерт и шампион по автомобилизъм. . Основната теза на прокуратурата е, че колата на Таскова се е ударила в предната лява гума на автобуса, при което той се е завъртял надясно и се е преобърнал в канавката. А шофьорката обяснила, че започнала изпреварване със скорост 110 км/ч, като в началото на маневрата усетила някаква несигурност в автомобила, който без причина се насочвал настрани. Опитала да го овладее, но не успяла.\r\n„Вероятно автомобилът само е отклонил движението на автобуса. Ако един лекоатлет тича и малко дете се изпречи на пътя му и го бутне встрани, той може да излезе от пътеката, въпреки че тежи 80-100 кг, а детето – 20 кг”, коментира още Дунев.        .\r\n„Това със сигурност ще бъде проверено по делото, но тъй като в началото имахме данни, че автомобилът бил технически изправен и тя е употребявала алкохол - това ме мотивира да поискам най-тежката мярка”, обясни прокурор Ангелов. Той каза, че лично е посетил Цвета в ареста.\r\n„Исках да ѝ връча постановление за медицинска и психиатрична помощ. Може да съм прокурор, но съм и човек. На всеки му е тежко в тези моменти. Така че видях – наистина, тя е много притеснена и за нея това е шок”, споделя обвинителят. След два дни съдът отново ще решава дали да промени мярката на Таскова в по-лека.", "date": "2018.04.22", "title": "За 10 минути извършили огледа на колата, блъснала автобуса на \"Тракия\""}
{"url": "https://www.actualno.com/asia/17-dushi-zaginaha-pri-preobryshtane-na-lodki-v-kitaj-news_670907.html", "text": "  Потвърдена е смъртта на 17 души след преобръщането на две лодки-дракони ( ) в южнокитайския град Гуейлин, съобщиха държавни медии, цитирани от ДПА.  Инцидентът се случи вчера по време на тренировки за годишния фестивал в града. Общо във водата паднаха 60 гребци.\r\nДвама души са отведени в болница и се съобщава, че състоянието им е стабилно.      Направен със смартфон запис показва, че лодките са се преобърнали при преминаване през изкуствени бързеи, отбелязва още bTV.\r\nМестните са организирали тренировката, без да уведомят полицията, съобщава още агенция Синхуа.    Снимка: ", "date": "2018.04.22", "title": "17 души загинаха при преобръщане на лодки в Китай"}
{"url": "https://www.actualno.com/society/v-aresta-na-ivancheva-moskov-vidja-rumynskija-model-na-prokuraturata-news_670928.html", "text": "  По повод ареста на кметицата на „Младост” Десислава Иванчева, Петър Москов обяви в ефира на bTV, че .  \"Следващите месеци ще работя за създаването на силна дясна консервативна формация, каза бившият член на ДСБ. Според него към тази формация трябва да се присъедини и проевропейската част от Патриотичния фронт.       Относно отделянето на ДБГ от Реформаторския блок с мотива, че той не се бори с диктатурата по време на сегашното управление, . Той се притеснява повече от нов фронт около проруското крило на Патриотичния фронт, президента Румен Радев и БСП.    ", "date": "2018.04.22", "title": "В ареста на Иванчева Москов видя \"румънския модел\" на прокуратурата"}
{"url": "https://www.actualno.com/smolyan/prehvyrliha-trite-malki-mecheta-v-parka-na-bridjit-bardo-news_670932.html", "text": "  Трите мечета, открити вчера до реката между родопските села Барутин и Бръщен, са били заловени и предадени на Парка за танцуващи мечки в Белица, който се стопанисва от „Четири лапи“ и фондацията на Бриджит Бардо. Това съобщиха днес от Районната инспекция по околната среда и водите (РИОСВ) в Смолян.  Както писа, три мечета са били забелязани от няколко младежи. Мъниците се появили до реката, а 20-годишният Велин Метов от Бръщен успя да ги заснеме.\r\nМладежите подали сигнал на телефон  112, а пристигналите на място пожарникари потърсили за съдействие  Групата за бързо реагиране към екоинспекцията в Смолян.   От РИОСВ съобщиха, че получили сигнала в събота около обяд. Организирали съвместна акция с фондация „Четири лапи“. Намерили трите мечета, които са на възраст не повече от четири месеца, на същото място, посочено от младежите.\r\nГрупата извършила няколко часов оглед на района, за да открият майката или следи от нея. И след като не я намерили, прибрали мечетата с цел безопасност както са самите тях, така и за жителите на селото.    „Поради факта, че мечетата са кърмачета и дълъг престой без мляко би довел до смъртта им, те веднага са транспортирани и приети в Парка за танцуващи мечки край Белица, стопанисван от \"Четири лапи\" и фондацията на Бриджит Бардо. Там за тях ще бъдат полагани грижи от опитни специалисти“, съобщиха от РИОСВ.   От екоинспекцията заявиха, че в района ще поставят фотокапани и ще се следи за появата на майка им.\r\nАко тя не бъде открита в рамките на следващата седмица, те ще бъдат настанени в спасителен център в Гърция, който е специализиран в оказването на помощ на осиротели мечета и връщането им в естествената им среда.    ", "date": "2018.04.22", "title": "Прехвърлиха трите малки мечета в парка на Бриджит Бардо"}
{"url": "https://www.actualno.com/society/majkite-na-deca-s-uvrejdanija-ne-vjarvat-na-sylzite-na-bojko-borisov-news_670926.html", "text": "  Дали една държава е наистина държава си личи по нейното отношение към по-слабите, по-беззащитните, по-ранимите. Каква е България? Социална държава или държава на сбърканите правила? Шестият национален протест на родители на хора с увреждания за пореден път постави този въпрос.  Майките настояват за радикални промени, а депутатите люто се скараха по въпроса кой е по-съпричастен към проблемите им. Премиерът Бойко Борисов не откликна на поканата на протестиращите да слезе при тях, но пред министрите каза, че е плакал на телевизионен репортаж за майка с дете с увреждане и разпореди проверка.   „Чист популизъм, ако той се опитва да си вдигне акциите, образно казано, на гърба на хората с увреждания, може и да е успял, надявам се да не е успял”, казва Валентина Христова в ефира на bTV. Тя е майка на 17-годишната Бояна, която е с множество увреждания.   Миналата година майка ѝ е била неин личен асистент по европрограма. В дневник описвала час по час грижите, които полага. А чиновник проверявал: „Мен лично са ме връщали за краснопис, т.е. според тях не го бях написала достатъчно четливо и вероятно са прави, защото съм го писала посред нощ, когато вкъщи е тихо, и ме върнаха и ми казаха, че трябва да го напиша по-четливо. Писах и плаках, повярвайте ми”.\r\n„Системата не ни дава никакъв шанс - това, което в момента е законодателството на тази държава, обича децата и възрастните с увреждания на бавна смърт. Ние виждаме родители, които са затворени в домовете си, за да се грижат за децата си – деца, които порастват, получават социална пенсия, и нямат шанс за работа, ако имат някаква възможност да работят”, обясни в студиото на „Тази неделя” друга майка на дете с увреждане – Мая Стоицева.       Със същата съдба се бори и Юлия Старчева. Тя каза, че майките искат Закон за личната помощ, който да гарантира достоен живот на хората с увреждания и техните семейства и в който да е ясно кой на какво има право – за да отпадне сегашното непосилно обикаляне по институции.\r\nНейният син вече е пълнолетен и получава социална пенсия от 135 лв., която не се актуализира, но пък с нея трябва да живеят двамата – Юлия от 18 години не е работила, защото Георги е 100% увреден и се нуждае от чужда помощ.       „Системата ни убива”, пише на тениските на майките. Именно заради посланието, което можело да се възприеме като агитация, зам.-председателят на парламента Емил Христов (ГЕРБ) не ги пусна да се срещнат с депутати. После се извини. „Надявам се да са се изплашили, ние не искаме да сме страшни за тях, искаме просто да започнем да работим заедно за промяната”, каза Мая.\r\nТя също остро разкритикува сюжета с разплакания от телевизионен репортаж премиер: „Това дете го е виждал многократно, но той не може да ги ( ) види по улицата, защото, първо, той не ходи там и другото – достъпната среда, която я няма в България”.\r\nМайката се обърна към премиера със следните думи: „Г-н Бойко Борисов, искаме не просто да плачете, защото ние можем да Ви кажем много лични истории, които да Ви разреват. Искаме да дойдете тук, да говорим и не просто да говорим, а да започнем реални стъпки за промяна в тази държава, искаме да останем тук, да работим тук, децата ни да работят тук и да живеят щастливо тези, които не могат да работят. Защото това са хора част от тази държава, искаме да бъдем част от тази държава, а не да бъдем невидими, не да бъдем затваряни в домовете си и не да бъдем тези, които само да Ви разплакват!”.", "date": "2018.04.22", "title": "Майките на деца с увреждания не вярват на сълзите на Бойко Борисов"}
{"url": "https://www.actualno.com/society/prognoza-za-vremeto-22-april-nedelja-news_670891.html", "text": "  Днес (22 април) ще бъде слънчево. Ще духа слаб до умерен запад-северозападен вятър. Максималните температури ще са между 24° и 29°, в София – около 25°. Над Черноморието също ще бъде слънчево. Ще духа слаб до умерен запад-северозападен вятър. Ще се затопли и максималните температури ще са между 21° и 25°. Температурата на морската вода е 11-13°. Вълнението на морето ще е 1-2 бала. Това съобщи дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН), цитиран от агенция \"Фокус\".  Над планините ще бъде слънчево. През деня ще бъде топло и подходящо за туризъм. Ще духа слаб до умерен вятър от запад и северозапад. Максималната температура на височина 1200 метра ще е около 18°, на 2000 метра – около 10°.   През първата половина от следващата седмица ще остане топло и предимно слънчево. Главно във вторник и през нощта срещу сряда ще се развива по-значителна купеста облачност и в отделни райони ще превали краткотраен дъжд, ще прегърми. Значителни валежи не се очакват. Вятърът ще е от запад-северозапад, предимно слаб. Минималните температури най-често ще са между 9° и 14°, а дневните - между 25° и 30°.   ", "date": "2018.04.22", "title": "Прогноза за времето - 22 април (неделя)"}
{"url": "https://www.actualno.com/sofia/sydyt-zashtiti-nikmi-i-ostavi-ogradata-im-okolo-imot-za-nebostyrgach-za-kojto-oshte-ne-se-dopuska-delo-za-nezakonna-zamenka-news_670929.html", "text": "  Върховният административен съд (ВАС) на страната на строителната фирма НИКМИ и позволи издигнатата от компанията ограда около имот на ъгъла на булевардите \"Петко Тодоров\" и \"България\" да не бъде премахване. За премахването ѝ имаше заповед от Столична община.  Оказа се обаче, че ВАС не счита за достатъчни определени мотиви на общината. Според съда няма значение, че в имота има канализационен колектор и водопровод и с оградата е затруднен достъпът до тях. Освен това, ВАС отказва да гледа въпроса със сервитутите на енергийните обекти, които се намират в имота. Припомняме, че през имота минава важна енергийна инфраструктура, включително подземен кабел със 110 киловолта мощност на ЧЕЗ. Той беше подменен през 2017 година, което беше най-мащабният проект, реализиран от дружеството за миналата година. Според съд няма значение, че достъпът до него е затруднен, защото \"е недопустимо мотивите на административния акт (бел. ред. - ) да бъдат допълвани в съдебното производство, още повече с касационната жалба\".\r\nПрипомняме, че в началото на август 2017 година изцяло градинката, в която обаче всъщност има няколко имота по регулация. Освен това строителната фирма намиращата се до градинката улица, която е продължение на ул. \"Майор  Първан Тошев\" – защото, според НИКМИ, е незаконна, макар да се ползва  като общинска инфраструктура от над 10 години. В средата на август , издаде с изпълнение за махане на оградата и възстановяване на разрушената улица, но с     ", "date": "2018.04.22", "title": "Съдът защити НИКМИ и остави оградата им около имот за небостъргач, за който още не се допуска дело за незаконна заменка"}
{"url": "https://www.actualno.com/football/barselona-grabna-kupata-na-kralja-za-chetvyrti-poreden-pyt-news_670903.html", "text": "  За четвърта поредна година , което се случва за първи път в тяхната история. Каталунците буквално смачкаха Севиля на финала, печелейки с 5:0.  Доминацията на Барса започна от самото начало и продължи до края на срещата. Севиля пък не намери начин как да се противопостави на вдъхновения си съперник. Луис Суарес отбеляза две попадения в 14' и 40', Лионел Меси в 31', Иниеста в 52', и Коутиньо от дузпа в 69'.   Това може би ще е последният финал за иконата на каталунския клуб Иниеста, който се очаква да обяви бъдещето си след мача. Слуховете обаче за неговото напускане става все по-упорити в последните месеци.   ", "date": "2018.04.22", "title": "Барселона грабна Купата на Краля за четвърти пореден път"}
{"url": "https://www.actualno.com/analysis/merkel-gubi-edin-po-edin-naj-vernite-si-evropejski-partniori-news_670909.html", "text": "      Унгария вече от години не е сред близките партньори на канцлерката. Унгарският премиер Виктор Орбан е един от най-отявлените критици на миграционната ѝ политика. Орбан е лидерът на онези държави от Централна и Източна Европа, които се противопоставят на исканото от Меркел преразпределяне на бежанците. Орбан желае една етнически хомогенна Унгария и повече власт за националните държави, вместо за Брюксел. Ангела Меркел го поздрави за преизбирането му, но това беше чисто протоколно. Партията на Орбан „Фидес“ е член на фракцията на ЕНП в Европарламента, но между Меркел и Орбан съществуват огромни идеологически различия. Затова Ангела Меркел е наясно, че Виктор Орбан няма да бъде неин съюзник в следващите години.    Съвсем друг е случаят с Испания. Страната, управлявана от консерватора Мариано Рахой, беше един от най-тесните европейски съюзници на Германия. Освен това Испания е една от малкото европейски държави без някаква значима дяснопопулистка партия. Но решението на германски съд да освободи сепаратисткия лидер Карлес Пучдемон натовари двустранните отношения. Все пак доверието между двамата правителствени ръководители по отношение на Каталуния не е накърнено. Ангела Меркел винаги е подчертавала, че отхвърля независимостта на Каталуния.        Ангела Меркел поддържаше много добри отношения с лявоцентристкия премиер Джентилиони и го смяташе за реформатор и европеец. Но след изборите през март ситуацията в Италия се промени изцяло. Партията на Джентилиони загуби изборите и на власт дойдоха евроскептици и десни популисти - от движението \"Пет звезди\" и от \"Северна лига\". Те веднага дадоха да се разбере, че не ги интересуват стабилизационните критерии на ЕС, въпреки че Италия е затънала до гуша в дългове. Макар и да не е ясно какво точно правителство ще бъде съставено в Италия, Рим ще бъде труден партньор за канцлерката Меркел.     От декември в Австрия управлява консерваторът Себастиан Курц в коалиция с дяснопопулистката „Партия на свободата“. Тя не прокламира повече излизането на Австрия от ЕС, но си остава евроскептична. Австрийската коалиция ще се противопоставя на всички опити да се отпускат повече влияние и пари на Брюксел. От друга страна, Австрия остава надежден партньор на Германия в стабилизационната политика. Виена обаче е против миграционната политика на канцлерката Меркел. Още като външен министър Себастиан Курц спомогна за затварянето на т.нар. \"Балкански маршрут\". Освен страните от Вишеградската четворка, никой друг европейски политик не води толкова твърда антимиграционна политика както Курц. Ангела Меркел трудно ще постигне компромиси с него по този въпрос.    Ангела Меркел изрази огромно съжаление от решението на британците да напуснат ЕС. Прагматизъм вместо идеология, откритост вместо капсулиране, стабилна икономика вместо трупане на дългове. Тези основни принципи са близки на Ангела Меркел и на ХДС. Великобритания, която е втората по големина икономика в ЕС, вторият по големина донор в Общността и ядрена сила с право на вето в Съвета за сигурност на ООН, беше един от най-силните съюзници на канцлерката. И след Brexit, Великобритания ще си остане добър партньор на Германия. Загубата за европейската политика обаче ще е голяма. Холандия по традиция е един от най-важните съюзници на Германия. Винаги, когато е ставало дума за отворени пазари, свободна търговия, конкуренция или за стабилни държавни бюджети, холандското правителство е стояло на страната на Берлин. Датчаните, шведите, ирландците и балтийците мислят по същия начин. Поне в това отношение те са естествени съюзници на канцлерката. Всички те обаче са загрижени за новия курс на германската европейска политика. Този курс на канцлерката предвижда увеличаване на европейския бюджет. Ако ли пък се наложат вижданията на  френския президент Макрон, еврозоната ще получи собствен бюджет и общ европейски финансов министър. Всички северни страни отказват категорично да прехвърлят тези компетенции на Брюксел. Те се опасяват, че ще трябва да плащат за неразумната икономическа политика на другите. През март осемте северни държави дори излязоха със съвместна декларация по този въпрос и Ангела Меркел не може да я игнорира.       И под управлението на Еманюел Макрон Франция остава неразделен партньор на Германия. Така поне федералното правителство и Елисейският дворец представят нещата. Голяма част от германските политици смятат, че Макрон е последната надежда за спасяването на Европа. Изненадващата му победа преди срещу Марин Льо Пен предизвика всеобща вълна на облекчение в Берлин. Макрон минава за носител на надежда за нов европейски подем. Това дори е вписано в германския коалиционен договор. Но Макрон все още очаква ясен отговор от Берлин на своите реформаторски идеи за еврозоната. В Берлин пък растат съмненията, че всъщност става дума за прехвърляне на финансовото бреме върху гърба на германските данъкоплатци. Еманюел Макрон е под засилен натиск и в самата Франция. Последните стачки показват колко силна е съпротивата срещу неговата програма за либерализиране. А след една година предстоят избори за Европарламент. Съществуват опасения, че в него могат да влязат нови представители на дяснопопулистки и евроскептични партии. Остава много малко време за постигането на успех, който да убеди гражданите в истинската стойност на ЕС. Независимо от всички различия, Меркел и Макрон са единни в желанието си да работят за издигането на Европа. За да го постигнат, те са зависими един от друг и то повече от всякога.", "date": "2018.04.22", "title": "Меркел губи един по един най-верните си европейски партньори"}
{"url": "https://www.actualno.com/crime/zadyrjaha-myj-za-hvyrlenata-bombichka-ranila-policai-na-macha-levski-cska-news_670905.html", "text": "  Полицията е задържала заподозрян за хвърлената бомбичка, която рани двама полицаи на вечното дерби ЦСКА - \"Левски\" на 18 април.  Късно в събота вечерта мъжът е бил отведен за разпит в СДВР. Близки до разследването твърдят, че той е привърженик на \"сините\", съобщава \"Дарик\" радио.\r\nbTV научи, че задържаният е Йордан Исаев, на 25 години. Той се е предал доброволно и е задържан за 72 часа. Заради извършеното престъпление го грозят до 15 години затвор. 25-годишният Йордан Исаев не е бил познат на полицията. Няма криминални регистрации , нито пък е бил осъждан. Той е част от твърдото ядро на агитката на „Левски”. Късно снощи е отишъл в СДВР заедно с адвокат.      Припомняме, че инцидентът стана в почивката между двете полувремена на двубоя, изигран на Националния стадион \"Васил Левски\".\r\nОт Сектор \"Б\" беше хвърлена самоделна бомбичка, която счупи стъклена врата на един от изходите на стадиона и рани двама униформени служители - 24-годишната Гергана Зашева и колегата ѝ Петър Иванов.    Зашева претърпя сложна очна операция в столична болница. Лекарите предупредиха, че едва след няколко месеца ще се разбере дали зрението ѝ ще се възстанови напълно.   Колегата ѝ Петър Иванов се отърва по-леки наранявания.\r\nЗаради инцидента бе проведена светкавична полицейска операция. Задържани бяха повече от 40 души, но след разпити всички те бяха освободени. Спортното и Вътрешното министерство пък решиха да направят законодателни промени в борбата срещу хулиганството по стадионите. Очаква се до два месеца да бъде внесен изцяло нов закон. Една от идеите, залегнали в него, е въвеждането на поименни билети.     ", "date": "2018.04.22", "title": "Задържаха мъж за хвърлената бомбичка, ранила полицаи на мача Левски-ЦСКА*"}
{"url": "https://www.actualno.com/society/plamen-georgiev-imame-dosta-signali-podobni-na-tozi-za-desislava-ivancheva-news_670930.html", "text": "  Десислава Иванчева доста бързо се е ориентирала в обстановката, но това не означава, че и други не се възползват от тези вратички в закона. . Това заяви председателят на новосъздадената Комисия за противодействие на корупцията и отнемане на незаконно придобито имущество (КПКОНПИ) Пламен Георгиев в интервю за БНР.  Георгиев обясни, че пропуски в закона са причината за това строители да бъдат изнудвани и даде подробности за получаването на подкупа от кмета на столичния район „Младост“ Десислава Иванчева: „Реално вече има издадено разрешение за строеж, но той не може да започне без кметът на община да уведоми всички страни. Разбира се, това уведомление има чисто съобщителен характер, но последствията от неизвършването му са много сериозни, а именно не може да се започне строителство. . От тази гледна точка аз мисля, че има и пропуск в закона, така че ще предприемем действия евентуално да се измени законът и когато не се свърши такова действие от страна на кмета, това да се счита за мълчаливо съгласие от страна на кмета, за да се премахне тази корупционна предпоставка“.   Георгиев отговори и на твърденията на защитата, че парите са били при разследващите 11 дни преди да бъде поискан подкупът и обясни и как е протекла подготовката за ареста на Иванчева: “Имаше поискване на подкупа много преди датата, на която този подкуп беше даден. Три или четири пъти срещите се отлагаха за получаване на този подкуп поради една или друга причина. . И ние връщаме парите на Ваклин, защото нямахме на какво основание да ги държим. Когато се постигна уговорка за следваща среща, парите отново бяха предоставени от него на нас, за да се провери дали маркировката е все още актуална, след което ние му ги предоставяме, за да може той да ги даде на кметицата на „Младост“. Няколко пъти се отлагаше получаването на подкупа и от всички данни, и от СРС-тата, се вижда, че неколкократно тези пари циркулираха между разследващите и лицето, което трябваше да ги даде. . Парите са в разследващите. След като са описани, те са част от протокола и няма как да бъдат върнати. Странно твърдение на защитата е да казва веднага след мярката за неотклонение, че няма нито едно доказателство срещу Иванчева. Законът, чл. 63, предвижда, че мярка за неотклонение „задържане под стража“, може да се вземе само когато въз основа на доказателствата може да се направи обосновано предположение, че лицето е извършило престъпление“.   По повод на мнението на министъра на правосъдието Екатерина Захариева, че при акцията са преминати границите, Георгиев коментира: „ “.\r\nГеоргиев констатира, цитиран от БГНЕС, че прокуратурата си е свършила перфектно работата по време на ареста на Иванчева: „Там на място, пред очите на всички да видят как се намират парите в колата, изваждат се, описват се в присъствието на Иванчева, което и брани и нейния интерес – да види, че никой не пипа нищо и всичко е запазено така както е. . Ако този протокол падне, разбирате, че рискът делото да се провали е огромен. Може би има законодателен проблем. Това обсъждахме с Екатерина Захариева“.       ", "date": "2018.04.22", "title": "Пламен Георгиев: Имаме доста сигнали, подобни на този за Десислава Иванчева"}
{"url": "https://www.actualno.com/analysis/novite-predizvikatelstva-pregrjalata-ikonomika-na-turcija-i-predsrochnite-izbori-news_670915.html", "text": "  Турската икономика, която е най-бързо растящата сред държавите от Г-20, но белязана от несигурност в дългосрочен план, е в основата на решението на президента Реджеп Тайип Ердоган за предсрочни избори и също така ще бъде решаваща за резултатите от тях.  Турция отбеляза внушителен ръст от 7,4% през 2017 г., но данните не успяха да укротят страховете за основното здравословно състояние на икономиката, което се характеризира с двуцифрена инфлация, голям дефицит по текущата сметка, слаба валута и висок корпоративен дълг, отбелязва агенция France Presse в свой анализ, цитиран от БГНЕС.\r\nИкономиката като цяло е била коз за Ердоган през 15-те му години на власт. Турският властелин определя себе си като спасител на страната от хаоса, който я доведе до финансов крах при кризата от 2000-2001 г.   Чрез изтеглянето на изборите година и половина по-рано - на 24 юни - Ердоган иска да си гарантира още пет години на власт, когато икономиката е на върха, преди да настъпи някакъв спад, казват анализатори. И както с безработицата, така и с инфлация над 10%, опозицията на Турция също ще се стреми да се възползва от възникващото икономическо недоволство по време на изборите.\r\n\"Нямаше начин да поддържаме това темпо ( ) до ноември 2019 г.\", заяви Атила Йесилада, съветник в Global Source Partners в Истанбул, като добави, че икономиката \"върви твърде бързо в своя полза\".     Никой посетител на Истанбул или други големи турски градове не може да пропусне френетичната скорост на строителната дейност, като сградите биват възстановявани или построявани от нулата на всеки уличен ъгъл. Правителството провежда масивни нови инфраструктурни проекти, като се започне от ново гигантско летище в Истанбул, което ще бъде открито по-късно тази година, до канал за кораби, подобен на Суецкия, паралелен на Босфора. Пазарите обаче са разтревожени от съобщения, че две големи турски компании търсят преструктуриране на дълга като знак, че амбициите може да са били прекалено големи.\r\nDogus Group, чиито интереси варират от Garanti Bank до месните ресторанти на известен турски месар, известен като Salt Bae, и Yildiz Holding, собственик на сладкарските изделия на Godiva и McVitie, поискаха от банките да преструктурират дългове за милиарди долари, става ясно от информации, с които AFP разполага.       \"Икономическите данни досега бяха много силни, но е ясно, че това създава уязвимости\", каза Уилям Джаксън, икономист по нововъзникващите пазари в Capital Economics в Лондон. Той отбеляза, че особена загриженост буди двуцифрената инфлация и увеличаването на дефицита по текущата сметка - мярка за това колко Турция заема от чужбина.\r\nЧарлс Робъртсън, световен главен икономист в Renaissance Capital, твърди, че проблемите в турската икономика не са достатъчно остри, за да предизвикат проблеми на Ердоган по време на изборите. \"Безработицата остава на приемливо ниво и тъй като толкова много турци запазват някои спестявания в чуждестранна валута, дори слабостта на лирата не е толкова болезнена за средната класа\", смята още експертът.    Турската лира е загубила почти 10% от стойността си спрямо щатския долар от началото на годината преди обявяването на изборите от Ердоган, което я прави една от най-зле представящите се валути на развиващите се пазари в света. Но отиването към несигурността на предсрочни избори - обект на спекулации от месеци - даде на лирата едно от най-силните съживявания в последно време в сряда и оттогава запази голяма част от сигурността си.\r\nДжаксън от Capital Economics заяви, че \"не е сигурен, че това може да бъде поддържано\" предвид размера на дефицита по текущата сметка, който оставя Турция зависима от притока на чуждестранни капитали, който би могъл да се забави и натисне валутата. Предишните съживявания на валутата, когато несигурността беше отстранена, бяха кратки, а общата тенденция за лирата се сви“, каза той.   До 2013 г. по-малко от 2 лири се разменяха за долар, но преди обявяването на Ердоган за пръв път, курсът достигна 4:1.\r\nВнимателно наблюдавана ще бъде срещата на централната банка на Турция в сряда, тъй като номинално независимата институция е под непрекъснат натиск от страна на Ердоган да намали лихвите, за да стимулира растежа, но пазарите искат по-строга политика за ограничаване на инфлацията. \"За да се стигне до съживяване, централната банка трябва да повиши лихвите, но Ердоган е пречка за това\", смята още Робъртсън.", "date": "2018.04.22", "title": "Новите предизвикателства: Прегрялата икономика на Турция и предсрочните избори"}
{"url": "https://www.actualno.com/crime/povdignato-e-obvinenie-na-myja-ranil-policai-s-bombichka-na-macha-levski-cska-news_670934.html", "text": "  Лицето е задържано за 72 часа, мярката изтича в понеделник. Прокурорът ще иска налагане на постоянна мярка „задържане под стража“. Това каза на брифинг в Съдебната палата градският прокурор Емилия Русинова във връзка с инцидента на мача Левски-ЦСКА на 18 април, при който полицейска служителка беше ранена с бомбичка, а нейн колега също пострада, предаде агенция \"Фокус\".  „ . “, заяви Русинова. „Установени са множество свидетели, които дават показания за поведението му след извършване на деянието“, посочи прокурорът. „Към момента според събраните данни, дрехите, бомбата и маската са му дадени от непознато за него лице“, обясни прокурор Русинова.   Задържаният вчера се яви в СДВР с адвокат, направи пълни самопризнания. Това каза директорът на СДВР старши комисар Ивайло Иванов. „ “, посочи той. „За нас задържаният беше известен като фен на Левски, който посещава футболни срещи“, коментира Ивайло Иванов. „Близък е до ядрото на агитката на Левски“, обясни старши комисарят и допълни, че лицето не е осъждано.   ", "date": "2018.04.22", "title": "Повдигнато е обвинение на мъжа, ранил полицаи с бомбичка на мача Левски-ЦСКА"}
{"url": "https://www.actualno.com/interest/otbeljazvame-mejdunarodnija-den-na-zemjata-news_670897.html", "text": "  Изработване на предмети от пластмасови отпадъци, зелена класна стая, засаждане на фиданки, конкурси за картички, рисунки, есета, свързани с темата за Земята, са само част от инициативите, с които Министерство на околната среда и водите, чрез своите регионални структури отбелязва Деня на Земята - 22 април.  Тазгодишната тема „Свят без замърсяване с пластмаси“ е избрана именно, за да насочи вниманието към цялостна промяна на нагласата и отношението ни към пластмасите. Стремежът е значително намаляване на замърсяването с пластмаси и увеличаване на усилията за премахване на пластмасите за еднократна употреба в световен мащаб.\r\nИзползвайки силата и посланията на кампанията, отново ще се постави на дневен ред въпросът за замърсяването с пластмаси, пречупен не през сложната призма на законодателство и терминология, а представен по начин, лесен за осъзнаване и от най-малките. Промяна на поведението и начин на живот без замърсяване от пластмаса е лична отговорност на всеки от нас!      Събитието е изключително мащабно, като само за 2018 г. ще бъде отразено с над 2,5 милиарда „зелени“ инициативи по целия свят.\r\nВъв връзка с „Деня на Земята” в Ботаническата градина при БАН в неделя от 13:00 часа ще има демонстрации на засаждане на дървесни растения.     ", "date": "2018.04.22", "title": "Отбелязваме Международния ден на Земята "}
{"url": "https://www.actualno.com/society/afis-krizata-v-sirija-izostrja-bylgarskite-strahove-news_670936.html", "text": "   . Това показват данните от последното национално представително изследване на Агенция „Афис“. На обратното мнение, че напрежението ще спадне, са едва 17%. Още 30% смятат, че градусът на напрежението ще се запази на сегашното ниво.  \"Изследователската ни практика доказва, че повече от събитията във вътрешния и международния живот се осмислят през призмата на трайни нагласи в по-продължителен период от време. Макар и рядко обаче, има събития, които имат мигновен ефект, и водят до съществени промени в обществените настроения и ориентации. Такова събитие навремето беше войната в бивша Югославия. Такова събитие е и сегашното развитие на кризата в Сирия, която противопостави двете световни суперсили – САЩ и Русия – една срещу друга. Българските страхове, че новата студена война може да прерасне в гореща, се изострят\", посочват от \"Афис\".\r\nНаистина, периодът на провеждане на изследването съвпадна с американските ракетни удари над Сирия, които създадоха риск конфликтът между САЩ и Русия да навлезе в неуправляема спирала на „нападение – отговор на нападението – отговор на отговора“. В този смисъл лидерите на двете суперсили си размениха остри закани. Русия заплаши, че ще прихваща американските ракети и ще унищожи платформите, от които са изстреляни, а реакцията на САЩ беше не по-малко твърда – „Готви се, Русия, защото ще долетят нови ракети – хубави и умни“. Мнозина наблюдатели сравниха случващото се с Кубинската ракетна криза от 1962 г., когато светът бе на ръба на ядрено самоунищожение.    \"Няма народ по света, който да не изтръпне при подобна размяна на закани за въоръжен сблъсък. Не прави изключение и общественото мнение в България. На въпроса „Кой, според Вас, се стреми към подобен конфликт?“, 44% отговарят, че „главно Западът“ желае влошаване на обстановката. Само 5% дават противоположния отговор – „главно Русия“. Необичайно високият дял на хора, затруднени да избират измежду три логически варианта, може да се обясни само с тревожна обърканост\", уточняват от агенцията.       В медиите тече политически дебат за това, трябва ли България да вземе страна в противоборството на световните сили и ако да, чия страна и колко решително да го направи. Какво мислят гражданите на България? Картината е: на въпроса, „Ако подобно напрежение се запази или нарасне, каква трябва да бъде позицията на България?“, категорично преобладаващият отговор на 64% от хората е – „Възможно най-неутрална“. Общо 11% смятат, че България трябва да застане на страната на Запада, а общо 25% – на страната на Русия.\r\nТрябва да се подчертае, че България не прави изключение във възприемането на Запада или част от Запада като източник на заплаха за мира. От години насам реномирани агенции, например американската Pew Research, показват следното ( ): 38% от анкетираните в 30 страни смятат „силата и влиянието на САЩ“ за „водеща заплаха“ за собствената си държава, а 24% – за „малка заплаха“. Сред 21 страни, в които това усещане расте, попадат европейски държави като Испания, Германия, Франция и Великобритания Що се отнася до България, тук спецификата е следната: политическият и медийният дебат протичат в отсечката между отговорите единствено на въпроса – трябва ли България да вземе страна в противоборството на световните сили? Този дебат е затворен в тревогите на едва 11% от българските граждани и не се доближава дори и на половин крачка до доминиращите обществени страхове и настроения.    Влияе ли случващото на международната арена на вътрешнополитическите нагласи и ориентации? Отговорът е и не, и да. Промяна в електоралните нагласи няма. Готовността за гласуване за отделните партии и коалиции се запазва на досегашните нива. Ако сега се стигне до избори за Народно събрание в новия парламент ще попаднат в низходящ ред ГЕРБ, БСП, ДПС и Обединените патриоти. Всички останали политически сили засега остават извън сметките на евентуалното бъдещо разпределение на депутатските мандати. За сметка на това рязко е скочил делът на гражданите, които не възнамеряват да подкрепят нито една партия или коалиция – от 29% на 36%.   Геополитическата криза обаче оказва силно влияние на доверието в някои основни институции и водещи политически лидери. Рязък спад на доверието регистрираме спрямо Европейския съюз и Българската армия – съответно с 9 и 5 пункта в рамките само на последния месец. За сметка на това с 5 пункта се е покачило доверието в президентската институция. От тази гледна точка разгорещената размяна на реплики между държавния глава и лидера на парламентарното мнозинство прилича на препирня между Давид и Голиат.\r\nОт друга страна, като най-адекватна и близка до позицията на мнозинството от хората се възприема позицията на трима от политическите лидери – Бойко Борисов, Корнелия Нинова и..., колкото неочаквано да е, на Волен Сидеров. Доверието в тях е нараснало съответно с 3, 5 и 5 пункта. Доверието във всички останали политически лидери спада, констатират от социологическата агенция.\r\nВсичко това едва ли може да се тълкува като изненада. Борисов, наред с няколко страни в ЕС, се въздържа да даде безрезервна подкрепа за акцията на трите западни страни в Сирия, преди това и по казуса „Скрипал“. С това се доближи до доминиращото обществено мнение по въпроса и получи подкрепа дори от страна на лидера на БСП. На свой ред реакциите на Нинова ѝ привлякоха по-висока обществена подкрепа, без това на този етап да се отразява на подкрепата за ръководената от нея партия. Сидеров пък е известен с откритите си проруски позиции, което го прави по-адекватен спрямо мнението на преобладаващото мнозинство в страната.\r\nВ частност руските симпатии нито намаляват, нито се увеличават, но за сметка на това бележат съществен ръст антизападните настроения.      Това е обяснимо предвид на обстоятелството, че в периоди на големи изпитания и смутове партиите и другите структури на гражданското общество отстъпват на заден план, а напред излиза лидерството. Уместно е да припомним, че през далечната 1998-99 година, когато избухна войната в бивша Югославия, в първия момент реакцията на народа бе сплотяване около правителството на Иван Костов, доверието в когото нарасна и продължи да расте до момента, в който той разреши въздушен коридор за американските бомбандоровки. Тогава доверието в него рязко се срина и получи израз в съкрушителната загуба на СДС на кметските избори в края на 1999 г.\r\nКритичните ситуации често катализират отдавна назрял прелом в политическите нагласи между елит и народ. Очевидно с нарастването на международното напрежение подобни ситуации ще зачестяват. С други думи, влиянието на подобни кризи е толкова изразително, че при едно или друго развитие на ситуацията и най-вече на промяна в позицията на българската държава, това може да доведе до съществено пренареждане на сегашните съотношения между политическите сили, отбелязват още от \"Афис\". ", "date": "2018.04.22", "title": "\"Афис\": Кризата в Сирия изостря българските страхове"}
{"url": "https://www.actualno.com/politics/ninova-vyrvi-koordinirana-ataka-na-gerb-sreshtu-prezidenta-radev-news_670942.html", "text": "  Вътре на КСНС Борисов и Цветанов атакуваха в синхрон Радев. Единият за тъмнината и светлината, прозрачността и кражбата в държавата – Бойко Борисов, а другият за превъоръжаването на армията и затова какъв самолет да бъде купен. Стратегия за сваляне на авторитета на Румен Радев виждам зад това. Това заяви лидерът на БСП Корнелия Нинова пред БНР в коментар за проведения Консултативен съвет за националната сигурност (КСНС).  „Изненадах се след края на КСНС, защото вътре и дума не е ставало за излизане на България от ЕС и НАТО. Нито един от текстовете не навежда на такава мисъл и изведнъж отвън се говори това. „Те не могат да проумеят, че могат да имат институция, която не им е послушна. Третото е една координирана атака срещу президента Радев и БСП за сваляне на авторитета на президента. Координирана, защото мисля, че това се прави от Цветан Цветанов в ролята му на уж лошото ченге, а Бойко Борисов – уж добрият“, каза лидерът на БСП.   Нинова също като президента Радев смята, че трябва да има промяна на статуквото, в противен случай ще дойдат националистически, популистки вълни, с които е непредсказуемо накъде ще тръгне Европа и България. Споделям казаното от президента Румен Радев, подчерта тя.   Нинова коментира и задържането на кмета на район „Младост“, Десислава Иванчева, която е обвинена във взимане на подкуп. Според нея, начинът на задържането ѝ е минал нормалността и границите: „Задържането пет часа на улицата, на тротоара с белезниците – повече показност, отколкото съдържание. Подобни показни арести, приключиха с осъдителни присъди за България в Страсбург и ги плати народа“, отбеляза Нинова, цитирана от БГНЕС.\r\nТя отговори и на твърденията на нейни колеги, че призивът и за намаляване на депутатските заплати и почивни дни е популизъм, като уточни, че това предложение го е направила още преди година, когато бе избрана за вицепрезидент на Социалистическия интернационал. „Пропастта между политическия елит в Европа и в България се увеличава. Смятам, че всяка привилегия на политиците е стъпка към политическото ни самоубийство в ситуацията, в която се развива Европа, а и България. Всички говорим лицемерно колко са големи неравенствата и как трябва да се справим с това, но със собствените си действия увеличаваме неравенствата вместо да се борим с тях. 400 хиляди българи работят на минимална заплата и тя се е увеличила с 50 лева, а депутатската за този период с 564 лева. Две трети от българите работят под средната заплата – тя се е увеличила с около 120 лева за този период, депутатската с 564 лева“, каза още Нинова.       ", "date": "2018.04.22", "title": "Нинова: Върви координирана атака на ГЕРБ срещу президента Радев"}
{"url": "https://www.actualno.com/society/grajdani-izljazoha-na-protesti-sreshtu-otrjazanija-dostyp-do-plaja-koral-news_670941.html", "text": "  Природозащитници от цялата страна организираха жива верига край бившия къмпинг „Корал”, след като гората беше заградена с телена ограда, предаде bTV.   .\r\nСпоред гражданите на мястото има дюни и земята е неправомерно продадена. .   „Това е един огледален образ на всичко, което се случва в България – чрез държавния апарат и мутрите се заграбва една земя, която е държавна, достъпът, до която е гарантиран от Конституцията, да не говорим, че дюните са защитени от закона”, коментира един от демонстрантите.\r\nОт фирмата подизпълнител казват, че имат всички необходими разрешителни за строителство, отбелязва още Нова телевизия. Кметът на Царево Георги Лапчев пък твърди, че няма как подобни дейности да започнат, тъй като общият устройствен план на общината не е изготвен.    Група екозащитници  подкрепиха протеста край плаж \"Корал\" и се събраха на Орлов мост в центъра на столицата с искане да се спре застрояването.         ", "date": "2018.04.22", "title": "Граждани излязоха на протести срещу отрязания достъп до плажа \"Корал\""}
{"url": "https://www.actualno.com/america/trymp-planira-poseshtenie-vyv-velikobritanija-prez-ljatoto-news_670945.html", "text": "  Американският президент Доналд Тръмп планира „това лято“ да посети Великобритания, съобщи в. „Индипендънт“.  Откакто влезе в Белия дом през 2016 г., Тръмп не е посещавал Великобритания. Беше пропусната възможността, за която се говореше – през януари за откриването на американското посолство.   В. „Дейли Мейл“ съобщи, че визитата на Тръмп била „записана“ за месец юли, а в. „Дейли Телеграф“ пък, като се позовава на неназован източник, съобщи, че президеннтът се готвел да отиде в Лондон „в късното лято“.   Тръмп отмени визитата си за откриването на новото американско посолство, критикувайки преместването на представителството от престижния квартал „Мейфеър“ в централен Лондон в „отдалечения“ Найн Елмс южно от Темза. Президентът отправи критики към разходите за новото посолство и мястото като „лоша сделка“.\r\nСлед отмяната на визитата в медиите се появиха спекулации, че Тръмп бил обиден от пренебрежението към него от страна на публични фигури в Обединеното кралство.       Външният министър Борис Джонсън обвини кмета на Лондон Садик Хан, че е застрашил така наречените \"специални отношения\", след като заяви, че президентът е \"получил посланието\" от лондончани и щеше да бъде посрещнат от \"масови мирни протести\", ако направи посещението.\r\nПрезидентът преживя бурни отношения с Тереза Мей от встъпването си в длъжност, като премиерът публично критикува изявленията му относно мюсюлманите, тероризма и климатичните промени.", "date": "2018.04.22", "title": "Тръмп планира посещение във Великобритания през лятото"}
{"url": "https://www.actualno.com/asia/njama-postradali-bylgarski-voennoslujeshti-pri-atentata-v-kabul-news_670938.html", "text": "   при атентата пред център за регистриране на гласоподаватели, станал днес (22 април) в Кабул. Това докладва полковник Георги Маргитин - национален командир на 35-ия контингент на Въоръжените ни сили, който участва в мисията на НАТО „Решителна подкрепа“ в Афганистан, съобщиха от Министерството на отбраната.  Експлозията е станала на голямо разстояние от базата, в която работят и живеят българските военни.\r\nМеждувременно говорителят на Здравното министерство в Афганистан, Уахид Маджрох, каза, че загиналите вече са 31, а ранените наброяват 54.   Агенция France Presse, цитирана от БГНЕС, отбелязва, че представители на властите в Кабул .\r\nЗа този атентат, пожелал анонимност източник съобщи, че жертвите са 25, а убитите – 70. По-рано говорител на Вътрешното министерство информира, че броят на жертвите е девет, на ранените са 56.        .\r\nОчевидец на експлозията каза пред телевизия „Толо“: „Сега знаем, че правителството не може да ни гарантира сигурността: ние трябва да сме въоръжени и сами да се грижим за себе си\".\r\nСнимка:     ", "date": "2018.04.22", "title": "Няма пострадали български военнослужещи при атентата в Кабул"}
