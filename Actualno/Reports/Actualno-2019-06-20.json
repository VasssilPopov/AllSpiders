{"url": "https://www.actualno.com/music/izleze-nechuvana-dosega-pesen-na-fredi-merkuri-video-news_760911.html", "text": "    Нечувана досега песен с гласа на беше възстановена след 10-годишно търсене на изгубен вокален запис, съобщи BBC.      Песента „ Времето не чака никого “ (Time Waits For No One) първоначално е била част от саундтрака на мюзикъла „Време“, поставен през 1986 г. в Уест Енд.\r\nПесента е написана от Дейв Кларк – близък приятел на Фреди до смъртта му. По думите му демо версията е била с качество, което е липсвало във финалната реализация на песента, в която е имало и 48 добавени беквокали .\r\n„Когато я записахме за първи път, отидохме до студиото „Аби Роуд“ и пуснахме Фреди да пее, придружен от пиано. Настръхнах! Беше магическо“, споделя Кларк.  След като изолира специфичния глас на вокалиста на “Queen” Кларк кани оригиналния пианист Майк Моран да презапише нотите. Резултатът е неповторим и отразява напълно емоциите, които съдържа гласът на Фреди.\r\nМюзикълът \"Време\" (Time) е с участието на Клиф Ричард в ролята на рок звезда, която представлява Земята, когато планетата трябва да се изправи пред висш галактически съд. Критиката го осмива, но мюзикълът се играе на сцена две години. Меркюри обаче отказва роля в продукцията, казвайки, че заради едно нещо не става преди 15 ч., заради което не прави матинета, а когато има концерт, се раздава на сцената за около три часа, след което няма сили за нищо друго. \"Така че не е невъзможно да правя осем спектакъла седмично\", обяснил той.\r\nЗаписът на песента му има известен, но не особено голям успех и се нарежда на 32-а позиция в британските чартове.      ", "date": "2019.06.20", "title": "Излезе нечувана досега песен на Фреди Меркюри (ВИДЕО)"}
{"url": "https://www.actualno.com/europe/putin-ako-iskate-mir-gotvete-se-za-vojna-news_760840.html", "text": "    Тази година за 17-ти път се проведе \"Пряка линия\", в която президентът на Русия Владимир Путин отговаря на въпроси на граждани по различни теми.      Путин обяви, че е загубила 50 милиарда долара в периода на рестрикциите от страна на Запада от 2014 година, а Европейският съюз е загубил 240 млрд. долара, заяви руският президент Владимир Путин в хода на директната линия\r\n\"Според данни от експертите, в резултат от тези рестрикции, ограничения, Русия за годините от 2014 година е недополучила някъде около $50 милиарда, а Европейският съюз е загубил $240 млрд., САЩ – $17 млрд., но ние нямаме голям стокооборот с тях, Япония - $27 млрд. Всичко това се отразява на работните места в тези страни\", заяви той.\r\nПо думите му обемът на програмата за заместване на вноса във връзка с рестрикциите на Запада е около 667 млрд рубли (около 100 млрд. евро), допълва агенция Фокус.  \"Имаме програма за т. нар. заместване на вноса – 667 млрд. рубли. Това ни принуди да развиваме даже такива направления, в които по-рано нямахме компетенции\", обясни Путин, като добави, че държавата и медиите трябва да оказват подкрепа на развитието на местните производители.   Относно доходите на гражданите той призна, че в действителност са спадали от няколко години, но сега те са започнали да се възстановяват.\r\nПо-нататък Путин коментира различни показатели за доходите и разходите и за факторите, чрез които може да се определи дали финансовото благосъстояние на руснаците е паднало или не.     говоря средно. Имаме много голяма пропаст между отраслите и и регионите\", каза президентът.\r\nПутин обърна внимание на посланието, че превъзходството на страната се осигурява не от ядрени оръжия, а от мощна икономика.\r\nСпоред него това е абсолютно правилно. Оръжията са нужни за защитата на Русия, \"докато ние работим за осигуряване на икономически растеж\". Въпреки намаляването на разходите, Русия е две стъпки напред в сферата на отбраната, уверен е държавният глава. Според него това е причина за гордост.   \"Ако искате мир, гответе се за \", припомни поговорката руският лидер. Той също така посочи, че тези, които не искат да нахранят армията си, ще хранят нечия чужда.\r\nПутин добави, че Русия систематично намалява военните разходи. Никоя голяма страна не прави това.   \" \", отбеляза още руският президент.\r\n\"Въпреки това, правомощията на са ограничени. Той вече е влязъл в предизборната кампания, така че всичко няма да е толкова просто, каза руският лидер. Има нещо, за което да се говори с Тръмп: СТАРТ-3 скоро ще приключи, каза президентът. Той добави, че има интерес и в  икономиката. Американските компании работят в Русия въпреки санкциите.\", допълни още той.\r\nРуският президент  каза още, че е гледал изяви на сегашния президент на Украйна. Според него те са били талантливи и забавни. Въпреки това, това, което се случва в Донбас, не е никак смешно. Държавният глава подчерта, че конфликтът не може да бъде решен без диалог със самопровъзгласилите се републики, а отказва.   \"Нищо не се прави, блокадата се увеличава\", каза руският президент.\r\nПо думите му цели сдържането на развитието на Китай като конкурент на Америка.\r\nВ хода на пряката линия бе съобщено, че колцентърът на директната линия с руския президент Владимир Путин е подложен на масирана кибератака от точки, извън границите на страната, но е била отразена.\r\nГлавният редактор на МИА \"Россия сегодня\" и телевизионния канал RT Маргарита Симонян написа в своя Телеграм-канал, че \"DDoS атаката, на която е подложено приложението \"Москва Путину\", е била от Украйна\", предаде агенция Фокус. \r\nОт \"Ростелеком\" съобщават пред ТАСС, че всъщност атаките са били две, както и че са били отразени и не са повлияли на работата на центъра. ", "date": "2019.06.20", "title": "Путин: Ако искате мир, гответе се за война"}
{"url": "https://www.actualno.com/starazagora/nelegalno-sybirat-darenija-za-remont-na-hramove-preduprejdava-starozagorskata-mitropolija-news_760920.html", "text": "    След получен сигнал от кмета на село Даскал Атанасово, което е в Чирпанска духовна околия, от канцеларията на Старозагорската митрополия уведомяват, че по телефон от името на митрополията се представя човек, който събира дарения за реставрация и ремонт на храмове в Старозагорска епархия. В писмо до медиите от митрополията предупреждават:      \"Във връзка с това Негово Високопреосвещенство Старозагорският митрополит Киприан с писмо до Високоблагоговейните председатели на църковните настоятелства при храмовете и Високопреподобните Игумени на манастирите в Старозагорска епархия, а също и до Високоблагоговейните архиерейски наместници в градовете Казанлък, Нова Загора, Чирпан, Харманли и Свиленград, известява и възлага, съгласно чл. 95, т. 13 от Устава на Българската православна църква - Българска патриаршия, да се запознаят Кметовете на подведомствените  енории, че цитирам „от Старозагорска митрополия, никога не бихме си позволили да искаме финансова помощ, без решение на Старозагорския епархийски съвет, по общоприетия начин.“    ", "date": "2019.06.20", "title": "Нелегално събират дарения за ремонт на храмове, предупреждава Старозагорската митрополия"}
{"url": "https://www.actualno.com/europe/boris-djonsyn-i-djeremi-hynt-shte-se-systezavat-za-posta-lider-na-torite-news_760982.html", "text": "    Борис Джонсън и Джеръми Хънт остават в надпреварата за следващия премиер на Великобритания, след като Хънт победи Майкъл Гоув само с два гласа в петия и последен кръг на гласуването от консервативните депутати. Това пише британският вестник The Guardian, цитиран от агенция \"Фокус\".      Джонсън спечели 160 гласа срещу 77 за Хънт и 75 за Гоув. Имената на Джонсън и Хънт ще бъдат представени на около 140 000 членове на Консервативната партия, които имат крайната дума. Според проучванията Джонсън е преобладаващият фаворит да вземе ключовете за „Даунинг стрийт“ 10 следващия месец.\r\nИ на двамата предстоят серия от срещи с партийните членове, на които двамата ще представят плановете си за Brexit. Джонсън многократно е обещавал, че ще изведе Великобритания от Европейския съюз преди последния краен срок от 31 октомври, със или без споразумение. Той си осигури подкрепата на много депутати, включително здравния министър Мат Хенкок, който отпадна от състезанието миналата седмица, като обеща да обедини страната.\r\nДжонсън каза в четвъртък за Evening Standard: \"Мисля, че е време да се върна в политиката, но предстои доста сериозна работа\".  По-рано през деня, в четвъртия кръг на гласуването, министърът на вътрешните работи, Саджид Джавид, отпадна от състезанието, а Гоув се озова пред Хънт.   След като беше елиминиран, Джавид каза, че се надява кандидатурата му да бъде пример за децата, които изглеждат и се чувстват малко по-различно от своите съученици, тези, които нямат толкова играчки, или частни учители, тези, които се чувстват като аутсайдери и се чудят дали „възможностите“ са само за други хора”.\r\nНо скептиците относно това дали Джонсън е правилният човек да управлява страната се надяваха, че Гоув, като истински \"брекзитиър\", ще е по-вероятно да го засенчи в очите на членовете на партията.    В Уестминстър имаше широко разпространени слухове, че лагерът на Джонсън може умишлено да даде някои гласове на Хънт, когото смятаха за по-лесен кандидат срещу когото да се изправи.  ", "date": "2019.06.20", "title": "Борис Джонсън и Джереми Хънт ще се състезават за поста лидер на торите"}
{"url": "https://www.actualno.com/balkani/aresti-sblysyci-i-naprejenie-v-albanija-predi-kluchovija-vot-news_760930.html", "text": "    Албанската полиция арестува 15 души и е започнала съдебни преследвания срещу 50 други, след като протестиращите от опозицията бурно нападнаха избирателни пунктове в цялата страна в опит да осуетят предстоящото гласуване.      Балканската държава се сблъсква с политическа криза, след като опозиционни политици масово подадоха оставка през февруари, стартираха седмични протести срещу премиера Еди Рама и решиха да бойкотират местните избори на 30 юни, отбелязва AFP, цитирана от БГНЕС.   Тази седмица техни поддръжници се сблъскаха с полицията в повече от 20 обекта в страната, където се очаква да се проведе гласуване. В северната част на Шкодра опозиционните демонстранти се сблъскаха с полицията във вторник вечерта и запалиха пожар в училище, което трябваше да служи като избирателна секция.\r\nИмаше и размирици в сряда вечерта в Кавая, на 55 километра югозападно от Тирана, където полицията използва сълзотворен газ, за да разпръсне демонстрантите, които искаха да проникнат в център за гласуване, за да унищожат избирателните материали.  \"Полицията продължава да разследва инциденти от вторник в различни части на страната и ще предаде всички документи на съдилищата\", се казва в изявление на властите.\r\nСпоред местни медии 5 демонстранти и 6 полицаи са били ранени в сряда по време на сблъсъци в различни градове.\r\nПремиерът Рама осъди инцидентите, заявявайки, че \"тези, които атакуват избирателните бюра, се държат като талибаните, за да предотвратят изборите\".       В сряда вътрешният министър Сандер Лешай предупреди, че правителството ще \"разпусне\" някои местни полицейски сили, които се противопоставят на националната полиция.\r\nПолитическата драма на Албания се задълбочи по-рано този месец, когато нейният президент издаде указ за отмяна на изборите на 30 юни, позовавайки се на политическите вълнения. Но премиерът Рама и управляващите депутати от Социалистическата партия не зачитат този ход.\r\nМеждувременно опозиционният гняв нарасна, след като неотдавна публикувани от медиите данни показаха доказателства, че представители на Социалистическата партия са упражнили натиск върху избирателите в общинските избори през 2016 г.\r\nВ изявление от сряда Организацията за сигурност и сътрудничество в Европа (ОССЕ) заяви, че \"твърдо осъжда неотдавнашните насилствени нападения срещу органите, отговарящи за организирането на избори в различни общини в Албания\". Тя също така призова организаторите на следващия опозиционен митинг, в петък вечерта, \"да осигурят мирен протест\".     ", "date": "2019.06.20", "title": "Арести, сблъсъци и напрежение в Албания преди ключовия вот"}
{"url": "https://www.actualno.com/politics/predsedateljat-na-selskostopanskata-akademija-podade-ostavka-news_760942.html", "text": "    Председателят на Селскостопанската академия проф. Васил Николов е подал оставка. Зооинженерът проф. Николов заема поста през последните 2 години и е седмият председател на академията за последните 8 години.      Преди да оглави Академията, той управляваше Агенцията по селекция и репродукция. Николов пое ССА в тежък момент след многократни протести на учените заради недостиг на средства за заплати и периодични скандали около стопанисването на имотите и земите на Академията. През последните две години протестите стихнаха, а парламентът прие новия закон за Селкостопанска академия.   Васил Николов е депозирал оставката си по лични причини и тя ще бъде приета от министъра, съобщи БНР. Все още няма информация кой ще оглави научното звено. ", "date": "2019.06.20", "title": "Председателят на Селскостопанската академия подаде оставка"}
{"url": "https://www.actualno.com/asia/avtobus-propadna-v-prolom-v-indija-ima-mnojestvo-zaginali-i-raneni-news_760927.html", "text": "    Най-малко 25 пътници загинаха и 35 бяха ранени, след като автобус падна в пролом в планински район в Северна Индия в Химачал Прадеш, предаде AFP, цитирана от БГНЕС.      В частния автобус са пътували повече от 60 души, като някои от тях са седели на покрива, когато е пропаднал в 150-метров дълбок пролом в област Кулу на хималайския щат.\r\nНачалникът на полицията Кулу Шалини Агнихотри каза, че властите са започнали незабавна спасителна операция и са откарали ранените в болници. Става ясно, че броят на жертвите може да нарасне още повече.   Местните медии показаха остатъците от автобуса в близост до поток в дъното на пролома, докато хората правят човешки вериги, за да помогнат на оцелелите да го пресекат.          ", "date": "2019.06.20", "title": "Автобус пропадна в пролом в Индия, има множество загинали и ранени"}
{"url": "https://www.actualno.com/business/evrohold-podpisa-dogovor-za-pokupkata-na-chez-news_760944.html", "text": "    Най-големият публичен холдинг в България и една от водещите независими бизнес групи в Централна и Югоизточна Европа - \"Еврохолд\" България, се споразумя да придобие бизнеса на чешката енергийна компания ЧЕЗ Груп в България. Двете страни подписаха договор днес, съобщиха от Холдинга.      Той ще плати 335 млн. евро за придобиването на активите на ЧЕЗ Груп в България. Холдингът ще финансира сделката с комбинация от собствен и заемен капитал, пише .   От пресцентъра на ЧЕЗ в България съобщиха пред БГНЕС, че към този момент от базираната в Прага компания не са получавали официално съобщение за продажбата и не могат да потвърдят със сигурност дали сделката е финализирана. Ако това е така, съвсем скоро трябва да излезе официално съобщение от пресцентъра на ЧЕЗ.\r\nОт прессъобщението става ясно, че \"Еврохолд\" вече е подписала мандат с две глобални инвестиционни банки с богат опит в осигуряването на финансиране за подобни сделки, които да обезпечат необходимия заемен капитал.  Холдингът вече е сформирал и консултативен съвет от експерти със солиден международен опит в бизнеса с дистрибуция на електроенергия, който ще консултира компанията в процеса на интеграция на дейността на ЧЕЗ България в структурата на холдинга. Допълнително, компанията се е договорила висшият мениджмънт на ЧЕЗ България ЕАД, в това число и изпълнителният директор на дружеството, да остане в компанията, за да се гарантира плавен преходен период в управлението.\r\nСтруктурата на ЧЕЗ Груп в България включва електроразпределителното дружество ЧЕЗ Разпределение България АД, компанията за обществено снабдяване с електроенергия и лицензиран търговец ЧЕЗ Електро България АД, лицензирания търговец на електроенергия ЧЕЗ Трейд България ЕАД, компанията за IT услуги ЧЕЗ ИКТ България ЕАД, фотоволтаичния парк Фри Енерджи Проджект Орешец, дружеството за производство на електричество от биомаса Бара Груп и ЧЕЗ България ЕАД, която координира и управлява дейността на всички дружества на групата в страната.   Сделката по придобиването на бизнеса на ЧЕЗ Груп в България ще бъде финализирана след одобрение от съответните регулаторни органи.    Консултанти на \"Еврохолд\" по сделката са базираната в Лондон международна адвокатска кантора Morrison Foerster и българската - “Стоева, Чомпалов и Знеполски”. Консултанти на ЧЕЗ Груп са адвокатските дружества Skils s.r.o. и „Пенков, Марков и партньори”. ", "date": "2019.06.20", "title": "\"Еврохолд\" подписа договор за покупката на ЧЕЗ"}
{"url": "https://www.actualno.com/society/oshte-dve-kompanii-iskat-da-sybirat-pytni-taksi-dokato-api-otstrani-teletol-news_760921.html", "text": "    Още двама кандидати за Национален доставчик на услуги (НДУ) искат да партнират на Агенция „Пътна инфраструктура” (АПИ) в събирането на . Това съобщиха от пресцентъра на Агенцията.      Става ясно, че с решение на Управителния съвет на АПИ от 16 май 2019 г. в Регистъра на НДУ на сайта е вписан „Конкорд Смарт Инфраструктура” АД, който желае да продава електронни винетки, както и маршрутни карти и бордови устройства при старта на търговската експлоатация на тол системата. Дружеството е преминало проверка по същество дали отговаря на изискванията и вече има решение на Управителния съвет на АПИ за подписване на договор.   На 4 юни 2019 г. заявление за регистрация е подал и четвърти кандидат за НДУ – „Иком“ ООД, който все още е в първия етап на процедурата – да се установи дали отговаря на условията и едва тогава да се впише в регистъра. Дружеството е заявило желание да партнира на АПИ само в събирането на тол такси.\r\nРегистрираният от АПИ втори Национален доставчик на услуги, с който беше сключен договор на 14 май 2019 г. – „Телетол” АД, . Съгласно Общите условия за регистриране на НДУ, дружеството имаше 10 дни, за да установи съвместимост на база интерфейс и договорът да влезе в сила.  На 4 юни 2019 г. в АПИ е получен отговор от представляващия “Телетол” АД Мартин Димитров, в който той предлага “осигуряване на техническо решение за собствена сметка, което представлява непрекъснат канал за покриване на гореописаните изисквания”. Това по същество означава изцяло нова технология, която няма нищо общо с изпълнението на изискванията от Общите условия за осигуряване на техническа съвместимост на оборудването на НДУ с Елекронната система за събиране на пътни такси. Поради непостигане на изискваната в Общите условия оперативна съвместимост, със свое решение от 19 юни 2019 г. Управителният съвет на Пътната агенция        Съгласно Общите условия процедурата за регистриране на НДУ включва три етапа – първият завършва с вписване в Регистъра на Националните доставчици на услуги на сайта . Втора фаза завършва с договор между Агенция “Пътна инфраструктура” и кандидата. Процедурата приключва с трети етап - влизане в сила на този договор след доказване на оперативна съвместимост на база интерфейс с електронната система на АПИ.\r\nДо момента единствено “Интелигентни трафик системи” АД е приключила успешно цялата процедура за регистриране на Национален доставчик на услуги за продажба на електронни винетки и тол, уточняват още от АПИ.  е създадено на 22 февруари 2019 г. с капитал от 50 000 лв. То разрабова, внедрява и управлява софтуер, услуги и системи за електронно отчитане и събиране на пътни такси, и предоставя технически решения за цялостната инфраструктура. Акционери в дружеството са \"Нованор\" (70%) и \"Инфосистемс интернешънъл\" ЕАД (30%).\r\n\"Нованор\" е стартъп компания, която възниква с помощта на фонда \"Илевън\". Софтуерната компания развива и представя на пазара платформи за интелигентни транспортни решения. Работят както за частния, така и за държавния и общински сектор.      Собственици на компанията са Лиляна Деянова и Мартин Димитров. Двамата бяха ангажирани и с разработването на мобилното приложение LIMA на Пътната агенция, което дава актуална информация за пътната обстановка в страната. Имат и разработено приложение CIVI, чрез което оказват натиск върху общините да си вършат работата. Реализирали са и пътни проекти в американския щат Мичиган, в който отново чрез мобилно приложение замерват неравностите по пътя. Работят и по други проекти в САЩ.\r\nЛиляна Деянова е председател на съвета на директорите на \"Телетол\" АД, а Мартин Димитров представлява дружеството, според Търговския регистър. По-интересен е миноритарния акционер в \"Телетол\" – \"Инфосистемс интернешънъл\" ЕАД. Не е ясно кой стои зад това дружество.\r\n\"Инфосистемс интернешънъл\" е собственост на \"Информикс груп\", зад която пък стои кипърската офшорка \"МГ Октагон инвестмънтс\". Тя е собственик на няколко фирми в България, които редовно печелят поръчки, част от тях финансирани и с евросредства. Например, доскоро бяха в консорциум свързан с ремонта на пътища в София, в друг за доставка на електронните табла по спирките, както и в трети за събиране на таксите от синята зона на София с SMS. Подозренията на участници в тези търгове е, че зад стоят хора от управляващата партия ГЕРБ . Те недоумяват как при наличието на закон срещу офшорките, компанията продължава да печели поръчки и то с еврофинансиране. В дружеството \"Телетол\", \"Инфосистемс интернешънъл\" се представлява от Калоян Бойков Крумов.\r\nВ темата по-рано се намеси и БСП. Припомнете си какво казаха от левицата .    ", "date": "2019.06.20", "title": "Още две компании искат да събират пътни такси, докато АПИ отстрани \"Телетол\""}
{"url": "https://www.actualno.com/politics/finansovoto-ministerstvo-poe-nov-dylg-za-pokupkata-na-f-16-news_760951.html", "text": "    Министерството на финансите е емитирало извънредно нов вътрешен дълг на обща стойност 300 млн. лева, съобщи bTV. Това става, след като де факто преди два дни се изясни, че ще правим търгове за - за 20-годишни облигации (ДЦК), като годишната лихва по тях е 1,5%, а падежът е на 19 юни, 2039 година и 10,6-годишни книжа, с годишна лихва 0,5% и падеж на 21 декември, 2029 година. 200 млн. лева са набрани с 10-годишните книжа, а 100 млн. лева - с 20-годишните. Още като се разбра за търговете, неофициално се тиражира версията, че това се прави точно заради сделката със САЩ, след като редовно премиерът Бойко Борисов се хвали с финансовата ни дисциплина и бюджетния излишък.      Причината е, че държавата събира пари за готвеното плащане накуп на и оборудването им, потвърдиха от Ведомството на министър Владислав Горанов.   „При условие че има сделка, ще бъдат предприети действия за актуализация на Закона за бюджета”, каза зам.-министърът на финансите Росица Велкова. По думите ѝ актуализацията се очаква през юли. Сумата от 2,2 млрд. лева стана ясна, след като премиерът Бойко Борисов отговори на журналистически въпрос дали правителството ще подкрепи ремонта на самолетите Су-25.\r\nПрипомняме, че преди дни Отделът за военно сътрудничество към Посолството на САЩ в София официално представи на Българското министерство на отбраната , съдържащо евентуално споразумение за придобиването от страна на България на осем изтребителя F-16 Block 70, въоръжение и свързаните с него системи за дългосрочна експлоатация и поддръжка, както и цялостна подготовка на пилоти и помощен персонал.  По-рано през юни вицепремиерът и военен министър заяви, че максималната сума, която България може да си позволи да плати за американските изтребители F-16, е 2 млрд. лева. \"Няма да режем нито от бройката, нито от способностите на самолета\", категоричен бе Каракачанов. Той уточни, че гласуваната от Конгреса на САЩ финансова рамка ( ), е разрешението, което той дава на американското правителство като таван, а не е сумата, на която да бъде сключен договорът с България.\r\nОт Министерството на отбраната междувременно уточниха, че предстои окончателно финализиране на предложението на американската страна съгласно националните процедури, както и внасянето му в Министерския съвет.    ", "date": "2019.06.20", "title": "Финансовото министерство пое нов дълг за покупката на F-16"}
{"url": "https://www.actualno.com/sofia/sgs-othvyrli-iska-na-arteks-sreshtu-organizatorite-na-protesta-protiv-zlaten-vek-news_760952.html", "text": "    Строителната компания \"Артекс\", която нашумя покрай проекта \"Златен век\" и , довел до политическото разжалване на Цветан Цветанов, засега не успя да осъди двама от инициаторите на протестите заради проекта за небостъргач в столичния квартал \"Лозенец\" - , който е потомък на големия български поет, и Мариан Башур. Причината - Софийският градски съд (СГС) на строителната компания срещу двамата.      Решението не е окончателно и може да бъде обжалвано пред Софийския апелативен съд (САС) в едноседмичен срок.   Припомняме, че на 5 юни стана ясно, че \"Артекс\" е завела два иска срещу Вапцаров и Башур - за 200 000 лева. Причината - за разпространяване на \"неверни, клеветнически и обидни твърдения за компанията, използвайки всички възможни средства като социални мрежи, телевизионни, печатни и онлайн медии\". Само че според СГС обезщетение за такова нещо могат да търсят само физически лица - когато се говори за неимуществени вреди, каквито търсят от \"Артекс\".\r\nНа 15 април тази година на \"Златен век\", макар и не заради основния мотив, изтъкван точно от водените от Вапцаров и Башур граждани, обединени в Инициативен комитет \"Лозенец\" - че строителното разрешително е изтекло. Спирането стана заради констатации на ДНСК за структурно изменение на проекта на сградата, без това да е надлежно отразено и защото всъщност строителите и надзора на строежа са едни и същи - т.е. собствениците на \"Артекс\" хем строят, хем сами се проверяват как строят. Спирането стана след , а \"Артекс\" обжалва в съда.   ", "date": "2019.06.20", "title": "СГС отхвърли иска на \"Артекс\" срещу организаторите на протеста против \"Златен век\""}
{"url": "https://www.actualno.com/asia/nova-porcija-naprejenie-mejdu-sasht-i-iran-v-ormuzkija-protok-news_760979.html", "text": "    Пентагонът обвини Иран за опасната ескалация на напрежението, която се дължи на нападението срещу американски безпилотен самолет, съобщиха световните агенции, цитирани от БГНЕС.      Говорителят на Централното командване на САЩ лейтенант Джоузеф Гастела категорично отрече информацията от иранската страна, че сваленият безпилотен самолет е нарушил границите на Иран. „Дронът на американския флот RQ-4 е прелетял през Персийския залив над Ормузкия проток, за да наблюдава международното въздушно пространство в района, когато е бил свален в района на Горук (Иран) Тази атака не е била провокирана от САЩ\", заяви експертът.\r\nТой отбеляза, че атаката е насочена към подкопаване на възможността на САЩ да извършват наблюдение в района, което е необходимо за запазване на свободата на корабоплаването. Според военните тези действия са \"заплаха за международната търговия\" и застрашават свободата на корабоплаване в този регион, както и световната стабилност като цяло.\r\nГастела каза, че твърденията на Иран, че дронът е бил в ирански води, са \"категорично неверни\". \"Това безотговорно нападение е знак за опасна ескалация, то се случи близо до въздушните коридори между Дубай, ОАЕ и Оман и застраши невинни граждани\", посочи Джоузеф Гастела.     Американското министерство на отбраната пусна запис с изображение на траекторията на полета на RQ-4 Global Hawk, който предполага, че безпилотното летателно средство не е над иранска територия, а се е намирало в международни води, когато е било свалено в четвъртък. Иранското правителство също публикува видеозапис, който се опитва да покаже траекторията на полета на безпилотния самолет. Двете видеоизображения изглеждат до голяма степен еднакви до крайният момент преди стрелбата.  В американските кадри дронът се връща от полета си на изток, а в иранската версия той прелита много по-близо до иранския бряг над Оманския залив, през което време би бил на иранска територия. Картата на САЩ показва териториалните води, започващи недалеч от мястото, където е летял дронът, така че ако иранската версия е истина, то дронът вероятно е преминал тази граница.          Официален Иран отбеляза, че ще се обърне към ООН, за да докаже, че \"американският шпионски самолет\" ( ), който е свалил, е навлязъл в иранското въздушно пространство, противно на твърденията на Вашингтон. \"Ние ще отнесем тази нова агресия до ООН и ще покажем, че САЩ лъжат за международните води\", каза външният министър Мохамад Джавад Зариф\r\nМалко по-рано американският президент Доналд Тръмп нарече стрелбата \"много голяма  грешка\", но заяви, че обществеността \"скоро ще разбере\" дали ще последва  военен отговор.      ", "date": "2019.06.20", "title": "Нова порция напрежение между САЩ и Иран в Ормузкия проток"}
{"url": "https://www.actualno.com/society/novinite-naj-vajnoto-za-denja-20-uni-news_760889.html", "text": "    Редакционният екип на ви представя най-важните новини за изминалия ден.       Бюджетната комисия прие намаляване на партийната субсидия от 11 лева на 1 лев с приетите  за второ четене промени в Закона за Държавния бюджет. В преходните и заключителни разпоредби се направиха промени в Закона за политическите партии и се регламентира нов източник за финансиране на партиите - дарения от юридически лица, еднолични търговци и физически лица.   \"Спорният текст на матурата по Български език и литература за седми клас беше неуместен, нямаше грешка.\" Това каза в интервю за bTV министърът на образованието и науката Красимир Вълчев. \"Решението на ЕНП е да поддържаме Вебер. След това какво ще се случи, ще видим. Нямам доверие на приближените си. Аз се разделих с най-близкия си. Семейство нямам, за съжаление. Семейство ми беше Цветанов. И сега ми липсва, но се разделих\", добави премиерът за оставката на Цветан Цветанов.     Министерството на финансите е емитирало извънредно нов вътрешен дълг на обща стойност 300 млн. лева. Причината е, че държавата събира пари за готвеното плащане накуп на 8-те изтребителя F-16 и оборудването им. Има еднакъв \"правен риск\" за водене на разследване както срещу главния прокурор, така и срещу председателите на върховните съдилища. Това заяви министърът на правосъдието Данаил Кирилов пред журналисти преди откриването на кръгла маса. Тя се провежда по повод изпълнението на решенията на Европейския съд по правата на човека по групата дела С.З. срещу България и Колеви срещу България.    Специализираната прокуратура внесе в Специализирания накзателен съд искане за задържане под стража на кмета на Костенец и привлечения към наказателна отговорност за корупционни действия заедно с него бизнесмен. Най-големият публичен холдинг в България и една от водещите независими бизнес групи в Централна и Югоизточна Европа - \"Еврохолд\" България, се споразумя да придобие бизнеса на чешката енергийна компания ЧЕЗ Груп в България. Двете страни подписаха договор днес, съобщиха от Холдинга. Министърът на външните работи на Македония Никола Димитров в предаването Топ тема на телевизия Телма говори относно Договора с България и работата на Смесената македонско-българска експертна комисия, която успя да намери общ език за праисторията, античността и дори за средновековието, но все още не за произхода и работата на Гоце Делчев, като отбеляза, че такива въпроси трябва да се решават с много мъдър подход, пише македонският ежедневник „Денешен“, цитиран от \"Фокус\". Известният канадски актьор Доналд Съдърланд и синът му Росиф Съдърланд са озвучили анимационната версия на романа \"Физика на тъгата\" на Георги Господинов. Това стана ясно от публикация във Facebook на режисьора Теодор Ушев. Тази година за 17-ти път се проведе \"Пряка линия\", в която президентът на Русия Владимир Путин отговаря на въпроси на граждани по различни теми. Народното събрание отхвърли редакционни поправки в параграф 24 на Закона за пощенските услуги. Така пощите в малките населени места с под 800 жители ще продължат да поддържат целодневна станция, персонал и разходи.  ", "date": "2019.06.20", "title": "Новините: Най-важното за деня, 20 юни"}
{"url": "https://www.actualno.com/politics/manolova-e-gotova-da-sezira-ks-za-finansiraneto-na-partiite-news_760959.html", "text": "    Омбудсманът Мая Манолова призова народните представители да не приемат промените за неограничено частно финансиране на , гласувани от бюджетната комисия в Народното събрание, съобщиха от пресцентъра на обществения защитник.      \"Обръщам се към вас, за да заявя категоричното си несъгласие с предварителните изменения в нормативната уредба, уреждаща финансирането на политическите партии, с което се допуска неограничено частно финансиране и безвъзмездно ползване на държавни и общински помещения за осъществяването на тяхната дейност\", заявява тя.   Ако предложеният корпоративен модел за финансиране на политическите партии бъде приет, Манолова \"незабавно и без колебание\" ще сезира Конституционния съд заради погазване на принципите на демократичната и правова държава и на политическия плурализъм.   ", "date": "2019.06.20", "title": "Манолова е готова да сезира КС за финансирането на партиите"}
{"url": "https://www.actualno.com/balkani/predizborno-nova-demokracija-vodi-s-11-pred-siriza-news_760824.html", "text": "    Проучване на общественото мнение в Гърция сочи, че две седмици преди изборите основната опозиционна партия „Нова демокрация“ води с 11% пред управляващата сега Сириза, съобщи в. „Катимерини“, цитиран от БГНЕС.      Попитани кого смятат да подкрепят, 34,5% от респондентите посочват консерваторите, следвани от 23,3 подкрепящи лявата Сириза. 5,1% са за лявоцентристкото Движение за промяна, 3,8% за компартията, 3,2% за проруското Гръцко решение и 3% за МеРА25 на бившия финансов министър Янис Варуфакис.\r\nЗа първи път неонацистката Златна зора падна под 1,8%.\r\nОсвен това от проучването става ясно, че 39,8% от анкетираните очакват победа за „Нова демокрация“, докато оптимистично по отношение на предполагаемия резултат на Сириза гледат 27%.  Попитани кой изглежда по-добре да бъде следващ премиер, 36% от респондентите посочват лидера на „Нова демокрация“ Кириакос Мицотакис срещу 24,7%, които са за Алексис Ципрас. ", "date": "2019.06.20", "title": "Предизборно „Нова демокрация“ води с 11% пред Сириза "}
{"url": "https://www.actualno.com/society/prirodozashtitnici-otnovo-protestiraha-v-centyra-na-sofija-news_760956.html", "text": "    Протест на 20 природозащитни организации, обединени в група „Бетономорие“, блокира движението в централната част на София, предаде БГНЕС.      Природозащитните се събраха по-рано днес на протест пред президентството с искане държавният глава да наложи вето на гласуваните промени в Закона за Черноморското крайбрежие.\r\nПрипомняме, че с поправките в закона депутатите решиха палатки, кемпери и каравани да могат да се разполагат само в изрично определени зони, а поставянето на плажни принадлежности върху пясъчните дюни да бъде забранено. Реално обаче по-големият проблем е, че т.нар. ембрионални дюни не попадат в обхвата на законопроекта и всъщност строителството върху тях де факто не е забранено, а от тези дюни \"произлизат\" всички останали.\r\nСпоред протестиращите новите текстове ограничават правото на свободно къмпингуване и допускат продължаване на презастрояването край морето.  Протестиращите настояват за среща с президента. Към момента те заявиха, че в продължение на 3 дни ще опъват палатки пред шадравана на президентството.    Мирослава Петрова, която е сред организаторите на протеста, заяви, че промените в закона вместо да се погрижат за сериозните проблеми на Черноморието – замърсяване и презастрояване, реши да удари по конституционните права на хората. \"Една държава, която не си е прибрала дюните – 3272 дка от общо 4500 вече са частни. Кой защитава правата на държавата – ние или законотворците\", пита природозащитникът.    Сред колоритните протестиращи беше мъж, който предпочете да се представи като Владимиров. Специално за протеста той си е ушил затворнически костюм. „Облечен съм така, защото съм потенциален престъпник, пътник за затвора. Обичам да си къмпингувам на открито. С тези наредби, ако паркирам на два километра и половина от бреговата ивица, подлежа на санкция 500 лева и стигна при повторно нарушение до 5000 лева. Понеже това са непосилни глоби, аз затова предварително съм си ушил един костюм да не натоварвам държавата, взимам си торбичката и отивам в затвора“, обясни мотивите за колоритния вид недоволният мъж.  ", "date": "2019.06.20", "title": "Природозащитници отново протестираха в центъра на София"}
{"url": "https://www.actualno.com/lovech/v-teteven-pochistiha-pametnicite-na-petko-milev-strashnija-i-vasil-levski-news_760962.html", "text": "    В град Тетевен бяха почистени паметниците на Петко Милев Страшния и Васил Левски. Дейностите бяха свързани с предстоящото честване на 200 години от рождението на Петко Милев Страшния, което ще се отбележи на 29 юни.      Почистването бе извършено със спомоществователството на Фондация \"Българска памет\" и Фондация \"Доцент Борислав Великов – Монтана\", като доц. Борислав Великов е потомък на Петко Страшния.   Освен почистване на самите паметници с пясъкоструйка и водоструйка, бяха почистени и буквите на Тетевен, които красят входа на града, заедно с водната каскада и чешмата, като паметникът на Петко Милев Страшния бе импрегниран.   ", "date": "2019.06.20", "title": "В Тетевен почистиха паметниците на Петко Милев Страшния и Васил Левски"}
{"url": "https://www.actualno.com/asia/kim-chen-un-i-si-dzinpin-si-dadoha-istoricheska-sreshta-v-phenjan-news_760945.html", "text": "    Лидерът на Северна Корея Ким Чен Ун разговаря с китайския президент Си Дзинпин в Пхенян по време на историческа визита, белязала собствените предизвикателства на всеки от двамата с американския президент Доналд Тръмп.      Със замразяването на ядрените преговори на САЩ със Севера, Ким каза на ключовия си дипломатически поддръжник и основен доставчик на търговия и помощи, че е \"готов да прояви търпение\", предадоха световните агенции, цитирани от БГНЕС.\r\nСи е първият китайски президент, посещаващ Северна Корея след 14 години, след като отношенията между съюзниците от Студената война се влошиха вследствие на ядрените провокации на Пхенян и последвалата подкрепа на Пекин за санкциите на ООН. Пхенян се стреми все повече към реципрочност от Си, докато според дипломати Пекин има нужда от време, за да види как ще се развият ядрените преговори между Ким и Тръмп.   По време на официалните разговори според китайската държавна телевизионна компания CCTV Ким е казал на Си, че Северът е взел \"много положителни мерки, за да избегне напрегнатата ситуация\" през изминалата година, \"но не е получил положителни отговори от съответните страни\".  \"Това не е нещото, на което КНДР се надява\", е посочил Ким.\r\nПхенян иска да демонстрира пред Тръмп, че има подкрепата на Китай, след като втората среща на върха в Ханой през февруари се разпадна без сделка.\r\nСи е казал на Ким, че \"оценява положително\" усилията на Севера и е \"готов да засили координацията и сътрудничеството с КНДР и всички заинтересовани страни\".    Ким посрещна Си на летището в Пхенян, от което започна двудневното държавно посещение със съпругата му Пенг Люан, външния министър Ван И и други официални лица.   Беше отправен поздрав от 21 залпа, преди двамата да потеглят из столицата заедно в кабриолет Мерцедес Бенц под десетки хиляди аплодисменти на жители по улиците и от прозорците на домовете им.\r\nСи бе посрещнат в двореца Кумсусан - мавзолея, където се съхраняват телата на основателя на Севера Ким Ир Сен и неговият наследник Ким Чен Ир - дядо и баща на сегашния лидер на държавата.\r\nВестник „Родонг Синмун“, поддръжник на управляващата партия, посвети първата си страница на посещението с цветна снимка на Си.\r\nВластите са наложили строги ограничения на други медии, като международни журналисти в Пхенян не бяха допуснали да отразяват посещението.   Посещението на Си включва и спирка на Кулата на приятелството в Пхенян, построена в чест на милионите китайски войници, спасили силите на Ким Ир Сен от поражение по време на Корейската война. ", "date": "2019.06.20", "title": "Ким Чен Ун и Си Дзинпин си дадоха историческа среща в Пхенян"}
{"url": "https://www.actualno.com/curious/dneven-horoskop-za-21-uni-news_760803.html", "text": "     Овен       Този петък ще се опитат да ви въвлекат в конфликт, в който имате приятелски отношения и с двете страни. Бъдете мъдри и не се подавайте на провокации. По-скоро се опитайте да вразумите спорещите. Телец Този петък ще бъде истинска вихрушка за вас. Ще сте в центъра на уникални събития и ще сте героят на деня. Не забравяйте, че това което покажете днес ще трябва да направите отново и занапред.   Близнаци Този петък ще е лек и приятен, въпреки облаците, които са надвиснали над плановете през последните дни. Просто си давате сметка, че не може да контролирате всичко и няма смисъл да се ядосвате. Намерете време за медитация и/или молитва. Рак     Този петък не прибързвайте.  Просто гледайте и изчакайте. Колкото и да ви се струва невероятно това е печелившата тактика за вас.  Ще се учудите на вътрешното спокойствие, което ви е обзело. Интуицията ви няма да ви подведе. Лъв Днес ще ви се стоварят допълнителни задължения. Не се стремете да работите за двама, а съобразете ресурсите с условията, в които се намирате. Дева Отсега се обадете на роднините си, за да се разберете как ще прекарате уикенда. Предстои ви семейна среща и се постарайте не само да присъствате на нея, но и да допринесете за това тя да протече на ниво. Не пестете откъм време и средства.   Везни Днес не си правете илюзии относно отношенията с хората. Ако има проблем милите очи и думи няма да смекчат нещата.  Бъдете реалисти и не забравяйте значението на думата „компромис”.    Скорпион Днешният ден ще е прекалено шумен и тежък.  Ако ви предстои работа нагласете екрана така че светлината да не е толкова ярка.  Пуснете си приятна, но ненатоварваща музика, изобщо въоръжете с всички способи да улесните деня си. Стрелец Вашият ден ще премине леко, но много от събитията ще ви дадат ценна информация. Бъдете мълчаливи и наблюдателни. Това, което видите и чуете днес ще ви е от полза в близкото бъдеще. Козирог    Днешният ден ще е особено успешен за вас . Ако ви предстои важна среща изберете дрехи в червено, но със златист елемент. Бъдете прями и не се страхувайте да атакувате. Водолей Днес може да си позволите да се поотпуснете.  Достатъчно напрегнати бяха последните дни за вас. Прекарайте деня с човека, когото най-много обичате или с когото ви е най-приятно да контактувате. Риби Днешният ден ще ви поднесе новина, която може да приемете като възмездие за ваши предишни неприятности и проблеми. Не злорадствайте, обаче. Всяко отрицателно чувство към някого може да се върне обратно при вас. ", "date": "2019.06.20", "title": "Дневен хороскоп за 21 юни"}
{"url": "https://www.actualno.com/analysis/dnevni-avaz-es-trjabva-da-spre-da-se-prestruva-che-shte-prieme-zapadnite-balkani-news_760789.html", "text": "    Държавите от Западните Балкани се преструват, че провеждат реформи, за да изпълнят условията за напредък към членство в Европейския съюз, а Европа се преструва, че ще ги приеме, пише сараевският ежедневник Dnevni Avaz в материал, представен без редакторска намеса от агенция Фокус.      Така може да се опише текущото състояние на процеса на разширяване, който практически е влязъл в задънена улица. Някои страни от ЕС, най-вече Нидерландия и Франция, с радост биха заявили, че няма да има бъдещо разширяване. Но не могат, тъй като знаят, че такова послание може да предизвика ново напрежение в региона на Западните Балкани, където очакват да имат общо бъдеще с ЕС, без значение колко е далеч това, което се нарича „европейска перспектива“, се казва в анализ на EurActiv.   Това, което се случи през последните дни относно приемането на заключенията за процеса на разширяване на заседанието на Съвета по общи въпроси, е най-добрият пример за това доколко е нежелана тема.\r\nДипломати в работни групи, постоянни представители на държавите-членки и след това министри с дни се консултираха как да отхвърлят предложението за започване на преговори със Северна Македония и Албания, без да това да се тълкува като отказ. По този начин майсторите на езикова акробатика, с каквито е пълно в ЕС, имаха задачата да покажат на обществеността, че това НЕ означава МОЖЕ БИ, и МОЖЕ БИ да бъде разбрано като ДА. А и за двете страни Европейската комисия заяви, че са изпълнили необходимите условия за отваряне на преговори.  За , която промени името си, за да получи правото да започне преговори, това е десетата година, в която Комисията предлага започване на преговори. Досега като оправдание това да не се случи се използваше гръцката блокада. Гърция вече не се противи, тъй като споразумението за решаване на спора около името вече влиза в сила. Но сега отварянето на преговори бе блокирано от Франция с помощта на Холандия и мълчаливата подкрепа на Германия.\r\nТрудно е да се каже дали е вярно, че правителствата на Холандия и Франция просто са казали категорично, че са против, или за решението е отговорна Германия, която използва необходимостта да завършат процедурите в Бундестага , за да откаже. Холандците винаги са казвали, че имат „строг, но справедлив подход“, но сега се оказа, че от това е останал само „строгият подход“. Доколко тази страна е против разширяването на ЕС се показва и от примера на Украйна, която влезе във война, само и само за да се доближи до Европейския съюз, но гражданите на Холандия гласуваха на дори срещу Споразумението за асоцииране, което няма нищо общо с възможното членство в ЕС.   Вместо за решението, страните-членки ЕС отделиха най-много време на преговори за това, как да отложат това решение и как да формулират отказа. Дали, когато поставят нов срок за взимане на решение да посочат просто есента, септември или октомври, или нищо. Дали да вземат „позитивно“ или „сдържано“ решение. Холандия, Франция и Германия мъдро използваха Европейската комисия, която им помогна да отложат решението. Първо поискаха от нея да отложи приемането на пакета за решение до завършването на европейските избори.    Така, вместо през април, пакетът бе пуснат в края на май. Сега казват, че времето е прекалено малко и че ще се „върнем на този въпрос след...“. Най-смешно е, когато се твърди, че скептицизмът по отношение на разширяването на ЕС в държавите-членки се дължи на подкрепата за крайната десница. А най-големите пречки пред разширяването поставят правителства, които са либерали (Холандия и Франция), както и християндемократи и социалдемократи (Германия). ЕС не е искрен относно разширяването и би било по-добре да престане да се преструва. Германия е донякъде отворена за продължаването на процеса, но след като Ангела Меркел напусне правителството, нещата могат да се променят в тази страна, тъй като там няма много приятели на разширяването. А повече от 60% от гражданите на Германия, както и на Франция, вече са против приемането на нови държави в ЕС.\r\nОт друга страна и лидерите на държавите в , от които някои са предплатени на длъжността и вече са доживотни лидери, не са толкова много загрижени за някакво истинско „европейско бъдеще“, да не говорим за изпълнението на условията в борбата с корупцията, организираната престъпност, непотизма, осъждането на военните престъпления и деполитизация на съдебната власт. Може би някои от тези лидери в региона са прави, когато казват, че такива прояви има навсякъде, дори и в ЕС, но това не им помага. Защото, наред с други неща, лошият опит с някои от страните, които преди това са били приети в ЕС, се използва като причина за възпрепятстване на тези, които чакат реда в процеса на разширяване.\r\nПри такива обстоятелства Хърватия ще бъде в неудобно положение, когато по време на председателството на ЕС през следващата година ще се опита да съживи процеса на разширяване на специална среща на върха в Загреб. Защото Франция, Германия и Холандия могат да имат напълно противоположни планове, за да забавят процеса или да изградят някаква алтернатива за онези страни, която не би означавала пълноправно членство.    ", "date": "2019.06.20", "title": "Dnevni Avaz: ЕС трябва да спре да се преструва, че ще приеме Западните Балкани"}
{"url": "https://www.actualno.com/books/legendarnijat-donald-sydyrland-ozvuchava-fizika-na-tygata-na-georgi-gospodinov-news_760852.html", "text": "     Известният канадски актьор Доналд Съдърланд и синът му Росиф Съдърланд са озвучили анимационната версия на романа \"Физика на тъгата\" на Георги Господинов. Това стана ясно от публикация във Facebook на режисьора Теодор Ушев.      \"Всичко е възможно, когато има добра воля и отдаденост! Гласовете на английската версия на \"Физика на тъгата\" бяха записани и завършени след серия от сесии в Ню Йорк и Монреал. Благодарение на тези невероятни хора, актьори и вече съмишленици в Тъгата - Росиф Съдърланд и Доналд Съдърланд (в ролите на сина и бащата) , които доказаха, че колкото по-голям артист си, толкова си по-човечен и скромен. И на екипа зад този луд проект, които превъзмогнаха болести, трафик аксиденти, закъснения на самолети, и т. н. за да се случи всичко така, както е било замислено\", написа Ушев в социалната мрежа.   Вторият роман на Георги Господинов „Физика на тъгата“ с излизането си оглави класациите за най-продавани книги в България.\r\nПисателят и Теодор Ушев и преди са работили заедно. Общият им филм „Сляпата Вайша“ беше номиниран за „Оскар“ в категорията за късометражна анимация.    ", "date": "2019.06.20", "title": "Легендарният Доналд Съдърланд озвучава \"Физика на тъгата\" на Георги Господинов"}
{"url": "https://www.actualno.com/politics/borisov-s-enp-poddyrjame-veber-cvetanov-mi-beshe-semejstvoto-news_760862.html", "text": "     \"Решението на ЕНП е да поддържаме Вебер . След това какво ще се случи, ще видим.\"      Това заяви министър-председателят Бойко Борисов в отговор на въпроси на журналисти в Брюксел. Премиерът участва в заседанието на Европейския съвет, което се провежда днес и утре в Брюксел.\r\nТой уточни, че в момента в Европарламента положението е .      Борисов коментира още, че е разговарял с Мишел Барние, като са обсъдили различни въпроси, включително излизането на Великобритания от ЕС, но заяви че отказва коментар по темата дали ще подкрепи кандидатурата му за председател на Европейската комисия.\r\nПо-рано днес държавите от т.нар. \"Вишеградска четворка\" - Унгария, Чехия, Словакия и Полша обявиха, че ще подкрепят кандидатурата на Барние за следващ председател на ЕК. В момента той е на поста главен преговарящ от ЕС за Brexit.\r\nБорисов каза още, че е запознат с трите имена, които настоящият председател на Съвета на Ес Доналд Туск ще предложи за трите най-висши поста в Блока - председател на ЕК, председател на ЕП и председател на Съвета, но отказа повече информация.    Той призна, че няма доверие и на най-близките си, а .\r\n\" И сега ми липсва, но се разделих\", добави премиерът за оставката на Цветан Цветанов.   Той не пропусна да говори и по темата за . \"Не мога да разбера защо продължават дискусиите за субсидиите. Вижда ми се вече нахално. Преди две години цялата кампания на президента мина под искането за субсидия от 1 лев на глас\", коментира Борисов.\r\n\"Преди 5-6 месеца поех ангажимент, че ще вкарам това отново в Народното събрание. Тогава имаше бой по ГЕРБ от сутрин до вечер защо не се приема това. Поех ангажимент и го внесохме. Какво искат от нас повече\", попита премиерът.   \"Казват, че не им достигат субсидии. Добре, има и американски модел. Ние поддържаме това, което гласуваха 2,5 млн. души. Затова съм посочил 1 лев. На когото не му стигат парите, може по най-прозрачния начин да посочи фирма \"Х\" или милионер от Щатите дарява толкова пари. И това става пред цяла България\", добави той.\r\n\"Нинова призова банкерите в БСП да затворят портфейлите си. Сега могат да ги оставят отворени и да посочат кой колко пари е внесъл в БСП. Един бизнесмен 10 милиона, друг 5 милиона и да си ги узаконят\", коментира Борисов.   \"Преди няколко дни каза, че аз не съм успял да й взема оставката. Какво общо имам аз. Аз не съм я карал да я пише и да я подписва. Тя я написа сама, аз не съм те карал, бе, човек\", обърна се министър-председателят към Корнелия Нинова.\r\nТой отново потвърди, че европейски комисар ще бъде Мария Габриел , като за пореден път я нарече с моминското й име - Неделчева.\r\n\"Мария Неделчева ще бъде българският еврокомисар. Тя е най-подготвена за позицията\", уточни премиерът. По темата за АЕЦ \"Белене\" Бойко Борисов беше лаконичен. \"По никакъв начин не е застрашена сигурността на България, защото работят всички блокове. Електрическите централи са пълни, централата работи на пълна мощност\", посочи Борисов. ", "date": "2019.06.20", "title": "Борисов: С ЕНП поддържаме Вебер, Цветанов ми беше семейството"}
{"url": "https://www.actualno.com/society/i-tajnijat-klient-padnal-v-bezdnata-kat-sofija-chakal-6-chasa-na-opashka-news_760830.html", "text": "           От Министерски съвет заявиха, че предстоят нови проверки.       ", "date": "2019.06.20", "title": "И \"тайният клиент\" паднал в бездната КАТ-София, чакал 6 часа на опашка"}
{"url": "https://www.actualno.com/business/tbi-bank-predlaga-oshte-po-dobri-uslovija-po-srochni-depoziti-news_760861.html", "text": "    Осъществяването на мечтите е това, към което много хора се стремят през целия си живот. Често, мечтите ни са свързани с нашите спестявания – парите, които сме изкарали с много труд трябва да „работят“ за нас. За съжаление в наши дни банковите депозити – спестовните продукти с най-нисък риск, предлагат исторически ниска доходност.      TBI Bank е позната като банка, която предлага някои от най-добрите лихвени условия по депозити. Решихме да направим още една крачка в тази посока, предлагайки нещо специално. Добавихме 0.20% към лихвените условия в лева и в евро за депозити за срок от над 1 година. След добавянето на този бонус, лихвените проценти по 18, 24 и 36-месечните депозити и в двете валути станаха съответно 1.15%, 1.30% и 1.50%. Предложението ни е валидно както за настоящите ни клиенти, така и за новите такива. , обясни Лукас Турса, старши вицепрезидент „Финансиране“ в TBI Bank. За TBI Bank   TBI Bank е фокусирана върху потребителското финансиране и кредитирането на малки и средни предприятия и оперира в България, Румъния, Германия и Швеция. Ние сме част от 4Finance Group, глобален лидер в дигиталното потребителско финансиране. Чрез мрежа от над 6 600 точки на продажба, ние обслужваме повече от 1.2 милиона регистрирани клиенти. TBI Bank е горда със своя подход, изцяло фокусиран върху нуждите на клиента, който определя стратегията ни да се превърнем в дигитална банка от следващо поколение. Именно този подход е движещата сила, която устойчиво ни подрежда сред най-печелившите банки в България за последните 4 години (Capital K10). ", "date": "2019.06.20", "title": "TBI Bank предлага още по-добри условия по срочни депозити "}
{"url": "https://www.actualno.com/pleven/plevenski-policai-izzeha-unikalni-samodejni-oryjija-news_760836.html", "text": "    Девет самоделни пушки, изработени по подобие на оръжието в европейската версия на филма „Денят на Чакала”, са открили плевенските криминалисти в дома на 59-годишен жител на град Пордим. Акцията е била проведена вчера след обяд след постъпила оперативна информация за този арсенал. При претърсването са намерени и 559 патрона 22-ри калибър. На собственика на пушкалата и боеприпасите е взета 72-часова мярка за неотклонение „ задържане под стража ” и му е повдигнато обвинение за незаконно притежание на оръжие. Това съобщи наблюдаващият делото прокурор Владимир Николов.      Иззетите самоделки днес бяха показани на медиите. Те наистина много напомнят оръжието, с което във филма наемният килър Чакала трябваше да убие ген. Шарл дьо Гол. Имат заглушители, сгъваеми приклади и се зареждат с по един патрон. Цевите са нарезни. Липсва им само оптика. Според специалистите те са изработени на високо професионално ниво\r\n„Смятаме, че извършеното деяние е с изключителна обществена опасност. Събрани са първоначални доказателства, че тези оръжия са произведени от обвиняемия по делото. Използвал е части от въздушни пушки и други детайли и е направил напълно годни огнестрелни оръжия – установено е, че с всяко от тях е произведен изстрел. Назначени са съответните експертизи. По делото има данни, че обвиняемият е предоставял оръжия на други лица, които ще бъдат издирени и разпитани” – допълни прокурор Николов.\r\n59-годишният се водел безработен, неосъждан, досега не е регистриран за криминални прояви. Обяснил на разследващите, че изработването на оръжията му било хоби. Правел пушките в гаража си, който приспособил на работилница.   ", "date": "2019.06.20", "title": "Плевенски полицаи иззеха уникални самодейни оръжия"}
{"url": "https://www.actualno.com/society/bioproizvoditeli-poluchiha-oshte-9-mln-lv-subsidii-news_760837.html", "text": "    ДФ „Земеделие“ преведе още близо 9 млн. лв. (8 923 520 лв.) по мярка 11 „Биологично земеделие“ от ПРСР 2014-2020 г., съобщиха от Фонд \"Земеделие\". Плащане получиха 964 земеделски стопани с одобрени заявления по направление „Биологично растениевъдство““, „Биологично пчеларство“, „Биологично животновъдство”, както и тези които са заявили повече от едно от гореизброените направления от мярка 11 „Биологично земеделие“ от ПРСР 2014-2020 за Кампания 2018.      Ставките, по които се извършва оторизацията на субсидиите, са регламентирани в Наредба № 4 от 24 февруари 2015 г. за прилагане на мярка 11 „Биологично земеделие“ от ПРСР 2014-2020 г. Подпомагането по мярката е във вид на годишно компенсаторно плащане за земеделски стопани, които доброволно извършват биологични дейности.   75% от средствата се осигуряват от Европейския земеделски фонд за развитие на селските райони (ЕЗФРСР), а останалите 25% - от националния бюджет. Миналата седмица 2 582 биопроизводители получиха близо 34,5 млн. лв. (34 498 247 лв.) по мярка 11 „Биологично земеделие“ от ПРСР 2014-2020 г. Общо до момента по мярката за кампания 2018 са изплатени 43 421 767 лв. ", "date": "2019.06.20", "title": "Биопроизводители получиха още 9 млн. лв. субсидии"}
{"url": "https://www.actualno.com/america/senatyt-glasuva-protiv-prodajbite-na-oryjie-za-sauditska-arabija-news_760966.html", "text": "    Републиканският сенат гласува днес блокиране на продажбите на оръжие от САЩ за Саудитска Арабия и други арабски съюзници – ход, с който законодателите, възмутени от кралството, порицават президента Доналд Тръмп.      Горната камара на Конгреса гласува с 53 на 45 гласа за одобрение на първата от трите резолюции, които ще попречат на продажбите за 8,1 млрд. долара, обявени по-рано тази година, с шепа републиканци застанали на страната на демократите, предадоха световните агенции, цитирани от БГНЕС.   Около 22 резолюции, ако всички бъдат одобрени и след това приети от контролираната от демократите Камара на представителите, ще блокират продажбите на съоръжения за поддръжка на въздухоплавателни средства, боеприпаси и други оръжия за Саудитска Арабия, Обединените арабски емирства и Йордания в момент на засилено напрежение в средния Изток. ", "date": "2019.06.20", "title": "Сенатът гласува против продажбите на оръжие за Саудитска Арабия"}
{"url": "https://www.actualno.com/crime/vyzrastna-jena-beshe-blysnata-dokato-presicha-na-peshehodna-pyteka-vyv-varna-news_760834.html", "text": "    Възрастна жена беше блъсната, докато пресича на пешеходна пътека във Варна, предаде \"Дарик\".      Инцидентът е станал в ранните вечерни часове на 19 юни на кръстовището на улица „Шипка” и булевард „Мария Луиза”. 77-годишната пенсионерка е пресичала, когато е била пометена от „Нисан”, управляван от 36-годишна водачка.   Пострадалата е настанена в болница със счупени ръка и рамо. За лечение е приет и мотоциклетист, който на кръстовището между улица „Акад. Андрей Сахаров” и бул. „Сливница” е бил ударен от преминаващ на червен светофар автомобил.\r\nЗад волана на леката кола „Ауди” е бил 25-годищен младеж от Търговище. Пострадалият мъж е с фрактура на таз.   ", "date": "2019.06.20", "title": "Възрастна жена беше блъсната, докато пресича на пешеходна пътека във Варна"}
{"url": "https://www.actualno.com/burgas/v-edin-ot-poslednite-dni-na-uni-galeriite-i-muzeite-v-burgas-shte-rabotjat-bezplatno-news_760843.html", "text": "    Музеите и галериите в Бургас ще работят безплатно на 26 юни . Инициативата \" Денят за Вас \" е на Министерството на туризма.       Местата, които могат да бъдат посетени са - Къща музей \"Петя Дубарова\", Исторически, Етнографски, Археологически и Природонаучен музеи, Туристически комплекс \"Акве Калиде\", Културен център \"Морско Казино\", както и музеят на остров \"Св. Анастасия\". Бургаската художествена галерия \"Петко Задгорски\" също е част от инициативата. разговаря с художника Георги Динев, който е директор на галерията: “На първия етаж на галерията е подредена постояната експозиция, където могат да се видят картини на големи български художници, като Майстора, Дечко Узунов, Атанас Яранов, Денчо Обрешков и др. Техните платна са от 70-те, 80-те години, има и по-ранни работи. На втория етаж, тази вечер, ще бъде открита изложба на големия български фотограф Александър Иванов. Хората го познават най-вече с неговите снимки от въздуха. Той снима България от птичи поглед, но не с дрон, а от делтапланер, което е съвсем различно. Една много интересна, богата и разнообразна изложба.   На третия етаж се намира една от най-хубавите в цяла България постоянна експозиция на икони, след криптата „Александър Невски“. Само една, две галерии в страната имат такава богата сбирка. В нашата експозицията иконите са 80, така че, има какво да се види и всички са добре дошли в галерията“.    Инициативата, да бъдат посетени безплатно културни институции, има за цел да стимулира хора от различни поколения да се докоснат до произведения на изкуството, арте факти и различни документи, свързани с историята на България и световната култура. ", "date": "2019.06.20", "title": "В един от последните дни на юни галериите и музеите в Бургас ще работят безплатно"}
{"url": "https://www.actualno.com/crime/3-godini-i-4-meseca-zatvor-za-pedofil-bludstval-s-3-deca-news_760790.html", "text": "    40-годишният Дилян Д., който е бил предаден на съд с обвинителен акт на Окръжната прокуратура в Търговище за с три деца, бе осъден днес на 3 години и 4 месеца лишаване от свобода при общ режим. Присъдата на Търговищкия окръжен съд бе постановена при условията на съкратено съдебно следствие, поискано от подсъдимия с цел получаване на наказание, намалено с една трета. Това съобщиха от Апелативната прокуратура във Варна.      Мъжът, който според експертизата страдал от разстройство на сексуалното влечение – педофилия, извършил блудствените действия по време на лятната ваканция през миналата година. Жертви на престъпните му действия станали  момчета на 6 и 8 години и 9-годишно момиченце, които живеели в една къща с насилника и в отсъствието на родителите им.   Разкриването на 40-годишния станало случайно. Приятел на бащата на едно от пострадалите деца видял, че 6-годишното момче влиза в къщата заедно с насилника, като носело кафе и запалена цигара. Дилян подкупвал децата с лакомства, разрешавал им да пушат и да пият кафе. Спечелил доверието им, като им пускалдетски филми, а впоследствие започнал да им показва клипове с порнографско съдържание. Включвал се в игрите им,като предлагал да играят на „Чичо Доктор“, а блудственитедействия представял като масажи.\r\nПрисъдата на Търговищкия окръжен съд подлежи на обжалване пред Апелативния съд във Варна.   ", "date": "2019.06.20", "title": "3 години и 4 месеца затвор за педофил, блудствал с 3 деца"}
{"url": "https://www.actualno.com/politics/danail-kirilov-ne-poe-otgovornost-za-razsledvaneto-na-trimata-golemi-news_760781.html", "text": "    Има еднакъв \"правен риск\" за водене на разследване както срещу главния прокурор, така и срещу председателите на върховните съдилища. Това заяви министърът на правосъдието пред журналисти преди откриването на кръгла маса. Тя се провежда по повод изпълнението на решенията на Европейския съд по правата на човека по групата дела С.З. срещу България и Колеви срещу България. Също така засяга засяга в цялост проблема за неефективното наказателно производство в България и липсата на гаранции за независимо наказателно разследване срещу главния прокурор .      Кирилов каза, че не иска да влиза в спор и за това кой иска въвеждане на механизъм в закона, който да позволява разследване срещу \"тримата големи\" в съдебната власт – главния прокурор и председателите на и Върховния административен съд (ВАС), а не само срещу главния прокурор. Нека съобразим Конституцията, където в частта \"Съдебна власт\" статутът на тримата големи винаги е бил равноустановен , каза още правосъдният министър.   Той подчерта, че в неговото предложение е предвиден режим за тримата големи, който подлежи на дебат. След като всички заинтересовани страни изразят становището си по въпроса, парламентът трябва да вземе окончателното решение дали този режим ще бъде и за тримата заедно или само за главния прокурор. Кирилов изрази мнение, че какъвто е правният риск за водене на разследване спрямо главния прокурор, такъв трябва да е и спрямо председателите на ВКС и ВАС. Той се аргументира с факта, че не е лесно един първоинстационен съдия да постанови осъдителна присъда срещу началника си - председател на върховен съд .  \"За нас е важно да докажем пред партньорите си висок стандарт и сериозност на вътрешния режим за готовност да се изпълняват тези решения, защото бихме искали да бъдем равен, пълноправен член на ЕС и се надявам нашите партньори да ни зачетат за такъв\", добави министърът на правосъдието.\r\nПричината за изявлението бе фактът, че миналата седмица за законодателни промени, които позволяват разследване на \"тримата големи\", като обясни, че отговаря на изискванията в докладите на Европейската комисия и препоръките, отправени в тях.   В същото време от Комитета на министрите, отговарящ за изпълнението на решенията на Европейския съд по правата на човека (ЕСПЧ), заявиха ден по-рано в официално съобщение, че комитетът \" не е поставял изискване за промяна на процедурата за освобождаване от длъжност (или за разследване) на председателите на върховните съдилища на България\".     Проектът за промени в закона на Кирилов бе посрещнат с критики и от други десет неправителствени организации малко след като бе обявен публично. Според неправителствените организации няма нужда от специален ред за разследване на председателите на върховните съдилища , тъй като начинът, по който се образува наказателно производство срещу тях можел да се превърне в сплашващо влияние върху съда. ", "date": "2019.06.20", "title": "Данаил Кирилов не пое отговорност за разследването на \"тримата големи\" "}
{"url": "https://www.actualno.com/europe/smyrtonosen-virus-v-gyrcija-razprostranjavat-go-komari-news_760849.html", "text": "    В Гърция има много регистрирани случаи на западнонилска треска - туристите от света са предупредени, предава македонското електронно издание Crnobelo, цитирано от \"Фокус\".      Хората, които това лято пътуват до страната, трябва да внимават с комарите, които може да са носители на смъртоносния вирус, пишат британски и американски медии, цитирани от изданието. Здравните курорти в Гърция признават, че това е заплаха за общественото здраве и че над 300 души са били заразени миналата година. Съобщава се, че симптомите са грипоподобни – усещане за изтощение, болки в тялото, обриви и др. За заболяването няма ваксина и преминава само, но може да бъде смъртоносно и да причини менингит, гърчове, увреждане на нервите и сериозна слабост при някои хора. Миналата година около 50 гърци са починали от болестта, предава Радио „Фокус“ в рубриката „Балкански туристически часовник“.   Изданието се позовава на вестник Guardian, който съобщава, че е имало значителен брой случаи на хора, заразени със западнонилска треска, и е време туристите да бъдат предупредени.\r\nCrnobelo предава, че миналата година в Гърция са регистрирани рекордни 316 души, диагностицирани с вируса. Заболяването не се предава от човек на човек, а само чрез комари. При някои хора може да не се проявяват симптоми, но при други да е животозастрашаващо. Все пак далеч повече са случаите, при които няма проблем - 80% от заболелите дори не разбират, защото няма симптоми, вече при другите 20% се получават различни видове усложнения - от прекарване на болест като грип в повечето случаи, до развиване на менингит в доста по-редки случаи . Препоръчва се всички да вземат предпазни мерки като носят блузи с дълги ръкави, да избягват застоялата вода и да използват мрежи и спрейове против комари. Вирусът се разпространява най-вече в селските райони около Солун и този на Атика, който включва Атина.   ", "date": "2019.06.20", "title": "Смъртоносен вирус в Гърция - разпространяват го комари"}
{"url": "https://www.actualno.com/starazagora/pyrvi-turnir-po-pojaroprilojen-sport-za-kupa-sevtopolis-zapochna-v-kazanlyk-snimki-news_760738.html", "text": "    Над 80 състезатели участват в , който започна днес в Казанлък. В двора на Районната служба \"Пожарна безопасност и защита на населението\" ()ПБЗН) те мерят сили в преодоляване на препятствия като при истински пожар, в гасенето на огън, изкачване с щурмова стълба до четвъртия етаж на учебна кула, в построяване на плангови линии за най-кратко катерене. Надпреварата ще бъде в индивидуални и колективни дисциплини. В турнира за Купа \"Севтополис\" участват представителните мъжки отбори по пожароприложен спорт на регионалните дирекции ПБЗН на - Бургас, Варна, Враца, Кърджали, Пловдив, Разград, Стара Загора и представителния отбор на Факултет ПБЗН на Академията на Министерството на вътрешните работи. С пожелание за успех в Първия турнир по пожароприложен спорт за Купа \"Севтополис\" се обърна към състезателите Галина Стоянова, кмет на община Казанлък. Тя благодари за инициативата на комисар Стоян Колев, директор на Регионалната дирекция ПБЗН в Стара Загора и за избора на казанлъшката пожарна. „Този първи път тук в турнира да стане традиционен и да ви виждаме всяка година тук във все по-добра и по-добра форма“, пожела тя. Начало на състезанието даде старши комисар Красимир Шоторов, директор „Оперативни дейности“ към Главна дирекция ПБЗН, който благодари на Галина Стоянова за подкрепата и я поздрави за  създадените условия за казанлъшките пожарникари.        ", "date": "2019.06.20", "title": "Първи турнир по пожароприложен спорт за Купа „Севтополис“ започна в Казанлък (СНИМКИ)"}
{"url": "https://www.actualno.com/crime/vyzrasten-myj-skochi-ot-etaj-na-bolnica-i-pochina-na-mjasto-news_760767.html", "text": "    83-годишен мъж скочи от висок етаж на пловдивска болница, съобщиха от полицията. Той е загинал на място. Инцидентът е станал тази нощ, а сигналът е подаден в 3:40 часа, съобщи МВР.      Мъж скочи от блок в столичния квартал „Толстой“   Възрастният мъж е бил пациент на Университетска болница \"Пловдив\". Установена е самоличността му. При първоначалния оглед на трупа, не са открити следи от насилие.\r\nЖена скочи от блок и загина на място  По случа я образувано досъдебно производство. Уведомена е прокуратурата. ", "date": "2019.06.20", "title": "Възрастен мъж скочи от етаж на болница и почина на място"}
{"url": "https://www.actualno.com/starazagora/katalog-s-dvijimi-kulturni-cennosti-izdadoha-v-stara-zagora-news_760759.html", "text": "    Богато илюстрираният албум „ Културно историческо наследство на Стара Загора “ представя артефакти от над 200-те хиляди  движими културни ценности, които се съхраняват в сбирките на Регионалния исторически музей (РИМ) , и 50 произведения на изобразителното изкуство от фондовете на Художествената галерия в Града на липите.      Показани са находки праисторията, античността, Възраждането и до наши дни, които се пазят в музея. Включените в каталога произведения, които съхранява галерията, показват различни периоди на изобразителното изкуство - от иконописта през  XVII век до наши дни. В албума са показани картини на колоси на българската живопис като Антон Митов, Атанас Михов, Иван Мърквичка (портретът на Христина Морфова), Владимир Димитров-Майстора, Димитър Гюдженов, Никола Кожухаров и най-нови творби като тези на участниците в Балканското квадринале „Митовете и легендите на моя народ“, което старозагорската галерия организира от 2004 г. насам.\r\nДиректорите на музея и галерията Петър Калчев и Марин Добрев са съставители на каталога, а с авторски текстове участват доц. д-р Евгения Иванова, д-р Мариана Минкова и ас. Мария Камишева. Цветан Четъшки е автор на снимките, а редактор на изданието е Петър Драгиев,преводът на английски е дело на Катя Колева. ", "date": "2019.06.20", "title": "Каталог с движими културни ценности издадоха в Стара Загора"}
{"url": "https://www.actualno.com/vidin/vyv-vidin-veche-ima-sporten-klub-po-hudojestvena-gimnastika-news_760841.html", "text": "    Новият клуб „Вида – Видин“ заяви своето присъствие с концерт-представяне, което се състоя в залата на СУ „П.Р.Славейков“. Председателят на СКХГ „Вида - Видин“ Стефан Цветков поздрави присъстващите и сподели, че идеята да се създаде клуба е срещнала подкрепа в лицето на знаменитата , както и на видинския кмет.      „Имах прекрасна среща с Огнян Ценков, който обеща пълно съдействие и нещата потръгнаха“ – каза той. За да започне дейността си клубът, помагат много и от областната администрация. „Вида – Видин“ е учреден на 25 март тази година, а на 27 май е приет официално като член на Българската федерация по художествена гимнастика.\r\nИнж. Асенов приветства учредителите и децата, които тренират в клуба и поднесе поздравителен адрес на неговия председател от името на кмета на Община Видин Огнян Ценков.\r\n„Искрено се надявам, че под грижите на своите треньори тук ще надграждат таланта си бъдещи звезди на художествената гимнастика, с които всички ние ще се гордеем. Община Видин приема с радост новия клуб и ще съдейства за неговото развитие, защото спортът е сред приоритетите на общинското управление“ – е записано в адреса.  Гости на проявата бяха  заместник-кметът на Община Видин инж. Цветан Асенов, областният управител Албена Георгиева и заместник областният управител Лъчезар Попиванов, началникът на Регионалното управление на образованието Веселка Асенова, родители на деца от клуба, много гости.\r\nСлед концерта областният управител Албена Георгиева и заместник-кметът инж. Цветан Асенов бяха поканени да връчат грамоти и медали на участниците в представянето. Близо 25 са момичетата, записани в новия  клуб, а техен треньор ще бъде Анка Флорова. ", "date": "2019.06.20", "title": "Във Видин вече има спортен клуб по художествена гимнастика"}
{"url": "https://www.actualno.com/politics/sociolozi-mladite-hora-v-bylgarija-sa-proevropejski-nastroeni-news_760777.html", "text": "    \"Не е до такава степен верен митът, че младите хора не гласуват. Много  се говори, че те не се интересуват от политика, че са аполитични, но  това категорично не е вярно. Младите хора гласуват. В сравнение с  останалите възрастови групи се вижда, че младите хора излизат и  гласуват\". Такава оценка за отминалите евроизбори даде социологиът от АФИС Стефан Георгиев.      \"Мобилизацията за европейските избори на целия континент беше много висока. Това беше вотът с най-висока активност за последните 25 години. Тенденцията на постоянно понижаване започна от 1975-а година и сега за пръв път имаме повишение и то с цели 9 процента, като в някои държави се стигна и до цели 20 на сто повече гласували\". Това заяви ръководителят на Бюрото на Европейския парламент в България Теодор Стойчев във връзка с вече приключилите евроизбори. Той беше един от специалните гости на събитието \"Европейски избори 2019 – равносметката. Перспективи и предизвикателства пред новите членове на Европейския парламент\", организирано от Българското училище за политика \"Димитър Паница\". То е част от \" \", а медийни партньори са и . Модератор на форума беше водещата от БНТ Добрина Чешмеджиева, а друг от специалните гости беше евродепутатът от ГЕРБ Асим Адемов.   \"Залогът на тези избори не беше никак малък. Говореше се за крайнодясна вълна, която би блокирала европейските институции. Имаше индикации за националистически вот, но дори и в нашите проучвания се виждаше, че няма индикации за вълна, която да преобърне вота\", заяви Теодор Стойчев. Той допълни, че Европейският парламент ще бъде доста по-различен, няма да има мнозинството, което имаше в предишните няколко мандата.\r\n\"В момента се говори по-скоро за едно проевропейско мнозинство – ЕНП, социалистите и демократите, центърът, който възниква около ядрото на либералите и Зелените. Факт е, че ще има солидно проевропейско мнозинство и вълната на евроскептиците не бе голяма\", допълни Теодор Стойчев.   \"Много преди кампанията съм се срещал с млади хора и винаги съм им казвал – това са вашите избори. Младите хора имат уникалния шанс да живеят в най-големия мирен проект в света, да се възползват от привилегиите, които дава това членство\", заяви от своя страна евродепутатът от ГЕРБ Асим Адемов.\r\n\"Някои кандидати обясняваха как като отидат в Европа ще преобърнат всичко и ще решат всички български проблеми, но това не става така. Европарламентът има 751 евродепутати и сред тях сме 17 души българи. Разбирате колко трудно става това да се прокара българският национален интерес. Много пъти сме търсили съмишленици и от други страни. Имаше теми, по които всички български депутати демонстрирахме завидна сплотеност и единство – това се случваше, когато трябваше да се защити българският национален интерес\", допълни той.       \"На тези избори гласуваха малко под 2,1 милиона български граждани. Според ЦИК това е 32 процента избирателна активност и трябва да си го кажем – това е най-ниската избирателна активност на национални избори от 2007-а година, когато бяха първите избори за Европарламент. От гласувалите, тези, които са избрали 17-те представители, са малко над 1,5 милиона, което е едва 25 процента от всички имащи право на глас. Това означава, че едва една четвърт от българските граждани ще имат представители в този парламент. Тази представителност също е рекордно ниска. За сравнение на парламентарни избори около 42 до 47 процента от българските граждани получават представителство. Важно е да се отбележи, че представителността намалява\", категоричен беше социологът Стефан Георгиев. На изборите са гласували по-голям относителен дял хора от столицата, служители и висшисти за сметка на хората от по-малките населени места, тези с по-ниско образование и по-ниски доходи. \"Като цяло гласуваха повече хора, които живеят по-добре\", заяви Стефан Георгиев.\r\nТой допълни, че голяма част от участниците на евроизбори живеят в столицата. \"Това е разбираемо и от гледна точка на жизнен статус, и от гледна точка на образование, и от гледна точка на доходи, на лайфстайл дори\", заяви социологът. Той обърна внимание и на друго – 40 процента от взелите участие във вота за европейски избори са с висше образование . \"Тук са най-големите разлики. По данни на НСИ висшистите в България са около 25 – 28 процента. На избори много повече висши гласуват като съотношение. Много повече висшисти са и представени. На тези избори забелязахме много сериозен дял на висшистите, които са гласували\", заяви Георгиев. Друг важен извод от тези избори е, че настроените оптимистично са много по-голям дял от гласуващите. \"На тези избори не излязоха песимистите за бъдещето на Евросъюза\", категоричен е социологът.\r\n\"С тази ниска избирателна активност политическата класа не можа да мобилизира голяма част от българските избиратели. Нямаше сериозен дебат за бъдещето на Европейския съюз. Гласувалите на тези избори се отличават значително един от друг, сочат проучванията. Ако има лоша новина, то тя е, че има самоизключване на хората от по-малките населени места, на онези с по-ниски доходи и по-ниско образование. Тези хора все по-рядко намират своята лична мотивация, за да гласуват. Има обаче и добра новина – младите хора гласуват\", завърши Стефан Георгиев анализа си за евроизборите.\r\n\"Важно е да отбележим две неща. Първо, в европейските избори традиционно мотивацията е по-ниска, защото не са много българските граждани, които се идентифицират като граждани на Европейския съюз. Освен това трябва да имаме предвид и друго. Средата в България и доста наситена с антиевропейска пропаганда. В този смисъл такъв тип антиевропейско говорене води до изключване на част от обществото от идеята за ангажираност с Европейския съюз\", каза Добромир Живков от Агенция \"Маркет линкс\". Той допълни, че на тези избори се е видяло още едно интересно явление – тук не е имало протестен вот.\r\nЩо се отнася до целия Евросъюз, Добромир Живков заяви, че гражданите са се почувствали застрашени за света, в който живеят и за ценностите, върху които е изграден самият съюз. \"На този вот имаше и една друга изненада – евроскептицизмът и консервативната вълна не се случиха така, както бяха прогнозирани. На второ ниво обаче имаше още една приятна изненада – ангажираността на младото поколение . Тук маркираме три важни неща – високата избирателна активност сред младите. Все още колегите от изследователските агенции продължават да вадят данни, за да се изследва по-задълбочена тази младежка вълна на активност – от 18 до 35 години, но в някои страни имаше над 50 процента активност сред младежите\", заяви социологът. \"Втората вълна, която регистрирахме – проевропейският вот. Младите гласуват проевропейски. Третото нещо, което трябва да отбележим е зелената вълна. Това е може би най-голямата изненада и тя нямаше как да се случи без участието на младите“, категоричен бе Добромир Живков. Като доказателство той приложи проучвания, според които Зелените е първа политическа сила сред избирателите до 28-годишна възраст. С нарастването на възрастта, популярността на Зелените спада.      Като цяло в България делът на гласуващите млади е по-малък от този в европейските страни . \"Младите тук не са така ангажирани, както европейските си връстници. Важно е обаче да се каже, че изборите отново потвърдиха, че българските младежи са проевропейски настроени“, категоричен бе Добромир Живков. При тях обаче зелената тема е на последно място по интерес, тъй като приоритетите тук в настоящия момент са различни. „Ние имаме тепърва да покриваме стандарт в редица социални области, за да стигнем дотам да сме ангажирани с опазването на околната среда“, категоричен беше социологът. Директорът на Софийския офис на Европейски съвет по външна политика Весела Чернева заяви, че на тези избори е станало ясно, че европейците искат промяна, но не и разпад на Евросъюза . Тя представи как биха изглеждали отделните коалиции в новия Европарламент чисто математически. Според нея има три основни сценария за бъдеща управляваща коалиция, като се спря и на основните партии и личности, от които се очаква да играят основна роля в бъдещия европарламент. \" ЕНП е станала доста по-източноевропейска, освен Германия в момента тя е преди всичко партията на Полша, Румъния, Унгария, Гърция, Австрия и България. Това е една промяна от предишните години, когато ЕНП е била много по-силна в Западна и Централна Европа\", заяви Весела Чернева. Тя показа и как би изглеждала картата ако само гражданите под 35 години бяха гласували – тук картината е доста по-различна. В такъв случай социалдемократите, либералите и зелените биха били доста близо до съставяне на коалиция без участието на ЕНП.\r\n\" Хората разбират, че когато тръгнеш на европейски избори с национални теми, значи не ги интересуват европейски теми . В много малко страни имаше европейска кампания с чисто европейски теми\" – така отговори Весела Чернева на въпрос на за говоренето, на което станахме свидетели по време на предизборната кампания в България. \"Такъв пример е Тимерманс в Холандия. Това лично за мен беше изненада, защото той пое голям риск\", допълни Весела Чернева. „Нормално е изборите да се водят от национални теми. Мен лично ме притесняваше говоренето за това, как ние ще изпратим едни хора да защитават националния интерес, очевидно в европарламента по-скоро въпросът е да правиш коалиции отколкото да ходиш да се биеш в гърдите. В този смисъл много по-малко се говореше относно това с кой бихме направили коалиция и по какви въпроси. Освен това идеята как трябва да се промени Европа в следващите 5 години и кои са темите, които ни интересуват, изобщо не съществуваше в нашата кампания“, заяви Весела Чернева. В края на днешното събитие българското училище по политика \"Димитър Паница\" връчи и наградите от конкурса \"Европа те чува. Гласувай!\". 18-годишният Николай Петров стана големият победител и спечели голямата награда – пътуване да Брюксел и посещение в Европейския парламент.    ", "date": "2019.06.20", "title": "Социолози: Младите хора в България са проевропейски настроени"}
{"url": "https://www.actualno.com/art/video-games-live-za-pyrvi-pyt-v-bylgarija-news_760770.html", "text": "    Мултимедийният концерт VIDEO GAMES LIVE с музика от най-популярните видео игри за всички времена идва за първи път в България по покана на агенция „Кантус Фирмус“. Този спектакъл комбинира емоцията на голям симфоничен оркестър с енергията на рок концерт, включвайки забавни интерактивни видео игри, вдъхновени от съвременните технологии. Всичко това е перфектно синхронизирано с най-новите екранни визуализации, осветление и специални ефекти в една уникална рецепта за успех. Продукцията съчетава видео и специално аранжирана музика, която ще бъде изпълнена от Оркестър и Хор на Класик ФМ радио под диригентската палка на гостуващия Браян Дийнс. Солист и водещ ще бъде легендарният китарист и композитор Томи Таларико – автор и продуцент на шоуто. Програмата включва музика от култови игри като Mario™, Warcraft®, Zelda®, Halo®, Castlevania®, God of War™, League of Legends®, Tetris и други. Картината се допълва от специални ефекти, синхронизирано с музиката осветление и изпълнения на електронни ударни инструменти. Концертът е едно прекрасно преживяване за цялото семейство, независимо дали става дума за вълнуващи съвременни игри или за по-стари, класически игри, на които сме играли като деца, и за които си спомняме с носталгия. Грандиозното шоу ще бъде реализирано в София на 20 ноември в зала 1 на НДК. Началният час е 20:00, а цените на билетите са от  50 до 100 лева.      Първоначалният замисъл за VIDEO GAMES LIVE възниква през 2002 г. От тогава до сега мултимедийният спектакълът се радва на разпродадени зали и привлича рекорден брой публика по целия свят. „Това шоу ни дава невероятната възможност да достигнем до зрители, които може и да не са запознати с развитието на видео игрите и тяхната удивителна музика“, заявява композиторът Томи Таларико. „За нас е чест да сме част от този новаторски проект“, допълва той.\r\nШоуто VIDEO GAMES LIVE включва и участие на публиката в специални интерактивни моменти, конкурс за най-добър костюм на герой от компютърна игра, а също Meet Greet с участниците за всички зрители в залата.\r\nБилетите за концерта VIDEO GAMES LIVE са в продажба от днес, 20 юни 2019 г. на , в билетния център на НДК и в мрежата на Eventim.  Най-големите фенове ще имат възможност да закупят специални VIP билети, които предлагат възможност за поглед зад кулисите на шоуто, вълнуваща среща с легендата Томи Таларико и допълнителни брандирани подаръци. Повече информация на     За „Кантус Фирмус“     „Кантус Фирмус” АД е музикална агенция, която се занимава с организиране на концерти и концертни пътувания. Тя съществува от 1994 година, първоначално като част от Класик ФМ радио. Агенцията е създател и организатор на голям брой концертни изяви и турнета на български и гостуващи артисти и състави, сред които са и Джошуа Бел, Гил Шахам, Найджъл Кенеди, Максим Венгеров, Ричард Клайдерман, Пинкас Цукерман и много други. ", "date": "2019.06.20", "title": "VIDEO GAMES LIVE за първи път в България"}
{"url": "https://www.actualno.com/politics/bsp-obsydi-s-nepravitelstveni-organizacii-vyprosa-za-partijnite-subsidii-news_760771.html", "text": "    Депутати от парламентарната група на „БСП за България“ и представители на неправителствени организации обсъдиха на кръгла маса въпроса за намаляването на партийните субсидии, предаде БГНЕС.      Министерски съвет вече депозира предложение за за 2019 г., което предвижда намаляването на държавното финансиране на партиите и коалициите от 11 на 1 лев на получен действителен глас.   Идеята вече беше подкрепена от управляващите на първо четене и предстои да бъде гласувана окончателно на пленарното заседание в петък.\r\nСпоред БСП обаче намаляването на субсидията ще доведе до частно финансиране на партиите, която възможност досега беше изключена от българското законодателство.  „Следобед бюджетната комисия ще разсъждава по тези въпроси, а в петък е предвидено в първа точка от дневния ред да бъде именно това.\r\nЗатова ние поехме да поканим представители на изразилите позиция, защото считаме, че тези въпроси не трябва да решават по такъв начин, а е необходим задълбочен и включващ дебат, както между политическите сили, така и между тях и гражданското общество“, заяви по време на срещата депутатът Крум Зарков.\r\nСпоред него еднакво важни са два въпроса – размерът на субсидията и новата идея за възможност за външно финансиране от юридически лица, по която .       „Въпросите за финансиране на политическите партии и предизборните кампании са сериозни. Те засягат базисни структури на демократичното общество. По тази причина не би следвало да бъдат разгледани в един прибързан порядък.\r\nНе би следвало да се подхожда популистки към тях и без обмисляне на последствията от едни или други законодателни промени“, заяви по време на дискусията Ваня Нушева от асоциация „Прозрачност без граници“.\r\nНейната основна критика бе относно подхода към промяната, която тя определи като „търсене на елементарни решения с популистки оттенък на важни проблеми“.\r\nВаня Нушева подчерта още, че размерът на партийната субсидия е важен въпрос, който трябва да бъде решен с висока степен на консенсус между заинтересованите страни, а в дебатите по него участие трябва да вземат както партиите в парламента, така и тези извън него.\r\nСпоред „Прозрачност без граници“ предложението е на път да се приеме без оценка на въздействието, без широк обществен дебат, както и без оценка на политическите последици, които биха произлезли от него.       ", "date": "2019.06.20", "title": "БСП обсъди с неправителствени организации въпроса за партийните субсидии "}
{"url": "https://www.actualno.com/balkani/ostavka-v-kosovskoto-pravitelstvo-news_760791.html", "text": "    Министърът на иновациите и предприемачеството на Бесим Бечай обяви на пресконференция, че тази сутрин е подал оставката си.      Оставката на Бечай последва вчерашното решение на лидера на  неговата партия, Демократическата партия на Косово (ДПК), Кадри Весели, за уволнението на всички лица, назначени от ДПК, на които са повдигнати обвинения за подозрение в злоупотреба със служебно положение, корупция, предаде БГНЕС.   Той каза пред репортери, че е убеден, че ще докаже пред съдебните органи, че обвиненията срещу него са неоснователни.\r\n„В моя случай съм убеден, че обвиненията не се основават на факти и че справедливостта ще докаже моята невинност. Работата, за която съм обвиняван, няма нищо общо с корупцията. Ще говорим в съда за подробности“, каза Бечай, който призова медиите да следят процеса.  Вчера лидерът на ДПК и председател на косовския парламент кадри Весели, без да посочват имена, обяви, че освобождава всички политически назначени лица от неговата партия, които са обвинени или имат връзка с различни злоупотреби със служебното положение.\r\nВесели, който бе преизбран за лидер на  ДПК в неделя, заяви, че партията, която води, няма да предложи, нито ще подкрепи кандидати от други политически субекти, за които са повдигнати обвинения.   Според медиите в Прищина, освен Бечай, заместник-министърът в Министерството на силите за сигурност на Косово  Агим Чеку и съветникът на Весели Ниязи Криезиу се оттеглят от длъжностите си.     ", "date": "2019.06.20", "title": "Оставка в косовското правителство"}
{"url": "https://www.actualno.com/kustendil/nova-zarjadna-stancija-za-elektricheski-avtomobili-v-kustendil-news_760795.html", "text": "    В Кюстендил заработи нова станция за зареждане на . Тя е от най-ново поколение KeContact P30 от X-серия, производство на КЕБА Австрия, гарантиращо безопасност при зареждане на произведени в заводски условия хибридни и електрически автомобили.       Станцията е с GSM (3G) безжична комуникация с back office, измервателен уред Modbus TCP, със UDP интерфейс, постоянна интерфейс връзка LSA+ към Smart Home, интернет интерфейс (RJ45), USB интерфейс, възможност за фактуриране MID сертификат, оторизация (RFID), външно активиране, свръхтокова и DC токова защита, предадоха от общинска администрация - Кюстендил, за кореспондент на Actualno.com от града. ", "date": "2019.06.20", "title": "Нова зарядна станция за електрически автомобили в Кюстендил"}
{"url": "https://www.actualno.com/europe/trima-bylgari-i-afganistanec-bjaha-osydeni-na-dojivoten-zatvor-v-ungarija-news_760801.html", "text": "    Афганистанец и трима българи бяха осъдени на доживотен затвор в Унгария за смъртта на 71 мигранти, чиито разлагащи се тела бяха открити натъпкани в камион и изоставени на магистрала в Австрия през лятото на 2015-а.      Решението на съда е окончателно. Афганистанецът е представен като лидер на трафикантите, а тримата мъже от български произход - като негови съучастници, съобщи БНР.   Те бяха признати за виновни за организиране на трафик на хора и непредумишлено убийство, тъй като са отказали да спрат камиона и да отворят вратите, за да влезе въздух, въпреки отчаяните призиви на хората вътре.\r\nПрез юни 2018-а година съдът в Унгария постанови по 25 години затвор за трима български граждани и афганистанеца. Прокурорът Габор Шмит, който бе поискал доживотен затвор за четиримата, включително без право на помилване за трима от тях, заяви, че ще обжалва присъдите, тъй като били прекалено меки.   ", "date": "2019.06.20", "title": "Трима българи и афганистанец бяха осъдени на доживотен затвор в Унгария "}
{"url": "https://www.actualno.com/smartfinance/10-kompanii-vlizat-v-programata-za-rastej-na-endeavor-dare-to-scale-news_760813.html", "text": "    Българският офис на глобалната мрежа избра предприемачи от 10 български компании с голям потенциал за растеж за пилотното издание на новата си програма за растеж Dare to Scale – първата от този род в България, която е насочена към бизнеси, които вече са преминали през стартъп фазата и са в началото на по-мащабното разрастване на дейността си. Селекцията беше осъществена от ментори на предприемаческата мрежа и партньорите ѝ в проекта – Пощенска банка, Скейл Фокус и Изпълнителната агенция за насърчаване на малките и средните предприятия (ИАНМСП).      Пилотният проект се реализира съвместно с Пощенска банка и с подкрепата на една от най-големите български софтуерни компании Скейл Фокус и на ИАНМСП.\r\nСелекцията на предприемачите от десетте компании се реализира от ментори на Endeavor и опитни мениджъри и експерти на Пощенска банка, Скейл Фокус и ИАНМСП. Предприемачи от 35 перспективни компании заявиха интерес от включване в програмата. Всички те отговаряха на предварително зададените условия – да имат свой вече доказан продукт или услуга на пазара, да са реализирали оборот от поне 200 000 лв. за 2018 год. и най-важното – бизнесът им да e с потенциал за глобален растеж, без значение от сектора или локацията. Във втория етап на селекцията се проведоха задълбочени интервюта с основателите на 24 от кандидатствалите компании. Сред обсъжданите с тях теми бяха стратегиите им за растеж, бизнес моделът и потенциалът за лидерство. Endeavor и партньорите ѝ избират за програмата предприемачи от 10 компании, какъвто беше обявеният лимит за програмата още при анонсирането му. Най-много сред тях са представителите на сектор IT и софтуер (5), следвани от продажби на дребно (2), производството на храни (2) и услугите (1). Девет от приетите компании са базирани в София и една – в Пловдив. Висок е процентът на жените сред приетите в програмата предприемачи – 40%.\r\nDare to Scale е 4-месечна програма и ще се проведе от септември до декември 2019 г. През този период предприемачите от десетте компании в програмата ще преминат през специализирани обучения и интерактивни сесии, водени от успешни предприемачи и лидери от мрежата на Endeavor. В обучението са заложени основните области, от които всяка успешна компания има нужда – управление на организацията, маркетинг, продажби, финансово планиране и набиране на капитал. Програмата ще се провежда в София.  Момчил Василев, изпълнителен директор на Endeavor Bulgaria, каза следното: \"Програмата Dare to Scale си поставя амбициозната цел да подпомогне предприемачите в един от най-предизвикателните етапи от развитието на техния бизнес – началният етап на разрастване. Благодарение на ресурсите, които Endeavor обединява, и с помощта на нашите партньори в програмата се надяваме да запълним тази празнота в динамично развиващата се предприемаческа екосистема в България и да подпомогнем тези изключително интересни компании в изграждането на стабилна основа за техния бъдещ успех. Много сме вдъхновени от големия брой компании, които кандидатстваха за програмата. Журито имаше нелеката задача да отсее само 10 от тях, но се надявам да се видим с някой от останалите следващата година. Особено сме радостни, че 40% от избраните предприемачи са жени, което още веднъж отличава нашата страна и илюстрира потенциала, който имаме като общност.“\r\nПетя Димитрова, главен изпълнителен директор на Пощенска банка, коментира така: \"Щастливи сме, че реализираме заедно този уникален проект и ще дадем възможност на 10 български фирми от различни сектори да се разраснат и да разширят бизнеса си. Надяваме се, че фирмите, които ние подкрепяме сега, утре ще помогнат на други да се развият успешно. Говорим за иновативни бизнес идеи, зад които стоят хора с ентусиазъм и знания, за да ги реализират. Ние ще бъдем техен ментор и доверен финансов партньор, ще им предоставим своите ноу-хау и експертиза, за да постигнат те успеха, който заслужават. Вярвам, че резултатите от този социално отговорен проект ще са положителни за икономиката ни и за конкурентоспособността на България\".\r\nВиктор Билянски, съосновател и главен технически директор на ScaleFocus, заяви: \"Останахме приятно изненадани от ентусиазма и нивото на всички кандидатствали за участие в програмата. Изборът беше труден, защото всички кандидатствали имат сериозен потенциал за развитие. С нетърпение очакваме началото на същинската част с активната подготовка на избраните\".    Бойко Таков, изпълнителен директор на Изпълнителна агенция за насърчаване на малките и средните предприятия, подчерта: \"Участието в избора на предприемачи за програмата затвърди непосредствените ми впечатления от работата ми като изпълнителен директор на Изпълнителна агенция за насърчаване на малките и средните предприятия. У нас има компании с потенциал и идеи на световно ниво и единственото, което им трябва, за да разраснат дейността си, е някой, който да им помогне, споделяйки опит. Разнообразието в сферите на функциониране на селектираните кандидати показва, че в България бизнес екосистемата е обхванала всички сектори на икономиката\".\r\nЕто и списък с избраните компаниите и кратко тяхно представяне: – Най-голямата IT мрежа в България, която организира 180 събития на година. С изградена голяма общност и силен бранд, компанията улеснява подбора на специалисти чрез платформата . – IT компания с две основни бизнес звена – разработване на софтуер за други бизнеси и предоставяне на софтуерни услуги на месечен абонамент. – Компанията зад сайта , позволяваща на потребителите да следят най-актуалните оферти и да планират пазаруването си, елиминирайки хартиените брошури.   – Висококачествени и здравословни растителни напитки и сладоледи. – Софтуерно решение за агенции за недвижими имоти, което им позволява да обслужват клиентите си по-бързо и по-ефективно. – Архитектурно студио, фокусирано върху офиси и ресторанти, което предлага и собствена линия мебели. – Съвременен бранд бански костюми, който се цели в средновисокия сегмент от пазара. – Компания за разработка на софтуер, фокусирана върху сегментите на онлайн търговията и облачните услуги. – Компанията произвежда боя, която превръща всяка стена в дъска за писане.    – произвежда здравословни растителни храни като алтернатива на млечните продукти. Първият продукт на компанията е зряло „сирене“ от кашу с пробиотик. Endeavor избира и подпомага предприемачи с големи идеи и бизнеси, които имат потенциал да се разраснат бързо в международен мащаб. Организацията има офиси в 34 пазара, а българският офис е едва 3-ти в Европа. Предприемачите, част от Endeavor, са тези, които могат да бъдат ключов фактор за дългосрочен икономически растеж, създаване на работни места и иновации. Те имат потенциал да променят страните си и света. Endeavor предоставя на селектираните предприемачи достъп до пазари, капитал и талант в мрежата си от над 4000 ментори и инвеститори на световно ниво. Предприемачите от мрежата на Endeavor са създали над 1,5 млн. работни места и само за 2018 г. са генерирали приходи от над 15 млрд. долара. Фокусът на Endeavor е върху компании, които вече са успешни в това, което правят, но имат нужда от допълнителна експертиза, контакти, капитал и ресурси, за да предприемат следващата стъпка в своето развитие. Endeavor Bulgaria започва своята дейност през юли 2015 г. с цел да разшири присъствието на организацията в Европа. България е едва третата страна в Европа с местен офис след Гърция и Испания. Организацията е подкрепяна от борд на директорите, който се състои от тринадесет доказани предприемачи и бизнес лидери, които вярват в мисията на Endeavor да подсили местната предприемаческа екосистема, като осигури на български предприемачи достъп в глобалната мрежа до пазари, капитал и програми, кадри и обучения. До момента 26 предприемача от 16 компании са преминали успешно селекционния процес и са станали част от мрежата. От тях, към момента офисът активно подпомага 13 предприемача от 9 компании, които са създали над 500 работни места и са генерирали приходи от над 75 млн. лв. за изминалата година. ", "date": "2019.06.20", "title": "10 компании влизат в програмата за растеж на Endeavor – Dare to Scale"}
{"url": "https://www.actualno.com/burgas/ukraincite-sa-naj-mnogobrojnite-rabotnici-po-kurorite-na-ujnoto-chernomorie-tova-ljato-news_760810.html", "text": "    Месец май е един от най-активните по отношение на в бургаски регион. 470 души са се новорегистрираните в Бюрото по труда в Бургас. Те са по-малко в сравнение с май месец на миналата година. Забелязва се по-голяма стабилност в заетостта на хората от региона, което значи и развитие на икономиката. Отпадналите от регистрация са 1092 души, като от тях 709 са започнали работа. Намалява броят на безработните жени и младежи, защото за тях има повече работа по курортните комплекси. 527 са свободните работни места обявени в Бюрото по труда в града. По-голямата част отново са в областта на туризма, но вече се заявяват и места за учителски, лекари, продавачи и други длъжности, които са извън туристическите комплекси.      За хората с висше образование летният сезон не е опция за започване на работа. Много по-добре се котират тези със средно и основно образование.\r\nЗа Живко Янакиев, директор на Бюро по труда, сподели друга интересна тенденция на пазара на труда:\r\n„Една по-специална група са постъпилите до момента искания от страна на работодателите, за наемане на граждани от трети страни за сезонна заетост до 90 дни. Това което прави впечатление е, че до този момент подадените искания са 1822 с 300 повече от миналата година. Най-голям е броят на работниците от Украйна - 1400 души, следвани от Молдова. Чужденците работят по курортните селища по Южното черноморие и в Слънчев бряг.  Обикновено са сервитьори, бармани, камериери, готвачи. От Тайланд са постъпили заявления за шест души. Повечето от тях най-вероятно са масажисти. Има чужденци, които са спасители на плажове и басейни, има циркови артисти и 27 танцьорки, които участват във вариететни програми“.\r\nПо-важно е, че тази година има интерес от страна на работодателите да дадат възможност за развитие на своите служители. Това става с курсове по квалификация, които се заплащат по 50 процента от държавата и толкова от работодателя.     ", "date": "2019.06.20", "title": "Украинците са най-многобройните работници по курорите на Южното Черноморие това лято"}
{"url": "https://www.actualno.com/starazagora/v-stara-zagora-i-gylybovo-shte-signalizirat-za-izvynredni-situacii-po-nov-nachin-news_760778.html", "text": "     SMS известяване, TV съобщения и съобщения в социалните мрежи са малка част от и възможностите, които има новата система за ранно предупреждение и оповестяване на населението на Стара Загора и Гълъбово при извънредни ситуации. 40 в областния център и 11 в Гълъбово са монтираните нови електронни сирени за звуково и словесно известяване. Направени са пет теста за звуково и словесно известяване и са обучени 58 служители на Министерството на вътрешните работи, които ще работят със системата. С близо 2,5 на сто се е увеличил броят на населението, което ще бъде предупреждавано за извънредна ситуация. Системата разполага с цифрови усилватели и ТЕТРА комуникация. В България има повече от хиляда електронни системи в 11 регионални града и в над 33 индустриални обекта. Независимите национални контролни възела са разположени в София и в Бургас.      Системата за ранно предупреждение в Стара Загора и Гълъбово е изградена по двугодишен проект „Доизграждане на системите за ранно предупреждение и оповестяване на населението и органите за управление за действия при извънредни ситуации, свързани със защитата на европейската критична инфраструктура”, финансиран със средства на Фонд „Вътрешна сигурност“ в размер на 2 875 025 лева.\r\n„Тестовете показаха, че това е работеща система, обучени са служители на МВР, които да работят с нея. С възможностите й са запознати органите на местните и областната администрация“, посочи заместник-министърът на вътрешните работи Милко Бернер.\r\nДобрата практическа насоченост ще има реална полза за населението и в изграждането на подобни системи при възможност имат готовност да се включат и други общински центрове от Старозагорска област, обяви областният управител Гергана Микова.  Целта на проекта е да бъдат защитени връзките и да има ефективна координация между секорнитете участници за ранно предупреждение и за сътрудничество в кризисни ситуации не само на национално, но и на ниво Европейски съюз ", "date": "2019.06.20", "title": "В Стара Загора и Гълъбово ще сигнализират за извънредни ситуации по нов начин"}
{"url": "https://www.actualno.com/crime/ivancheva-i-petrova-tvyrdjat-ima-dokazatelstva-che-sledovatel-e-podhvyrlil-parite-v-kolata-ni-news_760708.html", "text": "    Криминалисти и профайлъри ни се обаждат и казват, че на видеото, направено при задържането ни, се вижда, че следователи са подхвърлили парите в колата ни. Това заявиха в предаването „Честно казано с Люба Кулезич” отстранената кметица на р-н „Младост” Десислава Иванчева и нейната заместничка .      На кадрите се вижда как джобът на следовател Арабаджиева е издут. Малко след това е празен. Това може да означава, че тя е участвала в подхвърлянето на парите, е версията на двете.   \"Преди това фотографка снима отвътре колата ни и на нейните кадри не се виждат пари. Как така се появиха в автомобила, не знаем\", казва Биляна Петрова.\r\n„Човек с маска, докато ни задържаха, ме заплаши, че ако искам да видя детето си, трябва да кажа това, което ми нареждат. Поисках да науча името му, но не ми го казаха. Мога да го разпозная, той е със сини очи. Искаха да срещу Иванчева”, допълни Петрова.  \"Не ни взеха пръстови отпечатъци веднага, а чак вечерта. По моите ръце има отпечатъци, които фотографката при снимането ми ги направи\", обясни Петрова.\r\n\"В колата на огледалото има четири пръстови отпечатъци. Версията е, че аз съм ги направила, докато съм се гримирала. Само че не са мои. Направени са с латексови ръкавици\", посочи Иванчева.   \"Не  знаем кой е поръчителят на нашето задържане. няколко пъти споменаваше публично името на холдинга \"Гаранти коза\". Ние намалихме площта на застрояването от компанията. Дали \"Гаранти коза\", дали друг е поръчител, можем само да гадаем\", посочи Десислава Иванчева.    \"Съдът не ме пуска да изляза от къщи за дипломирането на собственото ми дете. Излиза, че у нас образованието няма никаква цена\", каза още Биляна Петрова. ", "date": "2019.06.20", "title": "Иванчева и Петрова твърдят: Има доказателства, че следовател е подхвърлил парите в колата ни"}
{"url": "https://www.actualno.com/books/velizara-dobreva-nachelo-na-asociacija-bylgarska-kniga-s-vtori-mandat-news_760794.html", "text": "           Членовете на Асоциация „Българска книга“, обединяваща 124 фирми, които произвеждат над 90% от книжната продукция у нас, избраха новия си Управителен съвет на Общо събрание на организацията, проведено днес (20.06.2019г., САБ). Управителният съвет е с мандат от две години и включва петима души.\r\nЗа председател на УС на АБК беше избрана г-жа Велизара Добрева, изпълнителен директор на „Егмонт България“ ЕАД, която заемаше поста и в предишния Управителен съвет на Асоциацията.\r\nОстаналите членове на УС на АБК са Диана Бойчева („БГ Книга” ЕАД), Мария Карабельова (ИК „Просвета”), Десислава Алексиева („ТАТ Криейтив” ООД), Димитър Илиев („Шамбала” ЕООД).  В състава на Контролния съвет на организацията влизат Василка Ванчева (ЕТ „Емас”), Владислав Симеонов („Тип-топ прес” ООД), Димитър Атанасов („Букохолик” ЕООД).\r\n---      ", "date": "2019.06.20", "title": "Велизара Добрева начело на Асоциация „Българска книга“ с втори мандат"}
{"url": "https://www.actualno.com/curious/kak-prelystjavate-myjete-spored-zodijata-news_760711.html", "text": "    Всяка жена има различен подход към мъжете. Някои се страхуват да показват качествата си, а други имат нужда от малко напътствия. Трети пък са истински експерти и с лекота завладяват всеки мъж, за когото помислят. Чудили ли сте се защо е така?       оказва огромно влияние върху държанието на дамите с мъжкото съсловие. От това коя зодия сте зависи как мъжете гледат на вас и какво ги привлича в поведението ви. Овен    Те излъчват особена енергия, която буквално заразява околните. Ентусиазмът, с който жената Овен извършва всяко едно действие, привлича мъжете като магнит.   Телец Това са хора, които са здраво стъпили на земята. Те са много чувствени натури и привличат с класата, която излъчват. Телците понякога прекаляват с ината си, но положителните им качества преобладават. Близнаци        С тях никога не е скучно, те са изключително енергични и винаги търсят нови приключения. Гледат в бъдещето и често правят планове за него. Това привлича всеки мъж. Рак Това, което привлича представителите на мъжката половина от човечеството в Раците, е тяхната лоялност към половинките им. Те обгрижват човека до себе си и са много всеотдайни, всеки мъж се чувства късметлия с тях.  ", "date": "2019.06.20", "title": "Как прелъстявате мъжете според зодията"}
{"url": "https://www.actualno.com/football/transferni-novini-i-spekulacii-ot-poslednite-24-chasa-news_760817.html", "text": "    Продължаваме да следим в развитие най-интересните новини и слухове около трансферния прозорец.      Ежедневно излиза информация за желанията на дадени клубове и играчи. И ако някои от тях са очаквани, то други са повече от изненадващи:   Рано тази сутрин се спомена за възможен трансфер на Пиер-Емерик Обамеянг в Манчестър Юнайтед. Това направи гост в изданието talkSPORT, като се позовава на вътрешна информация от клуба.\r\nТой допълва още, че \"червените дяволи\" вече са подготвили своята оферта от 70 милиона паунда (78,4 милиона евро), която ще предложат на Арсенал.  Лейтън Бейнс  пък подписа нов едногодишен договор с тима на Евертън. Това ще бъде 13-ти сезон за англичанина в отбора на \"карамелите\". За този период той е записал 411 мача, в които е реализирал 38 гола.     ", "date": "2019.06.20", "title": "Трансферни новини и спекулации от последните 24 часа"}
{"url": "https://www.actualno.com/asia/141-dojivotni-prisydi-za-obvinjaemi-za-prevrata-v-turcija-news_760724.html", "text": "    Съдебен процес срещу 224 души за опита за преврат на 15 юли 2016 г., приключи в четвъртък, когато съд в  Анкара обяви окончателното си решение.      Обвиняемите, сред които е и бившият командващ военновъздушните сили генерал Акин Йозтюрк, който ръководи т.нар. „Съвет Мир у дома“, който координира участващите в опита за преврат военни в цяла Турция, получиха 141 .   Обвиненията са в превземане на щаба на военните, службата на началника на Генералния щаб и убиването на 251 души по време на опита за преврат от инфилтрирани при военни гюленисти (ФЕТО).\r\nПроцесът започна на 22 май 2017 г. в затворен комплекс с висока степен на сигурност в района на Синчан в Анкара, който включва съдебна зала, специално създадена за заподозрени в опит за преврат.  ФЕТО използва своите своите симпатизанти, инфилтрирани в армията, за свалянето на правителството през лятото на 2016 г\r\nЗаподозрените във въздушната база \"Акънчи\" западно от Анкара, която служеше като главен щаб на превратаджиите  и други военни бази, бяха заловени, когато опитът за преврат се провали благодарение на силната и безпрецедентна обществена съпротива.    ", "date": "2019.06.20", "title": "141 доживотни присъди за обвиняеми за преврата в Турция "}
{"url": "https://www.actualno.com/politics/asim-ademov-ne-ni-e-strah-ot-laura-kioveshi-news_760714.html", "text": "    „Създаде се грешно впечатление , че представителите на ГЕРБ в Европейския парламент не сме гласували за избирането на , защото изпитваме страх от нея. Това категорично не е така “. Това заяви евродепутатът от ГЕРБ Асим Адемов по време на събитието \"Европейски избори 2019 – равносметката. Перспективи и предизвикателства пред новите членове на Европейския парламент\", организирано от Българското училище за политика \"Димитър Паница\". То е част от инициативата \"Европа те чува! Гласувай!\", а медийни партньори са и . Въпросът към него бе зададен от бившия депутат от Реформаторския блок Петър Славов.      Асим Адемов подчерта, че от ГЕРБ нямат притеснения от евентуалното избиране на Лаура Кьовеши като европейски прокурор. „Решението за гласуване влезе в последния момент, но аз вече имах планове за пътуване и нямаше как да участвам в него. Наивно е да се мисли, че партия ГЕРБ има някакви притеснения от Кьовеши . Наивно е да се смята, че ние няма да гласуваме за нея, защото се притесняваме“, заяви Асим Адемов. „Който и да е главен прокурор – знаете, че има трима кандидати, той трябва да си встъпи в длъжност и наистина да разследва злоупотребите. Не трябва да оставаме с впечатление, че злоупотреби има само в България. Такива има във всички страни и ние с нетърпение чакаме избирането на главен европрокурор. Нямам никакви притеснения кой ще бъде главен прокурор“, категоричен бе Адемов.   Моето лично мнение е, че европейската прокуратура трябва да може да участва и в национални разследвания и да привлича към наказателна отговорност лица в страните, в които националната прокуратура бездейства. Такъв отговор даде на въпрос на Асим Адемов като продължение на темата относно избора на нов главен прокурор. Той обаче подчерта, че това е лично мнение и не изразява позицията на ГЕРБ. ", "date": "2019.06.20", "title": "Асим Адемов: Не ни е страх от Лаура Кьовеши"}
{"url": "https://www.actualno.com/asia/100-jertvi-sled-dva-dena-srajenija-v-idlib-news_760715.html", "text": "    Сражения бушуват в северозападната и днес, в резултат на което при сблъсъците между силите на режима и бойците, водени от джихадисти, бяха убити повече от 100 бойци за два дни, предаде БГНЕС.      Регионът Идлиб, дом на около три милиона души, се очакваше да бъде защитен от постигнато преди месеци споразумение за международно примирие, но той е подложено на засилени бомбардировки от страна на режима и неговия руски съюзник от края на април.   В югозападните покрайнини на контролирания от джихадистите анклав, след въздушни удари и ожесточени сражения от вторник загинаха 75 противници на режима в Дамаск и 29 от , съобщи  Сирийската  обсерватория за правата на човека (СНПЧ).\r\nКъм тях се добавят най-малко 14 джихадисти и 19 от проправителствените сили, убити рано в четвъртък.  Бойните действия са съсредоточени около Тал Мелех в северната част на провинция Хама. \"Сблъсъците продължават\", като и режимът, и руските военни самолети удариха района, каза шефът на СНПЧ Рами Абдел Рахман.\r\nНа 19 юни, 16 цивилни са били убити при бомбардировки от страна на режима в няколко части на бунтовническия район, каза той.   Русия и поддръжникът на бунтовниците Турция постигнаха споразумение, предвиждащо да предотврати тотално нападение срещу Идлиб през септември, но тази сделка никога не беше напълно изпълнена, тъй като джихадистите отказаха да се оттеглят от планираната буферна зона.    Групата Хаят Тахрир ас-Шам, , водена от бивши членове на бившия филиал на Ал Кайда в Сирия, разшири контрола си над региона, който обхваща основно  провинция Идлиб, както и парчета от съседните провинции Латакия, Хама и Алепо. ", "date": "2019.06.20", "title": "100 жертви след два дена сражения в Идлиб "}
{"url": "https://www.actualno.com/curious/3-te-zodii-koito-shte-sreshtnat-lubovta-do-kraja-na-2019-news_760744.html", "text": "           Любовта ви тепърва ще започне да процъфтява и това ще се усети още преди края на 2019 г. Ще осъзнаете какъв късмет е да имате такъв човек до себе си и ще погледнете на него по друг начин. Новият поглед ще ви направи толкова щастливи и влюбени, че сякаш ще сте рестартирали връзката си и всички тръпки ще започнат отначало.       Втората половина на 2019 г. ще ви донесе много любов, толкова много, че ще се чудите какво да я правите. Ще се запознаете с вашия човек още през лятото. След което приказката за вас започва. Романтични вечери, любовни признания и дълги нощи, прекарани в разговори и любов.  ", "date": "2019.06.20", "title": "3-те зодии, които ще срещнат любовта до края на 2019"}
{"url": "https://www.actualno.com/curious/vijte-zashto-vryzkata-ne-vyrvi-spored-zodijata-vi-news_760749.html", "text": "     Овен        Вие сте един от най-добрите слушатели от всички . Обичате да къпете партньора си с любов и привързаност. Това е страхотна черта, докато не започне да го задушава. Телец       Един от най-лоялните знаци, вие сте посветени на партньора си и се ангажирате с дългосрочно бъдеще. Най-голямата ви борба във взаимоотношенията е да се научите да прощавате и да забравите, след като сте били предадени. Трудно забравяте миналите престъпления на партньорите си и още по-трудно продължавате напред. Вашият партньор скоро ще се умори да се опитва да се докаже отново и отново, дори години след като се извинил. Близнаци      Вие сте най-големият флиртаджия на зодиакалните знаци. Вие се борите с рутината и последователността. Имате нужда от партньор, който е толкова приключенски и спонтанен, колкото и вие, за да създадете връзка. Ако започнете да усещате монотонността на ежедневието, веднага ще преминете към ново завоевание. Най-голямата ви борба във взаимоотношенията е да се научите да живеете със скучните практики, които неизбежно ще се случват през целия живот.     Рак     Обичате да се криете зад твърдия си екстериор, докато сте изключително меки и чувствителни отвътре. След като най-сетне се отворите и вярвате на някого, вие сте готови да се ангажирате с него в дългосрочен план. Имате склонност да се придържате към минали взаимоотношения в продължение на години, блокирайки всяка възможност да позволите на нова връзка да влезе в живота ви. Лъв     Вие сте известни с голямото си его и отказ от компромис. Наистина се борите само в началото на вашите взаимоотношения, когато се опитвате да изглеждате прекалено уверени. Това е маска за покриване на собствените си несигурности. След като се доверите на партньора си, лесно се отваряте. Ако можете да преодолеете първоначалните си страхове от манипулиране или предаване, вие развивате бурно лоялни дългосрочни отношения. Дева  Вие сте перфекционистът на и човека до вас ще е щастлив, ако има възможността да излезе на втора среща с вас. Това служи като полза за вашите взаимоотношения, което ви позволява да премахнете всички потенциални провалени връзки предварително. От другата страна, никой не харесва всяко свое движение, анализирано под микроскопа на Дева.  ", "date": "2019.06.20", "title": "Вижте защо връзката не върви според зодията ви"}
{"url": "https://www.actualno.com/politics/rumjana-bychvarova-veche-e-poslanik-na-bylgarija-v-izrael-news_760700.html", "text": "    \"Днес връчих копията на акредитивните ми писма в Министерството на външните работи на Израел на г-н Мерон Рубен, директор на Държавния протокол. По време на срещата с него обсъдихме и предстоящата церемония по официалното връчване на акредитивните писма\".      Това написа в социалната мрежа бившият началник на политическия кабинет на премиера и вече посланик на посланик на страната ни в Израел Румяна Бъчварова. Тя обнови информацията за местоработата си в профила си във Facebook на 19 юни.   „С директора на департамента за Южна Европа Ирис Амбор обсъдихме двустранните отношения между България и Израел и я запознах с приоритетите на започващия ми мандат като извънреден и пълномощен посланик на Република България”, съобщи Бъчварова и подчерта, че двете са се съгласили, че многобройната българска общност в Израел, е живата връзка между двата народа и има значим принос за добрите междудържавни отношения. ", "date": "2019.06.20", "title": "Румяна Бъчварова вече е посланик на България в Израел"}
{"url": "https://www.actualno.com/crime/prokuraturata-iska-postojanen-arest-za-kmeta-na-kostenec-news_760727.html", "text": "    Специализираната прокуратура внесе в Специализирания накзателен съд искане за задържане под стража на и привлечения към наказателна отговорност за корупционни действия заедно с него бизнесмен.      Поръчката, заради която започва разследването срещу Радостин Радев, е за изграждането на спортна площадка и амфитеатър в училището в Костенец, както и за подмяната на отоплителната система в него. Обществената поръчка е на стойност близо милион и 100 000 лева.   При , което започнало преди няколко месеца, разследващите се натъкнали на данни, че кметът изтеглил пари от каса на общинско дружество. Под съмнения са и няколко гаранционни договора, обясниха в сряда от прокуратурата.\r\nСпоред обвинението Радев е предложил 30 хил. лв. на общински съветници от опозицията да гласуват конкретно решение в негова полза. То щяло да му даде право да подпише запис на заповед и така да гарантира, че въпросният бизнесмен ще спечели конкурса.  Според обвинението има нарушения и при други обществени поръчки. При обиска в кабинета на кмета са били открити и законният му пистолет и патрони, които не са били съхранявани според закона. ", "date": "2019.06.20", "title": "Прокуратурата иска постоянен арест за кмета на Костенец"}
{"url": "https://www.actualno.com/cars/makron-shte-pregovarja-za-spasjavaneto-na-renault-nissan-news_760756.html", "text": "    Президентът на Франция - Емануел Макрон, ще обсъди през следващата седмица с премиера на Япония Шинзо Абе ситуацията в алианса Renault-Nissan, съобщиха от Елисейския дворец. Разговорите между двамата държавни ръководители трябва да помогнат за намиране на средство за излизане от тежката ситуация, съобщава Financial Times. Според представител на Макрон, той ще изрази пълната си подкрепа за запазване на съюза между двата автомобилни производителя. Напрежението между тях обаче се показва непрекъснато още от края на миналата година, когато беше арестуван вече бившия изпълнителен директор на алианса Карлос Гон. Именно той беше в основата на идеята за сливане между двете компании - нещо, с което в Nissan категорично не са съгласни. Японците са недоволни и от факта, чу Renault разполага с контролния пакет акции в тяхната компании и има решаващата дума при взимане на решения за бъдещето на производителя от Токио. През последните седмици се наблюдава премахване на някои длъжности в концерна, които отговарят именно за съвместните проекти. Освободените от Nissan служители са работили в областите на леките автомобили, продажбите и маркетинга, както и на комуникациите. Едновременно с това японската компания ударно търси средства, с които да откупи част от Renault част от акциите си и така да намали зависимостта си от французите. На свой ред френската държава разполага с 15% в Renault, но е готова да се раздели веднага с тях, стига да се гарантира бъдещето на съюза, който включва и Mitsubishi Motors. Това беше подчертано и при преговорите за евентуално сливане на Renault с  Fiat-Chrysler Automobiles, което пропадна, но според някои информации, е напълно възможно преговорите да бъдат подновени.       ", "date": "2019.06.20", "title": "Макрон ще преговаря за спасяването на Renault-Nissan"}
{"url": "https://www.actualno.com/crime/specprokuraturata-i-gdbop-pognaha-lihvari-v-berkovica-news_760679.html", "text": "    Специализираната прокуратура и ГДБОП извършват действия по разследването на участници в организирана престъпна група, занимаваща се с лихварска дейност.      В град Берковица (кв. „Раковица“) и село Арчар, Видинско, се провеждат претърсвания и изземвания в жилища и автомобили, лични обиски, разпити на свидетели.    ", "date": "2019.06.20", "title": "Спецпрокуратурата и ГДБОП погнаха лихвари в Берковица "}
{"url": "https://www.actualno.com/society/bchk-neohranjaemite-plajove-krijat-opasnosti-news_760754.html", "text": "    Неохраняемите плажове крият опасности. Това каза в интервю за Агенция „Фокус директорът на Водноспасителната служба на БЧК Антон Налбантов по повод инцидентите в морето.      „Те са по-опасни от гледна точка на това, че там няма разположени водноспасителни постове, съответно водни спасители, които при необходимост и при възникване на инцидент биха го предотвратили или биха оказали помощ на човека във водата“, каза Налбантов.   Той препоръча на плажуващите да ползват охраняемите къпални места, да избягват тези, които са неохраняеми. „Съответно опасностите са различни от рода на мъртви течения, на висок бал на вълнения. Това са преди всичко рисковите моменти или рисковите ситуации във водата на морето. Когато в такава среда попадне, неумеещ добре да плува човек, неминеумо се завършва с фатален край. Да, по-спокойно е, всички знаем, че неохраняемите плажове са по-привлекателни от гледна точка на спокойствието, което има там“, обясни още Налбантов. Той отчете, че понякога неохраняемите плажове са по-екзотични, но в същото време крият опасности и това трябва да се знае. ", "date": "2019.06.20", "title": "БЧК: Неохраняемите плажове крият опасности"}
{"url": "https://www.actualno.com/actualno/svetovnijat-problem-s-onkobolnite-deca-news_760723.html", "text": "    Смъртта на шест годишното момиченце Мария, което си отиде без време заради онкологично заболяване, предизвика основателен гняв сред родители, както и в парламента. Връчването на фактура от 14 000 лева в най-критичния момент, когато не трябва да се губи и секунда време, е нещо немислимо.      Немислимите суми за лечение на онко болни деца обаче са не само български проблем. Ще се изнижат столетията и някога в бъдещето изучаващите история ще попаднат на следното срамно наблюдение: единственият начин дете от епохата на милениума да се излекува от рак, е родителите му подемат кампании, да търсят помощта на Facebook, благотворителни групи, сърцати хора, специализирани страници, спонтанни акции, дарения чрез есемеси, пей пал, продажба на собствените им жилища, заеми. Да се отдадат на безкрайни и проточващи се кампании, които се подновяват при всяко завръщане на болестта, не винаги се осъществят дори докрай, и то не заради липсата на съпричастие, а понеже такива деца има много и е трудно да се помогне на всички. \r\nИ докато всички полагаме всевъзможни усилия за спасяването на тези деца, празнуваме събирането на средства, следим с вълнение и тъга състоянието им, пропускаме да кажем най-важното: това е напълно нелепо. Идеята деца да се лекуват от онкоболни заболявания със стотици хиляди евро, е най-ужасяващият недъг на гордичкото от прогреса си съвремие. Напълно съм наясно с неуредиците в здравната система в България, но има и нещо отвъд нея. И то, нито повече, ни по-малко, води просто към глобалния капитализъм. Колкото и добре да е прието, че той е \"най-добрият от всички възможни светове\", има нещо особено гнусно в липсата на общ, ако не световен, поне европейски проект, който веднъж завинаги да направи единственото човешко нещо, което може да се направи с тези деца: лечението им да бъде моментално, безплатно, с добре изградени структури от болници, самолетни връзки, занимаващи се единствено с това. Америка и Китай влизат в търговски войни за трилиони, 26 души колкото половината човечество, Сирия воюва, защото в Сирия се продава оръжие за милиарди, изчисляват се загубите на Huawei, приходите от атомни централи, сценариите около паунда след Brexit, балоните на пазара на имоти, дали рекламките в Youtube да бъдат от по 5 или 6 секунди и как това би повлияло на пазара, имайки предвид поведението на потребителя и възможно ли да се отпусне още 1 секунда или не: всичко, което се монетизира добре, е нещо, за което се мисли добре. Но тъй като онкоболните деца са далеч от движещите сили на икономиката, са оставени просто на стари и тук-там работещи човешки жестове, на \"човешкото сърце\", на \"добротата\", на това \"да се молим на Бог\". Това е голям срам, но за него не се мисли толкова, колкото за черния петък. Там човешкото сърце изпомпва повече икономическа кръв.     ", "date": "2019.06.20", "title": "Световният проблем с онкоболните деца "}
{"url": "https://www.actualno.com/africa/spored-bivsh-shef-na-frenskite-slujbi-oae-sa-zameseni-v-smyrtta-na-morsi-news_760730.html", "text": "    Танун Бин Зайед ал Нахаян, брат на престолонаследника на Обединените арабски емирства и негов съветник по националната сигурност, може би е свързан с подозрителната смърт на египетския президент , каза бивш шеф на френското разузнаване.      Бернар Бажоле, бивш шеф на DGSE, каза , че посещението на Танун Бин Зайед в Кайро на 16 юни може да е свързано със смъртта на Морси, предаде БГНЕС.   Официалната информация от Кайро е, че Морси е починал от инфаркт в съдебната зцала в понеделник. Във вторник държавната телевизия съобщи, че Морси е „страда от доброкачествен тумор, имаше постоянна медицинска помощ и смъртта му беше причинена от инфаркт\". Той беше погребан  в Наср Сити, на изток от Кайро, рано вОт Мюсюлманското братство обвиниха египетските власти в отговорност за „преднамерено  бавната смърт“ на  Морси.\r\nТурският президент каза на 19 юни, че не вярва смъртта на Морси да е била естествена и че Турция ще следи случая.   ", "date": "2019.06.20", "title": "Според бивш шеф на френските служби  ОАЕ са замесени в смъртта на Морси "}
{"url": "https://www.actualno.com/politics/na-jivo-rezultatyt-ot-izborite-za-evropejski-parlament-news_760017.html", "text": "    Какъв е резултатът от проведените в края на май европейски избори? Кой спечели и кой загуби? Какво всъщност се случи и какво не се случи? Какво трябваше да се случи, но не се случи? Какво не трябваше да се случи, а се случи? Какво предстои да се случи и какво е бъдещето на Европейския съюз?      Отговори на тези, а и на всякакви други въпроси що се отнася до изборите за Европейски парламент, ще получим на събитието \"Европейски избори 2019 – равносметката. Перспективи и предизвикателства пред новите членове на Европейския парламент\", организирано от Българското училище за политика \"Димитър Паница\". То е част от \" \", а медийни партньори са и .\r\nСъбитието ще се проведе на 20 юни, от 10:00 часа, в зала \"Триадица –  2\" на \"Гранд хотел София\". Регистрацията започва половин час по-рано.  Гости ще бъдат ръководителят на Бюрото на Европейския парламент в  България Теодор Стойчев, както и новите евродепутати от ГЕРБ и БСП Асим  Адемов и Петър Витанов. Социолозите Добромир Живков и Стефан Георгиев  пък ще коментират какво се случи според прогнозите и какво извън  прогнозите на отминалия евровот.   На събитието ще бъдат наградени победителите в конкурса \"Европа те чува! Гласувай!\".         ", "date": "2019.06.20", "title": "НА ЖИВО: Резултатът от изборите за Европейски парламент"}
{"url": "https://www.actualno.com/business/bivsh-ministyr-ot-kabineta-oresharski-dogan-vze-70-ot-tec-varna-za-15-mln-lv-news_760664.html", "text": "    \"Мога да кажа, че сме една фирма за пример в България. Всяко дружество струва толкова, колкото е договорката между купувача и продавача. При една такава голяма покупка това се изчислява чрез одитори.\" Това каза министърът на транспорта от правителството на Пламен Орешарски по темата собствеността на ТЕЦ Варна в интервю за bTV.      Той допълни, че за всички тези суми са платени данъци от сина и дъщеря му и всеки интелигентен журналист можел да прецени каква е сумата.   \"Ние го придобихме за 48,5 млн. евро, с един превод от 28 млн. евро по банков път, а останалите пари са средства, които дължеше ТЕЦ Варна и ние влязохме в техния дълг.\"\r\nНа въпрос за колко Ахмед Доган е придобил 70-те процента от ТЕЦ Варна Папазов отговори: \"Не мога да ви цитирам... около 1,5 млн. лв., но имайте предвид, че това дружество има кредити и задължения, така че това е резултатитвна дейност.\"  Според медийни публикации, позоваващи се на Търговския регистър, Доган не е дал дори близка до тези 1,5 млн. лева сума. Първо Папазов взема ТЕЦ-а, чрез фирма \"Сигда\" ООД. Доган придобива мажоритарния дял в \"Сигда\", който му струва 3500 лева. Синът и дъщерята на Папазов, които управляват фирмата, остават с миноритарни дялове – за 800 лева на името на Станислав Папазов и за 700 лева на името на Ивелина Папазова.\r\nНа въпрос дали ТЕЦ Варна е опасна за националната сигурност Папазов отговори, че \"това са пълни глупости, друго не се сещам какво да ви кажа.\" Той допълни, че от студения резерв не се печелят парите, \"така, както го обяснявате. Ние имаме ежедневна поддръжка на всички съоръжения и елементи на съоръжения на ТЕЦ-а. Тук работят 254 души, има охрана, пожарна.\"    ", "date": "2019.06.20", "title": "Бивш министър от кабинета \"Орешарски\": Доган взе 70% от ТЕЦ Варна за 1,5 млн. лв. "}
{"url": "https://www.actualno.com/crime/zadyrjaha-izmamnik-harchil-pari-ot-smetkata-na-bolno-dete-news_760716.html", "text": "    46-годишен жител на село Горна Митрополия, Плевенско, е задържан по досъдебно производство за злоупотреба със средства от дарителска кампания в помощ на болно дете. От юни 2017 г. досега нея мъжът получил неправомерно 110 000 лв .      Следствието ще установява каква част от парите са използвани за лечението на детето и за какво са похарчени останалите, съобщи днес Областната дирекция на вътрешните работи в Плевен.\r\n46-годишният бил изненадан в дома  му рано сутринта вчера. В акцията участвали сериозни полицейски сили – служители на отдел „Разследване“, на сектор „Противодействие на икономическата престъпност“, на спецотряда и на Районното управление в Долна Митрополия. Те претърсили дома на измамника и помещения на бивша фурна. Полицейските действия са били под контрола на районен прокурор от Плевен.\r\nПри претърсването са намерени и иззети 141 кутии, пригодени за дарителската кампания , които са поставяни на различни места в страната. Открити са и машина за рязане на ламарина и машина за огъване на ламарина.  – установено е, че те са купени с пари от измамата. Намерени са и други вещи и документи, които имат значение за разкриване на обективната истина по делото.  Арестуваният вече имал присъда по друго дело за измама – четири месеца затвор ефективно. Преведен е в плевенския затвор, за да си изтърпи наказанието.\r\nВ случая наистина има болно дете – в тийнейджърска възраст, което се е нуждаело от с редства за лечение на тежко заболяване. За дълъг период от време в негова полза е била открита дарителска сметка, по която са постъпвали суми от дарения. От нея са превеждани пари за лечение на детето в Москва. Установено е, че то е ходило до руската столица да се лекува. От юни 2018 г. обаче посещенията в Москва са спрели. Въпреки това събирането на средства в кутиите за дарения в цялата страна е продължило. Събраните монети са били обменяни в Дружество за касови услуги, но след това няма следи тези дарения да са постъпили в дарителската сметка на детето, поясниха от Плевенската районна прокуратура.     ", "date": "2019.06.20", "title": "Задържаха измамник, харчил пари от сметката на болно дете"}
{"url": "https://www.actualno.com/america/sasht-poiska-ot-rusija-da-dejstva-po-otnoshenie-na-zapodozrenite-za-svaljaneto-na-mh17-news_760645.html", "text": "    Държавният секретар на САЩ Майк Помпео поиска от Русия да подведе под отговорност , сочени за виновни от международните следователи за свалянето на полет MH17 над Източна Украйна, предаде БГНЕС      \"Припомняме искането на Съвета за сигурност на ООН, че всеки заподозрян трябва да бъде привлечен под отговорност и всички държави трябва да сътрудничат в установяването на това кой е виновен\", каза Помпео в писмено обръщение. Държавният секретар добави, че Съединените щати приветстват заключенията на ръководената от Холандия Съвместна следствена група (ССГ).   По-рано Русия нарече заключенията на ССГ и повдигнатите обвинения \"голословни\".\r\nВ сряда, за пръв път откакто полет МН17 беше свален над Източна Украйна и загинаха 298 души, бяха посочени конкретни обвиняеми за стрелбата по самолета. ССГ обвини трима руснаци - Игор Гиркин, Сергей Дубински и Олег Пулатов, всички свързани с военното разузнаване на Русия, както и украинеца Леонид Харченко, който ръководел бойна част на сепаратистите в Източна Украйна. ССГ уточни, че четиримата \"не са натиснали копчето, изстреляло ракетата\", но са играли важна роля в смъртта на 298-те жертви.  В Холандия ще започне дело срещу четиримата обвиняеми през пролетта на 2020 година.\r\nССГ, в която влизат следователи от Холандия, Австралия, Белгия, Малайзия и Украйна, заключи през 2018 година, че зенитната установка \"Бук\", с която е свален самолета, принадлежи на руска военна част, базирана в град Курск и показа доказателства, че установката е достигнала Източна Украйна. Русия отхвърля представените доказателства, като твърди, че записите са фалшифицирани и на ССГ били дадени доказателства от руска страна, които групата игнорирала.    ", "date": "2019.06.20", "title": "САЩ поиска от Русия да действа по отношение на заподозрените за свалянето на MH17"}
{"url": "https://www.actualno.com/america/tijnejdjyrka-ubila-naj-dobrata-si-prijatelka-zashtoto-izmamnik-obeshtal-milioni-da-go-napravi-news_760639.html", "text": "    Американска тийнейджърка убила най-добрата си приятелка след измама в интернет, предаде БГНЕС, позовавайки се на BBC.      18-годишната Денали Бремър от Аляска е обвинена в организирането на убийството на 19-годишната Синтия Хофман, след като повярвала на човек, който се представил за богаташ и обещал 9 милиона долара, ако извърши престъплението.   Бремър записала убийството с мобилния си телефон и изпратила клипа на 21-годишен мъж от щата Индиана, който се представил като \"милионера Тайлър от Канзас\". Прокурорите казват, че престъплението трябва да послужи като предупреждение за всеки родител.\r\nВ убийството участвали и други приятели на Денали Бремър, като се смята, че фаталният изстрел с пистолета на тийнейджърката всъщност е произвел 16-годишния Кейдън Макинтош. Още трима младежи са с обвинения, че са участвали в заговора, при който жертвата била откарана край водопад, застреляна и хвърлена във водата.  Обвинения са повдигнати и на 21-годишния Дарън Шилмилър, който живее на 4000 километра от мястото на убийството. ", "date": "2019.06.20", "title": "Тийнейджърка убила най-добрата си приятелка, защото измамник ѝ обещал милиони да го направи"}
{"url": "https://www.actualno.com/healthy/daniela-daritkova-njama-kak-vsjako-dete-da-se-lekuva-v-chujbina-news_760668.html", "text": "    \"Поемам ангажимент да има изслушване в Здравна комисия какви проблеми има с лечението на деца в чужбина, при какви срокове се обработват преписките, коментира и д-р Даниела Дариткова, която уточни пред Нова телевизия, че няма как всяко       \"Дефицит на средства няма - ако има административен дефицит, той ще бъде запълнен\", каза още Дариткова.\r\n\"Очевидно системата е така направена, че се бавят протоколи – няма абсолютно никаква прозрачност коя процедура докъде е стигнала, кой е отговорен за решенията в НЗОК по съответната процедура,\" категоричен е д-р Станимир Хасърджиев, основател на Националната пациентска организация.\r\n\"Да чухте НЗОК да говори за деца, за пациенти - те говорят за здравноосигурени лица\", добави лекарят.  \"Това са хора, които не са касички - Здравната каса има отговорност да намери ресурс да се лекуват пациентите. Омръзна ми някой да обяснява как имало едикакво си и накрая \", избухна Хасърджиев.\r\nТой напомни, че докато в чужбина съществуваше, имаше Обществен съвет и той изкарваше по съответната процедура кой е отговорен - сега нищо не се знае. И добави, че сега НЗОК пак минава в тон как неправителствените организации ѝ пречат, вместо да погледнат колко бюрократично се отнасят към нещата.\r\nСъщевременно бившият ръководител на \"Пирогов\" д-р Спас Спасков защити решението Фондът за лечение на деца в чужбина да мине към НЗОК, защото в Здравната каса имало повече възможности и ресурс да се поемат повече деца. Спасков обаче не пропусна да каже и, че средствата са ограничени и попита какво да се направи, като няма пари. По неофициална информация в момента става въпрос за 161 заявления за помощ за лечение на деца в чужбина.     От НЗОК излязоха с официално изявление след реакциите от възмущение след . Ето пълния му текст:   \"Изнасянето на невярна информация води до публичното заклеймяване на една институция, която професионално и стриктно изпълнява законовите си ангажименти към здравноосигурените лица, не е в полза на пациентите. Удовлетворяването на нечии лични амбиции на лица, пряко свързани със схеми за източване на публични средства от бившия Център „Фонд за лечение на деца“ нямат нищо общо с грижата за живота и здравето на болните.\r\nНЗОК поднася своите искрени съболезнования на семейството на починалото дете и отправя апел да се прекрати злоупотребата с мъката на близките.\r\nЗаявлението от майката на починалото детенце за заплащането на два лекарствени продукта, неразрешени за употреба на територията на Р България, необходими за лечението на детето й, е подадено на 25 април т.г. в НЗОК. Към заявлението липсва задължителна медицинска документация от страна на Университетската болница \"Царица Йоанна - ИСУЛ\". НЗОК е изискала липсващите документи.   До 30 май 2019 г., когато Специализираната комисия разглежда случая за втори път, не е постъпила изисканата медицинска документация от лечебното заведение. Комисията констатира, че все още от ИСУЛ няма предоставен протокол от лекарско-контролна комисия на лечебното заведение. Въпреки това, поради кратките нормативни срокове, Комисията предлага на управителя на НЗОК наличната медицинска документация, макар и непълна, да бъде изпратена за становище на двама външни експерти - задължително изискване на Наредба № 2 от 2019 г. Писмата към консултантите са изпратени на 31. май т.г. по куриер и на електронна поща.\r\nУниверситетската болница \"Царица Йоанна - ИСУЛ\"  е представила последния изискуем медицински документ на 6. юни т.г., като отново не е предоставила информация за цените на двата неразрешени за употреба на територията на Р България медикамента.   На същия ден – т.г., е проведена среща за уточняване на начина на процедиране по подадените заявления за заплащането на двата продукта между Специализираната комисия за разглеждане на заявленията в НЗОК и проф. Добрин Константинов от Университетската болница \"Царица Йоанна - ИСУЛ\", и доц. д-р Валерия Калева - от УМБАЛ „Св. Марина“ – Варна. Постигнати са договорености по всички неясни въпроси по процедурата за отпускане на лекарствените средства, като това е отразено в писмен документ.\r\nНа са  получени задължителните по процедурата становища от външни консултанти, но към момента лечебното заведение все още не е представило на НЗОК документ за цените на двата продукта. Документът е постъпил в институцията на 18. юни т.г., след като е специално изискан от НЗОК. Управителят на НЗОК още същият ден, 18. юни 2019 г., е издал заповед за одобряване на заплащането на цялата сума в размер на 23 377,40лв., по цени, официално заявени от Университетската болница \"Царица Йоанна - ИСУЛ\".\r\nМеждувременно от майката на болното дете са поискани около 14 000 лв. от страна на лечебното заведение за заплащане на извършеното вече лечение. Видно от посочените суми, налице е неяснота за несъвпадението в цените, поради което, към настоящия момент, НЗОК е сезирала Изпълнителна агенция „Медицински надзор“ към Министерството на здравеопазването за цялостна съвместна проверка по случая.\r\nГореописаната процедура по никакъв начин не е възпрепятствала провеждането на лечението на детето и то е приложено в определените от лечебното заведение срокове и терапевтична схема.\r\nОбръщаме се към родителите, които кандидатстват за лечение в НЗОК, при възникнали проблеми, неясноти и всякакви въпроси, да се обръщат към Националната здравноосигурителна каса:   Телефоните за връзка с комисиите са : 02/9659 116 и 02/9656 193.\r\nПриемна за гражданите - ул. „Кричим“ № 1, с приемно време всеки работен ден, в интервала от 09.00 ч. до 12.00 ч. и от 14.00 ч. до 15.30 ч.\r\nНа сайта на институцията – , линк „Услуги за граждани“, подрубрика „Лечение в България и чужбина“ е публикувана информация за документите, които задължително се представят от заявителя при кандидатстване за лечение.\r\nПодрубриката „Лечение в България и чужбина“ може да се намери директно най-горе, над логото на институцията, на заглавната страница на портала.\r\nВ подрубриката може да проследите и статуса на Вашето заявление или това на Вашето дете.\" ", "date": "2019.06.20", "title": "Даниела Дариткова: Няма как всяко дете да се лекува в чужбина"}
{"url": "https://www.actualno.com/healthy/nzok-se-seti-da-si-opravi-burokracijata-s-poredno-bolno-dete-chak-sled-medijna-namesa-news_760663.html", "text": "    Подобен на случай разказа Нова телевизия – един от явно немалкото такива. Припомняме, че Мими почина от левкимия, след като не можа да дочака да бъдат събрани достатъчно пари, за да започне лечение в Германия.      При малката Селим Шабан приликите пак са с бюрокрацията. Заради чакане на становище от НЗОК, е пропусната първата възможност за операция на Селим в чужбина. Тя страда от слепота още от раждането си – на едното око, като близначката ѝ почива заради недоносване. От НЗОК казват, че има положително становище от 14 юни и всеки момент Юзлем – майката на Селим, ще получи документите. А белгийският лекар, който е говорил със семейството на Селим, е категоричен – забавянето може да е фатално, защото еластичността на ретината при Селим намалява и шансът да бъде възстановено дори частично зрението.   Очевидно системата е така направена, че се бавят протоколи – няма абсолютно никаква прозрачност коя процедура докъде е стигнала, кой е отговорен за решенията в НЗОК по съответната процедура , категоричен е д-р Станимир Хасърджиев, основател на Националната пациентска организация. Да чухте НЗОК да говори за деца, за пациенти - те говорят за здравноосигурени лица, добави лекарят. Това са хора, които не са касички - Здравната каса има отговорност да намери ресурс да се лекуват пациентите. Омръзна ми някой да обяснява как имало едикакво си и накрая детенцето умря, избухна Хасърджиев. Той напомни, че докато Фондът за лечение на децата в чужбина съществуваше, имаше Обществен съвет и той изкарваше по съответната процедура кой е отговорен - сега нищо не се знае. И добави, че сега НЗОК пак минава в тон как неправителствените организации ѝ пречат, вместо да погледнат колко бюрократично се отнасят към нещата.\r\nСъщевременно бившият ръководител на \"Пирогов\" д-р Спас Спасков защити решението Фондът за лечение на деца в чужбина да мине към НЗОК, защото в Здравната каса имало повече възможности и ресурс да се поемат повече деца. Спасков обаче не пропусна да каже и, че средствата са ограничени и попита какво да се направи, като няма пари .  По неофициална информация в момента става въпрос за 161 заявления за помощ за лечение на деца в чужбина. ", "date": "2019.06.20", "title": "НЗОК се сети да си оправи бюрокрацията с поредно болно дете чак след медийна намеса"}
{"url": "https://www.actualno.com/asia/malajzija-objavi-doklada-za-mh-17-za-politiziran-i-antiruski-news_760736.html", "text": "    Премиерът на Малайзия Махатхир Мохамед изрази недоволството си във връзка с резултатите от работата на Съвместната следствена група (ССГ) по делото за свалянето на през юли 2014 година и ги нарече политизрани и антируски, предава ТАСС.      „Много сме недоволни. От самото начало това разследване е политизирано и се води с цел да се намери начин да се обвини Русия в противоправни действия“, заяви премиерът, цитиран от местното издание The Star. Той добави, че „още преди разглеждането на материалите по делото, следователите заявиха, че го е направила Русия“.   „Трябват ни доказателства за вината (на Русия) в случилото се. Но засега няма никакви доказателства, а само слухове“, подчерта Мохамед.\r\nПо-рано стана известно, че правителството на Малайзия поиска „убедителни доказателства“ за това, че именно Русия носи отговорност за свалянето на пътническия самолет на авиокомпания Malaysia Airlines през 2014 година в небето над Донбас, заяви премиера на страната Махатир Мохамед, цитиран от местното издание Malay Mail, пише украинското списание „Зеркало недели“.  Мохамед заяви, че Малайзия е одобрила отчета за разследването в Нидерландия – но, само до момента, където се казва, че ракетата, която е унищожила лайнера е принадлежала на Русия, предаде агенция Фокус.\r\n„Те обвиняват Русия, но къде са доказателствата? Знаем, че ракетата, която е свалила самолета е руски тип, но тя може да бъде произведена в Украйна“, заяви той. Мохамед поиска Малайзия да се включи в разследването и проучването ная черната кутия на унищожения самолет. Той се аргументира с това, че на борда на самолета са били граждани на Малайзия, а самият авиолайнер е принадлежал на малайзийска авиокомпания.   „Не знаем защо сме изключени от разследването, но от самото начало виждаме в него прекалено много политика“, подчерта той.    Припомняме, че на 17 юли 2014 година над град Шахтьорск, Донецка област, от екраните на радарите изчезна „Боинг-777“, принадлежащ на „Малайзийските авиолинии“, извършващ полет MH17 по маршрута Амстердам – Куала Лумпур. В катастрофата загина екипажа и пътниците в самолета – всички 298 души, включително 80 деца.\r\nБлизо четири години по-късно, през май 2018 година, Международната следствена група (МСГ) на пресконференция в Хага показа отломки от ракетите, които са свалили самолета. Според заключението, тя е била от комплекса „Бук“, принадлежал на 53-а зенитно-ракетна бригада на ПВО, базирана в руския град Курск.\r\nНа следващия ден Австралия и Нидерландия официално обявиха, че именно Русия носи отговорност за унищожението на „Боинга“. Европейският съвет също така призова Москва да поеме отговорност и да окаже пълно съдействие на всички опити за установяване на истината, справедливостта и вината на конкретните лица в това престъпление.   Но и до сега Русия категорично отрича да има участие в трагедията. ", "date": "2019.06.20", "title": "Малайзия обяви доклада за MH-17 за политизиран и антируски"}
{"url": "https://www.actualno.com/plovdiv/kmetyt-na-lyki-za-nedovolstvoto-v-djurkovo-prioritet-sa-ulici-bez-asfalt-snimki-news_760631.html", "text": "     Пътят от дома в село до вилите, разположени в горната част на населеното място, няма да бъде преасфалтиран на този етап. Това посочи пред кметът на община Лъки - инженер Валентин Симеонов - по повод подписка на собственици на постройки от вилната част, които поискаха пътният участък да бъде отремонтиран.          радоначалникът обясни, че с приоритет за асфалтиране са улици, които нямат никаква настилка и при най-малкия паднал дъжд се получава кал. При първа възможност Симеонов заяви, че се предвижда ремонт на отсечка, която към момента е в състояние \"черен път\" и е единствената връзка с останалата част от село Джурково на живеещите в общо 10 къщи. \"Хората в зоната са предимно възрастни, а участъкът е изключително стръмен и в по-голяма част от годината е кален\", обясни кметът на Лъки. Той подчерта, че именно поради тази причина участъкът е с приоритет, защото слизането и качването по улицата без пътна настилка става все по-трудно.  \"Към момента отсечката, за която алармират хората, е в оптимално състояние. До вилите и къщите се стига дори с лека кола, тъй като асфалт има. Разбира се, че е добре да се преасфалтира. Но засега има участъци, нуждаещи се от по-спешен ремонт, който не търпи отлагане. Ако бъде ремонтиран конкретният път, то ще е след време. Защото, ако вложим средства за него, трябва да оставим жителите на 10-те къщи в другата част на селото да продължат да газят в кал.\", каза инженер Симеонов.    Недоволни от решението на кмета, протестиращите възнамеряват да входират протестна подписка до Общински съвет-Лъки. \"По този начин ще изявим волята си, като данъкоплатци и нуждите си от нормален живот и условия\", категоричен е Ивайло Мирчев - инициатор на каузата.     Справка показва, че събраните от данък \"сгради\" за цялата община Лъки за 2018 г. средства са в размер на малко над 18 300 лева . Близо 80 000 лева пък са постъпленията от такса \"битови отпадъци\". А конкретно за село Джурково от данък \"сгради\" приходите за миналата година са на стойност около 1 500 лева . От \"битови отпадъци\" за същия период са събрани малко повече от 5 400 лева.\r\n\"Рамката на годишния бюджет на Лъки е около 2 000 000 лева. На територията на цялата община по последно преброяване живеят близо 3 000 души, но всъщност реално постоянните жители са около 2 200 души. Част от бюджетните средства на общината се разпределят за дофинансиране в сферата на образованието, за възнаграждения на администрацията, за поддържане и обновяване на инфраструктурата и т.н.\", обясни в заключение инженер Симеонов.   Припомняме, че в началото на месец май хора от горната част на Джурково алармираха за незабавна нужда от ремонт на няколко участъка от пътната мрежа вътре в селото. Те поискаха в най-кратък срок да се предприемат мерки по цялостното възстановяване на пътя от Дом за лица с физически и психически увреждания до местността \"Бърчинката\" (\"Хорището\"). Друго от исканията им бе да се рехабилитира отсечката от параклис \"Свети Никола\" до същата местност. ", "date": "2019.06.20", "title": "Кметът на Лъки за недоволството в Джурково: Приоритет са улици без асфалт (СНИМКИ)"}
{"url": "https://www.actualno.com/asia/nova-zelandija-zapochna-masovo-izkupuvane-na-lichno-ognestrelno-oryjie-news_760638.html", "text": "    Нова Зеландия започна кампания за масово изкупуване на огнестрелни оръжие от гражданите. Тя има за цел да компенсира собствениците на наскоро забранените полуавтоматични оръжия в страната, предаде БГНЕС.      Държавата задели 208 милиона новозеландски долара (120 млн. евро) за изкупуването на оръжията, като в някои случаи компенсацията за гражданите ще достигне 95% от платената за придобиването цена. Новозеландците имат срок до 20 декември да предадат оръжията си по новата схема.   Новозеландският парламент гласува промяна в законите за притежание на оръжие с впечатляващото мнозинство от 119 на 1 глас през април. Гласуването беше по-малко от месец, след като австралийският гражданин и уби 51 мюсюлмани в Крайстчърч, докато предаваше на живо във Facebook.\r\nПолицията смята, че новозеландски граждани притежават около 14 300 полуавтоматични, щурмови пушки AR-15, каквито използва терористът от Крайстчърч.  Близо 700 огнестрелни оръжия бяха предадени на полицията още преди началото на кампанията. Собствениците на още 5000 оръжия вече са се регистрирали за момента, в който полицията ще обикаля да ги събира по места.\r\nНова Зеландия има населени около 5 милиона души, като се смята, че гражданите притежават 1,5 милиона огнестрелни оръжия.    ", "date": "2019.06.20", "title": "Нова Зеландия започна масово изкупуване на лично огнестрелно оръжие "}
{"url": "https://www.actualno.com/africa/cenzura-v-egipet-po-temata-mohamed-morsi-news_760635.html", "text": "    Начинът, по който в Египет съобщиха за , постави фокуса върху контрола върху медиите, коментира BBC.      По света внезапната смърт на Морси беше голяма новина, но нито един вестник в Египет не я сложи на първата си страница. Цялото внимание беше съсредоточено върху предстоящо домакинство на Африканската купа на нациите - футболният турнир на Африка. Новината, че първият демократично избран президент на Египет е починал в съдебната зала беше оставена за вътрешните страници, на които обичайно се публикуват криминални новини.   Държавните телевизии в Египет не споменаха, че Мохамед Морси е бил президент, като само го нарекоха с пълното му име, обобщава БГНЕС. По телевизиите отразяването беше толкова кратко, че беше лесно да се пропусне - всички водещи на новини прочетоха едно и също съобщение от общо 42 думи. Същото беше съобщено и по радиото и отпечатано във вестниците.\r\nЕдна от водещите на новините дори допусна нехарактерна грешка, като изчете 42-те думи и завърши новината с \"Това беше изпратено от устройство Samsung\", което предизвика неловка пауза от няколко секунди.  От опозиционният сайт \"Мада Маср\" обясняват, че новината за Мохамед Морси е била изпратена на журналистите от правителството чрез съобщение в мобилното приложение WhatsAp. Вероятно телевизионният канал е препечатал дословно съобщението, заедно с изпращания от мобилния телефон цифров етикет.\r\n\"Съобщението беше придружено с инструкция към вестниците новината да се отпечата на вътрешните, а не на първата страница\", пише опозиционния сайт, цитирайки източник от медиите.    ", "date": "2019.06.20", "title": "Цензура в Египет по темата \"Мохамед Морси\""}
{"url": "https://www.actualno.com/plovdiv/mladi-prepodavateli-ot-plovdiv-obuchavat-bolni-deca-bezplatno-news_760673.html", "text": "    Има деца, които с месеци лежат в болницата. Независимо какъв е изходът от заболяването, техният живот е ограничен от четирите стени на болничната стая, от рутината на процедурите, от кънтящите коридори. Към болката и ограниченията се прибавят и изолацията и тъгата. Кой знае в името на какви икономии и с каква цел преди две години беше премахната от правителството и дори това подобие на нормалност в живота на болните деца се загуби. Когато идва решението за закриването на болничните училища към края на 2017 година, то заварва 21 щатни места в четири града в страната- София, Пловдив, Плевен и Момин проход.       Не спря и за ден болничното училище в Детска клиника на УМБАЛ \"Свети Георги\" в Пловдив, обаче. Болните деца там продължиха да имат своите занимания и своите учителки просто заради това, че учителките- все млади жени- , въпреки че се лишиха от заплатите си.\r\nСредства трябват не толкова заради това, защото те го правят благотворително, но заради нуждата от материали- боички, блокчета, пластелин, глина, интересни образователни филми...   Тук вече в каузата се включиха жените от една от най- старите женски благотворителни организации- Сороптимист. Каузата прегърна и пловдивската художничка Вихра Григорова, която представи втората си самостоятелна изложба \"Високо\" в \"Червеното пони\" в Стария Пловдив и призова гостите си, вместо букети, да се включат в помощта, която е толкова необходима, за да съществува, макар и без подкрепата на държавата, болничното училище в най-голямата детска клиника в Южна България. ", "date": "2019.06.20", "title": "Млади преподаватели от Пловдив обучават болни деца безплатно"}
{"url": "https://www.actualno.com/america/belijat-dom-zapadnite-balkani-prodyljavat-da-sa-zaplaha-za-sasht-news_760731.html", "text": "    Президентът на САЩ Доналд Тръмп поднови действието на предупреждение от 2001 година за Западните Балкани като заплаха за Америка и извести Конгреса, че то не се отменя, пише прищинският ежедневник Gazeta Express, цитиран от \"Фокус\".      Както припомня изданието, президентът Джордж Буш-младши беше първият, който издаде националното предупреждение за Западните Балкани на 26 юни, преди 18 години, което бе подновено през 2003-та заради проблемите в Македония. В последното съобщение от Белия дом, подписано от Тръмп, се казва, че „екстремисткото насилие и препятствията, посочени в заповедта от 2001 година, като враждебни на американските интереси продължават да представляват необичайна и голяма заплаха за националната сигурност на САЩ и външната им политика“.   „Заплахата, която се олицетворява от действията на лица, ангажирани в, или подпомагащи, спонсориращи или подкрепящи (i) екстремистко насилие в бившата Република Македония (която сега е Република Северна Македония) и на други места в Западнобалканския регион, или (ii) възпрепятстващи прилагането на Дейтънския мирен договор в Босна или Резолюция 1244 на Съвета за сигурност на ООН от 10 юни 1999 година в Косово, не е изчезнала“, се казва в документа. „По тази причина определих, че е необходимо да се продължи националната извънредна ситуация по отношение на Западните Балкани“, се заключва в съобщението на Белия дом. ", "date": "2019.06.20", "title": "Белият дом: Западните Балкани продължават да са заплаха за САЩ"}
{"url": "https://www.actualno.com/europe/vseki-deseti-rabotesht-v-slovenija-e-chujdenec-news_760677.html", "text": "    В  Словения има недостиг на работна ръка за поддържане на високо ниво на икономически растеж през последните години.      Това подчерта министърът на икономиката Здравко Почивалшек в разговор с чуждестранни компании, съобщиха словенските медии.   По данни на Държавната статистическа служба в края на миналата година в Словения е имало 885 700 активни лица, включително 87 700 чужденци, което означава, че почти една десета от служителите са чужденци, предаде БГНЕС.\r\nПовечето от тях са от Босна и Херцеговна (около 42 000), след това от Сърбия (почти 11 000).  Следват работници от Хърватия, но разликата е, че хърватските работници в Словения вече не търсят разрешителни за работа, предвид членството на Хърватия в Европейския съюз.\r\nПочти 7 100 служители в Словения са от Косово, а около 6 000 от Македония.   Заетостта от трети страни от 2015 г. се улеснява от получаването на разрешения за работа и пребиваване в общините, дипломатически мисии в чужбина или чрез агенции по заетостта, така че нарастването на броя на заетите през последните години чужденци е много високо.     ", "date": "2019.06.20", "title": "Всеки десети работещ в Словения е чужденец "}
{"url": "https://www.actualno.com/chronicles/izvyrsheno-e-pyrvoto-probno-preminavane-na-vlak-prez-tunela-pod-la-mansh-news_760344.html", "text": "    Тунелът под Ла Манш, известен още като Евротунел, е подводен железопътен тунел с дължина около 50 km, който свързва френския град Кале с британския град Фолкстоун, под протока Ла Манш. Тунелът се обслужва от френско-британския консорциум Eurotunnel.       История    През 1802 г. френският инженер Албер Матю дава идея и проектира първия тунел под Ла Манш;\r\nПрез 1830 г., след като влизат в действие парните локомотиви, възникват идеи за железопътен тунел под Ла Манш. Пример за това е французинът Том дьо Гамон, който в продължение на 30 години разработвал различни проекти на тунела. До 1945 г., обаче проектите за построяването на такъв тунел остават само идейни.  През 1957 г. е създадена специална международна проектантска група и към 1973 г. били предложени 4 варианта на сухоземен път:\r\nEuropont – въжен мост, който като вариант бил почти веднага отхвърлен поради високата си цена (6 милиарда фунта);\r\nEuroroute – комбинация между мост и железопътен тунел под пролива;       Channel Expressway – тунел с тръби за железопътен и шосеен транспорт;\r\nEurotunnel – железопътен тунел (проектът е разработен през периода 1972 – 1975 г.), който бил възприет като най-удачния вариант.\r\nПрез 80-те години проектът Eurotunnel бил доразработен и на 1 декември 1987 г. са започнати строителните работи от страната на Великобритания.\r\nНа 1 декември 1990 г. строителните групи от Великобритания и Франция се срещат под пролива;\r\nНа 6 май 1994 г. британската кралица Елизабет II и френският президент Франсоа Митеран откриват официално тунела. Месец по-късно започва редовното движение на влакови композиции.      Технически данни Тунелът е предназначен единствено за железопътен транспорт;\r\nТунелът представлява 3 отделни тръби – две активни (по една за всяка посока на движение) и една аварийна;\r\nВсяка тунелна тръба е с ширина 7,60 m и дължина 51 km;\r\nТунелът преминава на дълбочина 50 m под дъното на Ла Манш. ", "date": "2019.06.20", "title": "Извършено е първото пробно преминаване на влак през тунела под Ла Манш"}
{"url": "https://www.actualno.com/politics/karaivanov-grajdanite-shte-mi-pokajat-dali-imam-osnovanie-da-se-kandidatiram-otnovo-news_760632.html", "text": "    Действащият сега кмет на Асеновград доктор Емил Караиванов все още не може да каже дали възнамерява да се кандидатира за трети кметски мандат. За сравнение, други градоначалници, като този на град Лъки - Валентин Симеонов, например, вече са наясно, че отново ще се впуснат в битката за доверието на своите съграждани.      На въпрос, отправен от към асеновградския кмет Емил Караиванов по темата, самият той коментира лаконично: \"Аз все пак съм излъчен от политическа сила. Това ще решат моите ръководители, ръководството на партията. Едновременно с това, \".   Припомняме, че Караиванов е кмет на общината за втори мандат. Той бе преизбран на през 2015 г., като представител на ПП „БСП-АБВ, ППК „ЕКОГЛАСНОСТ”. Сред общо десетина кандидати Емил Караиванов остана на балотаж срещу Силвия Хубенова, която бе излъчена от ПП ГЕРБ. ", "date": "2019.06.20", "title": "Караиванов: Гражданите ще ми покажат дали имам основание да се кандидатирам отново"}
{"url": "https://www.actualno.com/plovdiv/ekspert-semejnata-atmosfera-e-kluchov-faktor-za-pojavata-na-agresija-pri-decata-news_760554.html", "text": "    „ е един интересен феномен. Появата й при децата има два центъра – единият е в много ранна възраст – между две и три години, а другият се проявява в юношеска възраст. Когато се прояви рано и , има сериозна опасност тя да стане много трайно и устойчиво поведение и коригирането й е много трудно“.      Това заяви професорът по психология Румен Стаматов по повод зачестилите през последните години случаи на агресия – явна и прикрита, сред деца и подрастващи. Пред родители, учители и възпитатели в детски градини в пловдивския район „Западен“ той изнесе лекция, на която разясни основните причини за възникването на този проблем. „ . За да бъде тази атмосфера добра, основна роля играе разговорът. Когато няма общуване с децата, това създава несигурност у тях и оттам те реагират с агресия“, категоричен е професорът. По думите му в съвременното общество общуването между родителите и малчуганите е заместено от телевизора, мобилните устройства и компютрите, като това сериозно ограбва семейната среда. „Не очаквайте нищо хубаво да се случи, когато едно дете още преди да е получило . Добрата семейна атмосфера означава да има обич, да има загриженост, да има споделяне, да се разговаря с децата – нещо, което за съжаление не се случва“, допълва професор Стаматов.  Като друга предпоставка за израз на агресивно поведение при децата, той изтъкна , с които те да се съобразяват и които да спазват. „Когато поставим граници, но започнем да отстъпваме от тях, създаваме проблем“, категоричен бе той. Като пример психологът даде редица случаи, при които детето реагира с упоритост и инат на определени забрани, докато не стане на неговото. Това често е съпроводено от постепенно ескалиране на поведението му в името на постигане на целта си. „ Когато отстъпваме, ние формираме опозиция , а опозиционното поведение е форма на агресия. Затова ясно поставяте граници, като може веднъж да обясните мотивите си за тях, но след това няма повече коментари“, казва професор Стаматов. Важен фактор за недопускане на агресия при децата е и контролът. „Липсата на родителски контрол е един от най-силните фактори за появата на агресия. За съжаление една голяма част от родителите нямат идея как техните деца прекарват деня си. Запомнете – родителството не е просто удоволствие , то е преди всичко задължение и отговорност“, смята професор Стаматов. Той апелира родителите да разговарят с децата си, да се интересуват от това как минава денят им, къде и с кого прекарват времето си, за да не се стига до неприятни изненади.     от своя страна пък води до липса на самоконтрол у самото дете. „Можете да сте сигурни в едно – нищо хубаво няма да излезе от деца, при които има нисък самоконтрол“, казва професор Стаматов. Той цитира изследване, според което децата, които имат проблем със самоконтрола, впоследствие по-често имат тежки поведенчески проблеми, емоционално нестабилни са и са с нисък академичен успех. По думите на професор Стаматов изграждането на правилен самоконтрол у детето обаче е доста сложна задача. Това се корени в желанието на всеки родител да даде най-доброто на децата си, като често в този свой стремеж те ги оставят да правят каквото поискат и с годините малчуганите израстват без какъвто и да било контрол и самоконтрол.\r\nСпоред психолога често възпитаването в условия на липса на самоконтрол върви ръка за ръка с изграждането на грешна самооценка у детето. „Родителите трябва много да внимават, за да не развиват нарцисизъм у децата . Нарцисизмът винаги граничи с агресивно поведение и има много тежки последствия. Запомнете – ако хвалите децата, правете го само за усилия, които са положени от тях“, подчертава професор Стаматов.\r\nДруго нещо, което създава проблеми с агресивността, е стремежът към материални блага. „В съвременния свят ние искаме все повече вещи, а това създава консумативно отношение. Това обаче във времето води до разочарование, а оттам и до агресивно поведение, защото материалното никога не може да доведе до вътрешна удовлетвореност“, заяви професор Стаматов. Той даде пример за това как е бил свидетел как малчугани са се оценявали и сравнявали с друго дете според телефоните, които имат. „Това какво притежава, става мярка за оценка както на другите, така и на собственото му достойнство. Детето развива мисленето: „ “, казва професор Стаматов. Той уточни, че за формирането на подобен род ценности огромна роля играят и медиите. Именно те постоянно лансират идеала за пари, власт и известност. Паралелно с това медиите са отговорни и за непрестанно показване на актове на насилие – нещо, което дава отпечатък върху детското поведение. Според професор Стаматов дори детските филмчета са изпълнени с изключително много форми на насилие. „За съжаление често ние като родители ставаме съпричастни с този процес, защото гледаме същите тези програми, а това дава сигнал към детето, че нямо нищо нередно в тях“, завършва професор Стаматов. ", "date": "2019.06.20", "title": "Експерт: Семейната атмосфера е ключов фактор за появата на агресия при децата"}
{"url": "https://www.actualno.com/asia/erdogan-se-gotvi-da-spre-slujebno-kandidata-na-opozicijata-ot-izborite-v-istanbul-news_760624.html", "text": "    Турският президент Реджеп Ердоган заяви, че кандидатът на опозицията Екрем Имамоглу може да не бъде допуснат на изборите за кмет на Истанбул, предаде БГНЕС по информация на Euronews.      Президентът на Турция каза, че Имамоглу е обидил управителя на провинция Орду, което може да му донесе наказание и да го спре от участие във вота в неделя.   В радиопредаване Ердоган каза: \"Не знам какво ще реши съда, но тяхното решение може да блокира пътя му\".\r\nСпоред турски медии, Екрем Имамоглу се забъркал в скандал на  летището в черноморския град Орду, след като не му било позволено да  ползва VIP терминала. Имамоглу нарекъл областния управител Седар Явуз  \"куче\", след което Явуз завел дело. Екрем Имамоглу твърди, че не е  използвал тази дума, а друга, която звучи подобно.   кметския пост в най-големия турски град, но по искане на управляващата Партия на справедливостта и развитието на Ердоган. Повторният вот е тази неделя, 23 юни.\r\nЗагубата на Истанбул би бил един от най-тежките удари по управлението на Ердоган, който е бивш кмет на многомилионния град и започва пътя си към голямата политика именно край Босфора. Откакто Партията на справедливостта и развитието е създадена, тя винаги е управлявала Истанбул.   Решението на изборната комисия на Турция да се съгласи с искането Партията на справедливостта и развитието да отмени победата на Имамоглу и да насрочи повтаряне на вота беше посрещнато с много критики от международната общност. То нанесе и икономически щети на Турция, поради засилените опасения на пазарите, че управляващата партия се меси в решенията на институциите. Опозицията в Турция обвини Реджеп Ердоган, че разрушава основите на демокрацията в страната.     ", "date": "2019.06.20", "title": "Ердоган се готви да спре служебно кандидата на опозицията от изборите в Истанбул"}
{"url": "https://www.actualno.com/society/prognoza-za-vremeto-20-uni-chetvyrtyk-news_760608.html", "text": "    Днес ще е предимно слънчево. В следобедните часове, главно над планинските и североизточните райони ще се развива купеста облачност. Там на отделни места ще превали и прегърми. Температурите ще се повишат, максималните ще са между 29° и 34°. Атмосферното налягане ще се задържи почти без промяна – близко до средното за юни. Това съобщи за Агенция „Фокус” дежурният синоптик Ана Дякова от Националния институт по метеорология и хидрология (НИМХ).      Над Черноморието ще е предимно слънчево. След обяд ще има временни увеличения на облачността, но само на отделни места в северната част ще превали краткотрайно. Ще духа слаб североизточен вятър. Максимални температури на въздуха 29° - 31°. Температурата на морската вода е от 23 на север от н. Калиакра, до 25-27 в останалите райони. Вълнението на морето ще е 2 бала.\r\nНад планините ще е предимно слънчево. След обяд ще се развива купеста облачност и на места, главно в масивите от Западна България, ще има краткотрайни валежи с гръмотевици. Ще духа слаб вятър от изток-североизток. Максимална температура на височина 1200 метра около 23°, на 2000 метра – около 14°.\r\nДо края на седмицата ще бъде предимно слънчево, ще се затопля и около и след обяд ще бъде горещо. Максималните температури ще са над 30°, а през почивните дни в отделни райони ще достигнат 37°-38°. Значителна купеста облачност ще се развива в следобедните часове в петък и на места, главно в Северна България и Рило-Родопската област ще превали краткотраен дъжд, придружен с гръмотевици; възможни са локални интензивни валежи. През почивните дни валежите ще са на изолирани места, в събота – главно в планините, а в неделя привечер, когато от северозапад се очаква да започне понижение на температурите - в северозападната част от страната. Там ще се създадат условия за по-интензивни явления.   ", "date": "2019.06.20", "title": "Прогноза за времето - 20 юни (четвъртък)"}
{"url": "https://www.actualno.com/society/zaradi-smyrtta-na-6-godishnata-marija-se-razgorja-skandal-v-parlamenta-news_760682.html", "text": "    Случаят с от тежка форма на левкемия в УМБАЛ „Царица Йоанна – ИСУЛ“ стана повод за спор от парламентарната трибуна.      Причината – депутатът от „БСП за България“ проф. Георги Михайлов поиска парламентът да започне работа с минута мълчание в памет на малкото момиченце, както и да бъдат изслушани директорите на НЗОК и Агенция „Медицински надзор“, които да внесат яснота около случая.   „Станахме свидетели на една нелепа смърт на българско дете, със сериозно, но лечимо заболяване. Поради нелепи административни безобразия, то не получи необходимото лечение, което е възможно на територията на страната, а на всичкото отгоре, часове преди смъртта му, на неговите близки беше връчена фактура за 14 хил. лева.\r\nТя задължава близките, поради наличие на дарителска сметка, с която искат да подпомогнат лечението на детето извън страната, за което имат свещено право, да заплатят това лечение в страната“, заяви проф. Михайлов от парламентарната трибуна.  Според него този случай не е първият, защото след създаването на мегаагенцията за медицински надзор много от детските онколози са затруднени да предписват лечение.\r\nМалката Мими е родена със Синдром на Даун, а през 2017 г. се разболява от левкемия. Лекарите успяват да постигнат ремисия, но преди няколко месеца зловещото заболяване се завръща. През април момиченцето е прието в ИСУЛ. Въпреки усилията на лекарите, състоянието на Мими постоянно се влошава, като вчера се наложи детето да бъде поставено на командно дишане заради усложнения със сърцето и белите й дробове.   Междувременно стана ясно, че родителите й са получили фактура за близо 14 000 лева заради два медикамента Винкристин и Онкаспар, които са използвани за лечението на дъщеричката им, но не са в списъка с лекарствени продукти, които НЗОК заплаща по реда на Наредба №10.    Майката на Мими е подала документи още в края на април лекарствата да бъдат поети от касата, но до снощи решение по казуса нямаше. Именно това ядоса червените.\r\nОт своя страна председателят на парламентарната Комисия по здравеопазване и председател на ПГ на ГЕРБ д-р призова случаят да не бъде използван за политически цели.\r\n„Като лекар и като майка изказвам своите дълбоки съболезнования за загубата на това дете, защото това не се преживява. Това се съпреживява и от лекуващите лекари. За съжаление се \"случват смърти\" в България. Има нелечими болести и ние по никакъв начин не можем да използваме политически това тук, от тази трибуна“, заяви д-р Дариткова.   Тя бе категорична, че ръководената от нея комисия подробно ще проучи дали има някакви административни нарушения или недоразумения в лечението на 6-годишното дете. ", "date": "2019.06.20", "title": "Заради смъртта на 6-годишната Мария се разгоря скандал в парламента"}
{"url": "https://www.actualno.com/society/novini-ili-novini-kartinata-na-pechata-za-20-uni-news_760616.html", "text": "    Редакционният екип на представя кратък преглед на печата от днешния 18 юни.        ще бъде проверяван заради делото \"Иванчева\", пише \"Сега\". Причината - материал на \"Фрогнюз\", който твърди, че жената, която е близка на Гешев, е близка и до сътрудник на бизнесмена Александър Ваклин. Ако това действително се докаже така, цялото дело започва да замирисва вече твърде много. Също както случаят с , която почина от левкимия, докато НЗОК се е ослушвала трябва ли да плати за лечението ѝ или не! Здравната каса си има оправдание - забавянето на одобрението на плащането се дължи на липсваща задължителна медицинска документация от ИСУЛ и най-вече защото болницата не е посочила цени на използваните лекарства. Въпреки това процедурата е задвижена нататък и са изискани становища от външни консултанти за необходимостта от лечението с точно тези препарати, казват още от НЗОК. Има и проверка на ИСУЛ, тъй като имало два документа с различни цени на лекарства. И въпросът е кой го домързя да звънне един телефон, вместо да си общува по пощата?   \"Ученици от Бургас създадоха баткомобил на ток, пускат го на състезание в Лондон\", пише \"24 часа\". Талантливите момчета от \"Механотийм\" все още не са мислили дали да патентоват продукта си и избрали закачливо название - нещо средно между Батман и Батко. Нещо подобно е и нашият премиер, напомняме. А на момчетата - успех! 12 000 глоба за шум на открито, пише \"Труд\", цитирайки , които бяха част от една дълга битка на НФСБ. Е, в крайна сметка Валери Симеонов доведе докрай най-голямата си кауза - срещу шума. За няколко години в политиката - стига.     \"Дране като за нашето море\", гласи заглавието на коментарен текст в \"Монитор\", който разказва за нещо, с което всички сме се блъсвали - принципът \"ден година храни\", подсилен до крайност и нелепост по Черноморието. После да не се чудим защо избираме Гърция - там те одират само в краен случай, а ако го направят, даже ти е хубаво. ", "date": "2019.06.20", "title": "Новини или Novini - картината на печата за 20 юни"}
{"url": "https://www.actualno.com/america/sasht-udariha-sys-sankcii-ruska-kompanija-zaradi-kndr-news_760620.html", "text": "    Съединените щати вкараха в \"черен списък\" със санкционирани компании руска кредитна институция, предаде БГНЕС.      Министерството на финансите на САЩ обяви, че санкционира Руско финансово общество, защото компанията помагала на режима в Северна Корея да заобикаля американското ембарго над финансовата им система. Руско финансово общество е представило възможност на Севернокорейската национална банка да си открие сметки и да избягва санкциите срещу режима в КНДР. Банката и нейният представител в Москва Хан Жанг Су са в списък със санкционирани от САЩ лица и компании.   \"Действията на Руско финансово общество са помогнали на Северна Корея да заобиколи санкциите на САЩ и ООН и да получи достъп до световната финансова система, с цел печалба за ядрената програма на режима на Ким\", се казва в изявлението на финансовото министерство на САЩ.\r\nОт руската компания коментираха, че не са били уведомени официално за налагането на американски санкции, че не знаят на какви основания са наложени и че се надяват \"недоразумението\" да бъде скоро изгладено.   ", "date": "2019.06.20", "title": "САЩ удариха със санкции руска компания заради КНДР"}
{"url": "https://www.actualno.com/europe/boris-djonsyn-vyrvi-uvereno-kym-mjastoto-na-tereza-mej-news_760623.html", "text": "    Бившият британски външен министър и бивш кмет на Лондон Борис Джонсън изглежда все по-сигурен лидер на Консервативната партия и следващ премиер на Великобритания, предаде БГНЕС.      След третия кръг гласувания за определяне на следващия лидер на най-голямата партия в парламента, в надпреварата остават Борис Джонсън, външният министър Джереми Хънт, министърът на околната среда Майкъл Гоув и министърът на вътрешните работи Саджид Джавид.   Разликата в събраните гласове на третия кръг е много голяма в полза на Джонсън. Бившият кмет на Лондон и външен министър на Великобритания събира 143 гласа от общо 313. Далеч назад са Хънт с 54, Гоув с 51 и Джавид с 38 гласа.\r\nДнес, 20 юни, ще има още две гласувания, като след всяко едно ще отпадат най-слабо представилите се кандидати. Когато останат само двама кандидати, гласуванията ще се преместят от парламента сред членската маса на Консервативната партия в цялата страна.  До края на юли членовете на партията ще са избрали кой ще е следващия министър-председател.\r\nБорис Джонсън, чиято политическа кариера е белязана от гафове и скандали, обяви по-рано, че ако стане премиер ще извади Великобритания от Европейския съюз на 31 октомври, независимо по какъв начин. Това засилва притесненията от хаотичен Brexit без споразумение за условията на раздяла с Европейския съюз.    ", "date": "2019.06.20", "title": "Борис Джонсън върви уверено към мястото на Тереза Мей"}
{"url": "https://www.actualno.com/celebrate/pochitame-sv-naum-ohridski-news_760349.html", "text": "    Св. преподобни Наум Охридски бил българин от благороден произход. Като оставил всичко, последвал славянските равноапостоли св. Кирил и Методий в Моравия и Рим, където папа Адриан ІІ го ръкоположил за свещеник.      Подир смъртта на св. Методий той заедно със св. Климент се отправил за България, където българският цар Борис-Михаил го приел с радост. Св. Климент като учител на славянска писменост изпратил в югозападната част на държавата, а св. Наум останал в тогавашната столица Плиска.   В 893 г. на историческия църковнонароден събор било решено българската столица да бъде пренесена в Преслав. На същия събор Симеон Велики бил провъзгласен за цар вместо приелия монашество св. Борис–Михаил, а св. Климент бил ръкоположен за епископ. Тогава на негово място за учител бил назначен св. Наум, който работил там седем години. После той построил манастир на брега на Охридското езеро на името на св. Архангели и живял в него десет години.\r\nПреставил се в Господа в 910 г., след като приел монашеско пострижение непосредствено преди смъртта си. Погребали го на северната стена на храма, където мощите му и досега почиват неоткрити, защото, колкото пъти се опитвали да отворят гроба му, преподобният не позволявал това. От външната страна на храма е пристроена стаичка, в която нощуват болни и получават изцерение.    ", "date": "2019.06.20", "title": "Почитаме Св. Наум Охридски"}
{"url": "https://www.actualno.com/books/ljatoto-na-divite-cvetja-news_759692.html", "text": "    Зоуи е изправена пред трудното решение дали да се подложи на необходима, но рискова операция.      Тя спонтанно заминава за китното градче на брега на морето, където преди четиринайсет години е преживяла най-щастливите си дни и най-страшния си кошмар. Сега тя най-накрая е готова да се изправи пред тайните, останали скрити през онова лято.   На скалите, станали свидетели на краха на мечтите й, Зоуи отново среща голямата си любов. Но дали времето ще им стигне, за да се помирят с миналото?\r\nКатрин Тейлър е немска авторка, добила известност в родината си с еротичната поредица „Цветовете на любовта“, която включва четири романа. Те се превръщат в бестселъри в Германия с продажби от половин милион екземпляра и заемат второ място в престижната класация на „Шпигел“.  Голям интерес предизвиква и трилогията „Имението Дарингам“, предназначена за почитателите на сериала „Имението Даунтън“, на книгите на Уна-Мери Паркър и Розамунде Пилхер. ", "date": "2019.06.20", "title": "Лятото на дивите цветя"}
{"url": "https://www.actualno.com/crime/zverski-poboj-zaradi-birena-kapachka-video-news_760651.html", "text": "    Присъствах на едно убийство – така магазинерката в магазина в казанлъшкото село Горно Черковище коментира пореден инцидент в магазина си.      Видеоклип от охранителна камера показа страшен побой, нанесен на възрастен мъж от двама по-млади мъже. Записът е без звук, но се вижда как жертвата казва нещо, докато стои с нападателите си на опашката. Следва удар с глава от единия нападател в лицето на жертвата. След кратка размяна на реплики вторият нападател скача и с юмручни удари поваля в несвяст на пода жертвата, а стоящите двама по-възрастни мъже в опашката не посмяват да се намесят.\r\nНападателите - Мехмед и Ахмед . Баща им Исмаил коментира, че всичко станало заради бирена капачка - синовете му искали да си вземат наградата от капачката т.е. още бира. \"Мисля си, че без нищо няма да ударят\", добави мъжът. Той смята, че поради някаква причина промоцията бира не е била дадена и жертвата - Галин, е казал нещо, заради което се е стигнало до нападението. Продавачката призна, че не е дала въпросната бира, защото имала забрана от съответния търговец - търговците ѝ казвали коя промоция да се изпълнява и коя да не се , а можело промоцията да се вземе от по-голяма верига магазини. Исмаил призна и, че синовете му имат проблеми със закона - например миналата година на него му бил ваден пистолет пред магазина.\r\nПред Нова телевизия жертвата твърди, че не е казала нищо, което да  провокира нападението. А магазинерката добави, че това е трети такъв  случай, на който става свидетел – и при всички са замесени роми.  От полицията отричат в селото да има напрежение между българи и роми, а самият Исмаил подчерта, че се имат с българите в селото и често сядат на една маса.  ", "date": "2019.06.20", "title": "Зверски побой заради бирена капачка (ВИДЕО)"}
{"url": "https://www.actualno.com/sofia/v-kv-obelja-se-nalaga-spirane-na-vodata-news_760481.html", "text": "    „Софийска вода” временно ще прекъсне водоснабдяването в някои части на столицата на 20 юни. Това съобщиха от пресцентъра на дружеството.      Във връзка с изграждане на сградно водопроводно отклонение на ул. „Хайдушка гора“ в жк. „Стрелбище“ се налага спиране на водоподаването от 10.00 до 18.00 часа на клиентите на „Софийска вода”, живеещи в района на: ул. „Хайдушка гора“ от ул. „Червена роза“ до ул. „Твърдишки проход“; ул. „Кестенова гора“ от бул. „Гоце Делчев“ до ул. „Нишава“; ул. „Нишава“ № 108, № 109, № 110; ул. „Твърдишки проход“ от бул. „Гоце Делчев“ до ул. „Нишава“; бул. България - бл. 18, бл. 19, бл. 20, бл. 21.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Хайдушка гора“ ъгъла с ул. „Твърдишки проход“.\r\nВъв връзка с изпълнение на инвестиционен проект за подмяна на уличен водопровод на ул. „Райко Жинзифов“ кв. „Крива река“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Яков Крайков“ от ул. „Св. Георги Софийски“ до ул. „Райко Жинзифов“; ул. „Райко Жинзифов“ от ул. „Яков Крайков“ до ул. „Даскал Манол“.  При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Райко Жинзифов“ ъгъла с ул.“ Яков Крайков“. След възстановяване на водоснабдяването е възможно временно повишаване мътността на водата.\r\nВъв връзка с изпълнение на инвестиционен проект за подмяна на уличен водопровод на бул. „Св. Климент Охридски“ в местност Малинова долина се налага спиране на водоподаването от 09.00 до 21.00 часа на клиентите на „Софийска вода”, живеещи в района между бул. „Св. Климент Охридски“, ул. „Георги Кьосеиванов“, ул. „7-ма“ и ул. “Инж. Стоимен Сарафов“; бул. „Св. Климент Охридски“ от №86 до №128 и от № 61К до № 105.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Св. Климент Охридски“ ъгъла с ул. „2-ра“. След възстановяване на водоснабдяването е възможно временно повишаване мътността на водата.    Във връзка с изпълнение на инвестиционен проект за подмяна на уличен водопровод на ул. „Варна“ в жк. „Света Троица“ се налага спиране на водоподаването от 09:00 до 18:00 часа на клиентите на „Софийска вода”, живеещи в района на: ул. „Трън“ от ул. „Казанлък“ до ул. „Пловдив“; ул. „Варна“ от ул. „Мелник“ до ул. „Трън“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Варна“ ъгъла с ул. „Трън“. След възстановяване на водоснабдяването е възможно временно повишаване мътността на водата. След реализацията на тези инвестиционни проекти клиентите на „Софийска вода” живеещи в района ще почувстват значително подобреното качество на предоставяните услуги   Във връзка с пресвързване на уличен водопровод на ул. „Каменоделска“ в НПЗ „Хаджи Димитър“ се налага спиране на водоподаването от 09.00 до 21.00 часа на клиентите на „Софийска вода”, живеещи в района на: ул. „История Славянобългарска“, ул. „Владайска река“, ул. „Кожарска“, ул. „Каменоделска“, ул. „Грънчарска“, ул. „Заводска“, ул. „Индустриална“.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „История Славянобългарска“ №6, жилищни блокове\r\nВъв връзка с подмяна и монтаж на пожарен хидрант на бул. „Президент Линкълн“ в жк. „Овча купел 2“ се налага спиране на водоподаването от 09.30 до 21.30 часа на клиентите на „Софийска вода”, живеещи в района на: бул. „Президент Линкълн“ от ул. „Детелина“ до бл. 20 и бл. 20.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Президент Линкълн“ пред бл. 20 и бл. 19.   Във връзка с монтаж на пожарен хидрант на ул. „Боне Хаджибонев“ в с. Герман се налага спиране на водоподаването от 09.30 до 19.30 часа на клиентите на „Софийска вода”, живеещи в района на: ул. „3-ти март“,ул. „Хан Аспарух“; ул. „Боне Хаджибонев“ от ул. „Старата чешма“ до ул. „Хан Аспарух“ ,ул. „Старата чешма“, ул. Пейо Яворов“ и ул. „Минзухар“; в.з. „Лозето“ , в.з. „Терасите“ и в.з. „Смреката“.   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Хан Аспарух“ ъгъла с ул. „Градина“.\r\nВъв връзка с изграждане на сградно водопроводно отклонение на ул. „Иван Миланов“ в кв. „Подуяне“ се налага спиране на водоподаването от 10.30 до 18.30 часа на клиентите на „Софийска вода”, живеещи в района на: ул. „Иван Миланов“ от ул. „Братя Пешеви“ до ул. „Братован“.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Братя Пешеви“ ъгъла с ул. „Иван Миланов“.\r\nВъв връзка с прекъсване на сградно водопроводно отклонение на ул. „12-та“ в кв. „Обеля“ се налага спиране на водоподаването от 09.00 до 16.00 часа на клиентите на „Софийска вода”, живеещи в района на: ул. \"7-ма\" от ул. \"12-та\" до ул. \"13-та; ул. „13-та\" от ул. \"16-та\" до ул. \"8-ма\".\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „7-ма“ ъгъла с ул. „13-та“.   Във връзка с подмяна на сградно водопроводно отклонение на ул. „Гълъбец“ в с. Бусманци се налага спиране на водоподаването от 09.30 до 15.30 часа на клиентите на „Софийска вода”, живеещи в района на: ул. \"Гълъбец“, ул. „Вучко Игнатов – Даскала“.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Гълъбец“ №1.\r\nВъв връзка с подмяна на сградно водопроводно отклонение на ул. „Първа Българска армия“ в кв. „Военна рампа“ се налага спиране на водоподаването от 09.00 до 17.00 часа на клиентите на „Софийска вода”, живеещи в района на: ул. \"Проф. Иван Георгов“ от ул. „Първа Българска армия“ до река Суходолска.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Първа Българска армия“ ъгъла с ул. „Проф. Иван Георгов“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. ", "date": "2019.06.20", "title": "В кв. \"Обеля\" се налага спиране на водата"}
{"url": "https://www.actualno.com/politics/radan-kynev-namaljavaneto-na-partijnata-subsidija-na-edin-lev-uzakonjava-politicheskijat-reket-news_760670.html", "text": "    \"Намаляването на партийната субсидия на един лев узаконява политическият рекет\", това заяви в интервю за bTV избраният за евродепутат Радан Кънев.      По думите му \"това ще върне страната ни към най-мрачните времена на връзка между политиката и бизнеса. Става дума за директно узаконяване на феномена политически рекет. Всеки ден получаваме сигнали от бизнеса, че имат проблем, а днес искат да бъде установено официално – влиянието на едрия бизнес върху властовите структури\", заяви Кънев.   Той посочи, че в Европа не съществува американският модел на финансиране на партиите.\r\nСпоред него това решение може да доведе до ликвидиране на опозицията, особено на извънпарламентарнта и новите политически сили.  \"Това е една неприкрита коалиция между ДПС и ГЕРБ. Къде те са официално в коалиция – почти навсякъде в местната власт. Какви избори идват – местни. Вървим към официализиране на коалицията между ГЕРБ и ДПС, която символизира обръчите на олигарсите\" допълни Кънев.\r\nПо думите му, Ахмед Доган като мажоритарен собственик на – може да финансира определена партия. „Ако Доган финансира ГЕРБ – ще получи по-лесно градоустройствени решения, съгласувания и разрешителни за новото си частно пристанище. Той вече получава много лесно всички тези съгласувания, той вече получава мълчаливото съгласие на местната власт. Моят извод е, че може вече бизнесменът Ахмед Доган да финансира партия ГЕРБ”, каза той.\r\nКънев посочи, че като евродепутат ще зададе въпрос към Европейската комисия по този казус. Той добави, че с ГЕРБ ще бъдат в едно политическо семейство в Европейския парламент –ЕНП.       \"Това не пречи да имаме различни възгледи за развитието на политиката в България и Европа. С всеки представител на СДС имаме доста повече общо, отколкото с тези на ГЕРБ\", допълни още той.\r\nМеждувременно лидерът на парламентарната група на ГЕРБ д-р Даниела Дариткова коментира, че\"правителството предложи с оглед на обществените очаквания още от референдума през 2016 година. Извън ДПС, която предложи 0 лева субсидия, никоя  друга партия не е предложила нещо друго освен 1 лев на глас.\" \r\nДариткова подчерта, че тепърва щяло да се разбира дали 1 лев на глас е достатъчна сума партиите да функционират, но това щяло да стане след приемане на промяната т.е. практиката ще го покаже. А на въпрос на Нова телевизия колко е минималната сума, за да функционира една партия, точен отговор нямаше.\r\n\"Защо БСП са изключително толерантни към финансиране на кампании от малоимотни лица, но се притесняват от прозрачно финансиране от юридически лица\", попита Дариткова, след като стана на въпрос, че ГЕРБ подкрепя да има отворено финансиране т.е. дарения. На въпрос дали ще има списъци кой може да дарява и кой не, на база ясни критерии, отговорът беше, че ще се прецизират текстовете днес (20 юни) в Бюджетна комисия в парламента. Засега предложението е всяка партия да си има свои критерии кой може да ѝ дари, но щяло да има регистър, за да се вижда кой и какво дарява. Досега само дарение в рамките на минималната заплата може да не се обяснява – т.е. какъв е произходът на парите.\r\nКаква ще е оценката на въздействието на този нов закон – според Дариткова по-голяма прозрачност във финансирането на партиите.       ", "date": "2019.06.20", "title": "Радан Кънев: Намаляването на партийната субсидия на един лев узаконява политическият рекет"}
{"url": "https://www.actualno.com/asia/rusija-i-kitaj-sa-blokirali-usilijata-na-sasht-da-sprat-petrola-za-severna-koreja-news_760619.html", "text": "    Русия и Китай блокираха американска инициатива, която имаше за цел да спре доставките на гориво за Северна Корея, която Вашингтон обвинява, че е превишила годишния си таван за 2019 година, казаха дипломатически източници, цитирани от AFP, предаде \"Фокус\".      Москва и Пекин заявиха, че е необходимо повече време за проучване на искането на САЩ, което е подкрепено от 25 членове на ООН, включително Япония, Франция и Германия, според същите източници.   Преди седмица Съединените щати обвиниха в специален доклад Северна Корея, че е нарушила тавана на ООН за вноса на горива, като е осъществил десетки трансфери от кораб до кораб.\r\nОграничението за вноса на горива е сред поредица от , приети от Съвета за сигурност на ООН в отговор на балистичните ракети и ядрените опити на Северна Корея.  Съединените щати настояват, че \"максималният натиск\" от санкциите трябва да остане върху Северна Корея, докато не се съгласи да прекрати своята програма за оръжия.\r\nВашингтон е поискал от Комитета по санкциите на Организацията на обединените нации да постанови, че годишният таван от 500 000 барела е превишен и да нареди на всички страни да спрат доставките на горива.    ", "date": "2019.06.20", "title": "Русия и Китай са блокирали усилията на САЩ да спрат петрола за Северна Корея"}
{"url": "https://www.actualno.com/balkani/gyrcija-otricha-che-ne-e-podkrepila-pregovori-za-vlizane-na-severna-makedonija-v-es-news_760653.html", "text": "    Не е вярно, че Гърция, Белгия и Люксембург не са се съгласили да бъдат започнати преговори с Република Северна Македония за влизане в Европейския съюз. Това обобщава в свой материал македонският телевизионен канал \"Нова ТВ\", позовавайки се на официални изявления от съответните дипломатически представителства.      Появи се информация, че Гърция се е въздържала по време на дискусията на последното заседание на Съвета на министрите по общи въпроси, а Франция, Холандия, Германия, Белгия, Люксембург, Испания и Дания са били против. Това написа в Twitter Антонио Милошоски, бивш македонски външен министър, пише Агенция \"Фокус\".   От гръцкото външно министерство коментираха темата така: \"На последния Съвет по общи въпроси Гърция изрази силната си подкрепа за започване на преговори за членство между Северна Македония и ЕС. Действително Договорът от Преспа е въвел нова ера в приятелството и сътрудничеството между Гърция и Северна Македония и очакваме с нетърпение по-нататъшната подкрепа на съседната ни страна в следващите стъпки към постигане на съответните критерии за присъединяване, като непрекъснато напредва към постигане на целта - членство в ЕС\".\r\nПодобна е позицията и на белгийското външно министерство: \"Тези информации са неправилни. Позицията на Белгия е, че сме отбелязали положителния анализ на ЕК и я споделяме. Ние също така признаваме като историческа стъпка споразумението от Преспа. Както знаете, вчера не беше възможно да се намери компромис между държавите-членки на Съвета по общи въпроси, но Белгия ще продължи да работи конструктивно за започване на преговори.\"  МВнР на Люксембург публикува изявление, в което се цитира позицията на министър Жан Аселборн, обявена на заседанието на Съвета на ЕС, с подкрепата за започване на преговори със страната: \"Министър Аселборн подчерта, че за Северна Македония Съветът трябва да даде положителен отговор, като вземе предвид, наред с другото, историческото споразумение за името и напредъка на страната, която е кандидат от 2005 г. насам.\r\nСловашкият външен министър Мирослав Лайчак пък заяви в Скопие, че в Люксембург никоя държава-членка не се е противопоставила на преговорите със страната.    ", "date": "2019.06.20", "title": "Гърция отрича, че не е подкрепила преговори за влизане на Северна Македония в ЕС"}
{"url": "https://www.actualno.com/business/zakonova-ideja-da-pravim-borsa-za-tyrgovija-na-gaz-news_760650.html", "text": "    Либерализация и на газовия пазар чрез създаване на отделна борса за търговия с газ - това е основната идея на готвени от ГЕРБ и \"Обединени патриоти\" промени в Закона за енергетиката, съобщава в. \" \".      Текстовете регламентират организирането на борсов пазар за газ, както и отварянето му към Европа. Има и изключения - на борсата няма да има газ по договорите, които \"Булгаргаз\" е сключил, преди законът да е влязъл в сила. Това изискване не засяга и компании, които са си изградили газопроводи и могат да сключват договори за доставки по тях.   В проекта за закон има график какви количества \"Булгаргаз\" да продава на борсата. Започва се от 7% от потреблението в страната през 2020 година и се стига до 34 на сто през 2024 година. Количествата се освобождават след разрешение от КЕВР и договор между \"Булгаргаз\" и оператора на борсата. Добивните предприятия са задължени да продават 25% от газа.\r\nВ мотивите е записано, че предлагането на борсата през 2020 година започва от 910 млн. куб. метра, за да стигне до 2,150 млрд. куб. метра през 2024 година. Търсенето в първата година се очаква да е 694 млн. куб. метра, като ще стигне до 2,485 млрд. куб. метра през 2024 година.  На борсата газ ще може да се продава за България, Гърция, Турция, Румъния, Македония, Сърбия. Има идея и продаваните количества да отиват до Централна Европа - или през Сърбия, Унгария и Австрия или през Румъния до Украйна по сегашния трансбалкански газопровод. Сроковете и стъпките на либерализация са обвързани със строителството на интерконекторните връзки, както и на газопровода от турската граница към Провадия и оттам до границата със Сърбия. ", "date": "2019.06.20", "title": "Законова идея - да правим борса за търговия на газ"}
{"url": "https://www.actualno.com/europe/ukrainski-deputat-razkrivasht-podrobnosti-za-ruskata-namesa-v-iztochna-ukrajna-e-nameren-myrtyv-news_760633.html", "text": "    Известният украински депутат Дмитро Тимчук беше открит мъртъв в дома си в Киев, пише БГНЕС по информация на BBC.      Тимчук е станал жертва на изстрел в главата. Полицията обяви, че все още не може да изключи нито един от трите варианта: убийство, самоубийство и неправилно боравене с огнестрелно оръжие.   Дмитро Тимчук влезе в парламента като депутат на проевропейската и антируска партия Народен фронт. Той поддържаше блог, в който разкриваше подкрепата на Русия за сепаратистите в Източна Украйна. Тимчук наричаше бунтовниците в Луганск и Донецк \"руски окупационни сили\".\r\nСамо ден преди смъртта си, той публикува обобщение на активността на сепаратистите, като твърдеше, че нападенията срещу украински части се увеличават.  По време на най-активните боеве в Източна Украйна, Дмитро Тимчук беше един от хората, които често създаваха новините в страната. Бившият морски офицер изпъкваше в информационния вакуум като независим военен анализатор със собствени източници и достъп до изтекла информация. Но в украинското общество го възприемаха по-скоро като човека, който казваше на глас това, което украинските политици не могат да си позволят да кажат по дипломатически или други причини.\r\nЖурналистите в Украйна често ползваха Дмитро Тимчук като източник на информация, за да разберат какво реално се случва в зоните на сражения в условията на хибридна война. Тимчук беше отявлен критик на Русия и обвиняваше изцяло нея за конфликта в Източна Украйна.   Смъртта му е странна и предизвиква притеснения и съмнения в Украйна, пише Жана Безпятчук за украинската секция на BBC.     ", "date": "2019.06.20", "title": "Украински депутат, разкриващ подробности за руската намеса в Източна Украйна, е намерен мъртъв"}
{"url": "https://www.actualno.com/curious/vijte-kak-izglejdat-blyskashtite-se-kolichki-otdolu-snimki-news_760352.html", "text": "    \"Ekateringof\" е исторически парк в югозападната част на Санкт Петербург, Русия, който започва своята история от времето на Петър Велики. По времето на Съветския съюз се нарича \"1-ви май\", а след това се преименува на \"Парк на 30-годишнината на Комсомола\".      Без значение в коя страна се намира и с какви политически строеве се свързва, това е било място, където децата са отивали за да се забавляват, тичат, щуреят, дивеят и изживяват нови усещания. И няма нищо по-тъжно от гледката на атранциони, били едно време дом за кикот, смях и глъчка, да тънат в забвение и разруха.\r\nПътеките са обрасли в трева. Катерушките, люлките, кончетата и самолетите са изпотрошени. Блъскащите се колички са обърнати.\r\nПаркът изглежда все едно се намира в Припят.   Една от най-популярните атракция в СССР се нарича \"Изненада\"    Производството ѝ започва през 1974 г.   По време на въртене се променя ъгъла на колелото, докато не достигне вертикално положение. Хората са закрепени към ръба на барабана с вериги.   Гърбът на возещия се се опира в специални плочи. Тази атракция е имала възрастово ограничение от 16 години.     Играчки животни тичат по ръба на въртележката. \"Юнга\" се среща в много от парковете в целия СССР.   Секционният \"параход\" обикаля около фар. Той има комин, волан и дори малка перка.\r\nА това са снимки на изоставени блъскащи колички. Вижте как изглеждат отдолу:   снимки: englishrussia.com Боян Кърпачев ", "date": "2019.06.20", "title": "Вижте как изглеждат блъскащите се колички отдолу (СНИМКИ)  "}
{"url": "https://www.actualno.com/sofia/the-ring-tower-sgradata-kojato-shte-vi-respektira-ot-pryv-pogled-news_760696.html", "text": "        Eлегантна мултифункционална бизнес сграда предстои да изникне в югоизточната част на София. Обектът е с РЗП 14704 кв.м  с 16 етажа офиси КЛАС А.  Строителните работи вървят с интензивни темпове, като само за 2 месеца след положения фундамент сградата вече се изгражда над кота терен и следва стегнат линеен график. До края на календарната година ще е завършен грубият строеж, като успоредно ще са стартирали довършителните работи. Обявеният пусков срок е третата четвърт на 2020 година.\r\nВ The Ring Tower са предвидени още елегантен ресторант с хелти-ориентирана кухня, кафетерия, банков салон, магазини и двуетажен подземен паркинг с капацитет 80 паркоместа за автомобили и велосипеди.\r\nИнвеститорската компания FLOR ROLF носи атестат за сигурност и надеждност, тъй като за последните 15 години има зад гърба си реализирани над 20 обекта, с обща застроена площ 200 000 кв.м - както в столицата, така и във ваканционни курорти.\r\n“Когато офисът ви се намира във внушителна, сигурна и респектираща с вида си сграда, вие неминуемо си гарантирате правилното първо впечатление, a понякога то се оказва решаващо за сделки и партньорства. В днешните трудни времена е изключително важно, когато наемаш професионалисти, да им подсигуриш максимално висок клас работни условия, за да бъдеш спокоен, че ще им е комфортно и ще съжителствате заедно дълго” – коментира Паскал Дойчев, собственик на инвеститорския холдинг, по повод най-новия си проект.\r\nТой сподели още, че The Ring Tower е естествено продължение на дългогодишния опит на компаниите му в изграждането и менажирането на бизнес и жилищни сгради, морски и планински хотели, логистични бази и разбира се най-успешната у нас верига фитнес клубове , която също е негово дело както като инвестиция, така и като строителство и мениджмънт. Някой от емблематичните проекти на холдинга са най-луксозната апарт-хотел сграда у нас – Emirates Apart Residence, многократно награждаваните Grand Hotel Bansko и Grand Hotel Sveti Vlas. Локация The Ring Tower е ситуирана на една от най-комуникативните бизнес точки в София - в непосредствена близост до Бизнес Парк София - в пресечната точка на Околовръстен път и бул. Ал. Малинов, който за кратко време по права линия отвежда до летище София.\r\nЛокацията предполага лесно придвижване до центъра, а бързият контакт с околовръстен път осигурява удобни комуникации  както с желани точки на града, така и безпрепятствено достигане до изходите на столицата. В района има различни видове градски транспорт, включително спирка на метро на метри от сградата.\r\nВ непосредствена близост са ситуирани всички най-големи в града вериги хипермаркети и „биг бокс“ решения като Фантастико, Била, Хит, Технополис, Спорт Депо, Декатлон и Икеа. В района има и множество ресторанти, а на 2 минути разстояние са София Ринг Мол и най-големият кинокомплекс Арена. Класа, стил и престиж Внушителната 16 етажна сграда впечатлява със своята перфектно премерена комбинация от строга класическа архитектура и модерни елементи, ненатрапчиви и естетически издържани до най-финия детайл. Екстериорът на The Ring Tower може да се опише в две думи - “Строга красота”. Специфичната архитектура на сградата носи препратка към едни от най-емблематичните сгради на бизнес мегаполиси като Ню Йорк, Токио и Дубай. Енергийноефективна защитна фасада със селективни стъкла, дело на арх. Арнаудов от проектантска компания Integra, носи усещане за солидност, която идва от вентилируемата облицовка с луксознa италианска мраморна керамика Laminam, световноизвестна със своите плочи с максимално голям растер. Фасадата е проектирана със серията алуминиеви фасадни системи Etem, които са с възможно най-добрите показатели за топлоизолация. Тяхното покритие позволява на слънчевата енергия да влезе в сградата, а когато преминава през стъклопакета, значително намалява загубата на енергия. Интериорът на сградата, дело на PRO DESIGN INTERIORS, е решен в модерен стил, с най-висок клас настилки и луксозни орнаменти. Предвидено е  елегантно фоайе с рецепция в златно и оникс, 5 луксозни високоскоростни асансьора (с капацитет 13 човека всеки),  и партер с елегантно усвоено пространство, в което са ситуирани административни, търговски и развлекателни обекти.\r\nОбичайните изисквания за големина на плочата и височина на таваните са спазени, а противно на масовото строителство в столицата архитектите са се погрижили за осигуряването на абсолютния максимум на светла площ чрез огромни стъклени панели, които опасват цялата сграда.\r\n“При планирането нa сградата събирахме идеи и реализации от най-известните сгради-кули от подобен тип по света. Всеки офис е проектиран така, че да дава усещане за максимален простор и свобода, което витае в цялата сграда, заради внушителни панорамни гледки. Разпределенията и дизайните на офис площите са проектирани с идея едновременно да са практични и да осигуряват максимален комфорт” -  обясни Дойчев. Работа на върха “Работата в съвременен мини-небостъргач е не само въпрос на класа, но и на светоглед. Да прекарваш деня си с необятен простор пред погледа е усещане, което малцина щастливци могат да си позволят в гъсто населен, презастроен и динамичен град като София.” – коментира Катя Лазова,  главен архитект на PRO DESIGN INTERIORS.\r\nНа всеки етаж  Тhe Ring Tower са разположени open space офис площи от най-висок клас, част от които вече са отдадени под наем с дългосрочни договори. Всеки етаж е планиран с опция разделяне на пространството и опция луксозни довършителни изпълнения до ключ, с множество варианти за трансформации и преустройства поради добре замислените вариации на функционали  разпределения.\r\nВсички офиси са със  двоен под, окачени тавани, вградено LED офисно осветление 500 Lux, заложена инсталация, цялостно структурно окабеляване 7-ма категория, реализирано в подови кутии,  usp окабеляване, резервно захранване с дизел генератор и чилър система с опресняване на въздуха. Разположението им предполага перфектната офис светлина, поради естествената осветеност на помещенията.\r\nThe Ring Tower разполага със иновативна система за управление, контрол на достъпа, фибро-оптична мрежа, най-висок клас шумо- и топло изолация. Всеки етаж е със самостоятелна климатизационна система, за да бъде съобразен с нуждите и желанията на всеки наемател. Грижа за човека и грижа за природата Съвременните технологии вече позволяват използването на принципите на природосъобразно проектиране. При планирането на The Ring Tower са заложени енергоспестяващи материали и решения, които не само минимизират потреблението, но и повишават енергийната ефективност.\r\nОтоплението е решено посредством климатици и електрически  конвектори, а инсталациите са с възможност за надграждане със смарт системи за управление на всички технологии.\r\nВ проекта е включено и озеленяване както вътре в сградата, така и във всички пространства около нея с вечнозелени растения, за да внесе свежест в заобикалящата градска  среда.\r\nЕдна от най-атрактивните притегателни черти на мултифункционалната сграда е наличието на собствен огромен утра модерен фитнес спа комплекс от веригата Pulse Fitness&Spa, който се изгража паралелно с кулата.\r\nНе се за пренебрегване екстрите на като жива охрана, денонощна рецепция, осигурените множество собствени охраняеми паркоместа и съседството с най-големия в София Бизнес Парк.\r\nКомпанията инвеститор активно работи в посока развитие на целия комплекс в детайли, за да обогати текущия проект с максимално много зони и услуги за удобството на работещите в нея.\r\nИ все пак, най-голямата екстра на The Ring Tower си остава нейния атестат за неприкосновено спокойствие. Няма по-приятно усещане от това да работиш близо до облаците, като пред погледа ти се разлива панорамна гледка към града и планината. Извисени над градската лудница, ще усещате спокойствие при всеки изгрев и залез, който се отразява в огромните френски прозорци на кабинета ви.\r\nЦелеви клиенти на The Ring Tower са големите мултинационални компании в сферата на ИТ услугите, фармацевтиката, мобилни оператори и медии. ", "date": "2019.06.20", "title": "The Ring Tower - сградата, която ще ви респектира от пръв поглед"}
{"url": "https://www.actualno.com/america/incident-s-potencialen-atentator-zatvori-za-kratko-belija-dom-news_760637.html", "text": "    Резиденцията на президента на САЩ и околните улици бяха отцепени от специални агенти заради инцидент с подозрителна раница, предаде БГНЕС.      Мъж бил арестуван, след като хвърлил раницата и опитал да избяга, прескачайки стойка за велосипеди под наем.   От \"Сикрет сървис\" арестували мъжа и по-късно обявиха, че са проверили съдържанието на раницата. Не е ясно какво е имало в нея, но движението около Белия дом, както и достъпа до съседния парк бяха възстановени около час след инцидента. ", "date": "2019.06.20", "title": "Инцидент с потенциален атентатор затвори за кратко Белия дом"}
{"url": "https://www.actualno.com/europe/nemsko-izdanie-merkel-e-idealnijat-rykovoditel-na-evropa-news_760815.html", "text": "    Цялото внимание е насочено към германския канцлер Ангела Меркел и отношенията й с френския президент Еманюел Макрон.      Всички участници в надпреварата за постове в ЕС се опитват да не създадат открита конфронтация между френския президент Еманюел Макрон и германския канцлер Ангела Меркел. „Всъщност Макрон счупи много порцелан“, пише немският вестник \"Тагесшпигел\", цитиран и в превод на БГНЕС. Според коментара на вестника причината за това е, че Макрон е отхвърлил принципа на водещия кандидат (шпитценкандидат) и това действа като открито обявяване на война на всички, които искат повече участие на гражданите в работите на ЕС. След изборите за Европейски парламент Макрон трябваше да установи, че не всички искат да играят по неговата свирка.   Затова в тази ситуация решаваща ще бъде ролята на Ангела Меркел. Тя трябва да намери пътя за компромис в момент, когато политически Берлин мисли за времето след Ангела Меркел. Вестник \"Ди Цайт\" направо призова Меркел да бъде новият председател на Комисията, въпреки че тя вече заяви, че след изтичане на канцлерския й мандат няма да се кандидатира за пост, нито в Берлин, нито в Брюксел. Според коментара на „Ди Цайт“ Меркел е идеалният кандидат. „Постът е направен сякаш за нея. Меркел съчетава качествата, които този пост изисква“. Мотивите за такова решение са, че Меркел е най-опитният политик в ЕС, в който преговаря от 15 години насам и има завиден авторитет сред държавните и правителствените ръководители. Силна подкрепа за Меркел идва и от бившия външен министър на Германия, социалдемократа Зигмар Габриел. Той обаче призовава Ангела Меркел да стане новият председател на Европейския съвет. „Тя е най-добрата за тази задача“ написа Габриел в статия за в. \"Ханделсблат\".\r\nСегашният председател на Съвета Доналд Туск е предпазлив оптимист за постигането на компромис. „Надявам се да успеем в четвъртък“,  написа Туск в поканата за срещата на върха до европейските държавни и правителствени ръководители. Според дипломати, на които се позовава в. „Франкфуртер Алгемайне Зайтунг“, Доналд Туск иска на всяка цена да представи решението за нов председател на ЕК, който да бъде одобрен от Европейския парламент. Наблюдателите обаче са скептични, че може да се стигне още сега до компромис. Разпределението на властовите позиции в ЕС винаги е било трудна задача. В крайна сметка Берлин и Париж трябва да се договорят. Засега Меркел настоява за Манфред Вебер. Френският президент все още не е показал точно кой пост ще е най-важен за Франция, но според наблюдатели Париж се стреми французин да поеме Европейската централна банка.   ", "date": "2019.06.20", "title": "Немско издание: Меркел е идеалният ръководител на Европа "}
{"url": "https://www.actualno.com/europe/iskat-20-g-zatvor-za-francuzojka-ubila-pet-ot-decata-si-news_760802.html", "text": "    Френски прокурор поиска 20 г. затвор за жена, обвинена в убийството на пет от децата си, веднага след като се раждали. Това престъпление стана известно десетилетие и половина след като бяха открити тленните останки на жертвите.      Силви хорнинг, която е на 55 г., беше задържана през ноември 2017 г.по подозрение, че е убила пет деца между 1990 и 2005 г.   Смята се, че Хорнинг, която е майка на три пораснали деца, е криела забременяванията си дори от своя съпруг, раждала е тайно и след това е удушавала новородените в нейната къща във Вителсхайм в Източна Франция.\r\nНищо не беше известно до  2003 г., когато бяха открити телата на четири бебета в торби за боклук в близката гора, предаде БГНЕС.  Но първоначалното разследване беше приключено през 2009 г., след като не успяха да бъдат намерени доказателства за извършителя.\r\nТо беше отворено отново през 2016 г., за да се възползва от напредъка в изследванията на ДНК, а година по-късно изследователите направиха първата връзка между Хорнинг и смъртта на бебета  напълно случайно, след като нейната ДНК беше взета в отделен случай след спречкване със съседите.   Това показа, че тя е майка на децата, чиито трупове са открити.    Хорнинг призна, че е удушила пет деца, след като ги е родила в банята. След това петото бебе е намерено във фризер в дома ѝ.\r\nНейният партньор, който почина през 2018 г., е казал, че бил в пълно неведение за случилото се. Майката на Хорнинг все още е жива, но не е свидетелствала по делото поради здравословни причини.\r\nНейните три пораснали  деца - син и две дъщери, които са се отказали от майка си - присъстваха в съда.   \"Ще приема всякаква присъда, дори ако е на 30 години затвор. Ако ми кажат „ще умреш тази вечер“, ще го приема веднага\", каза Хорнинг в съда в сряда. ", "date": "2019.06.20", "title": "Искат 20 г. затвор за французойка, убила пет от децата си "}
{"url": "https://www.actualno.com/curious/5-priznaka-che-se-prevryshtate-v-chichka-news_760719.html", "text": "     Разбираш от всичко, като компетенциите ти обхващат в цялост сферите на живота. Трудно се спори с теб, защото винаги си прав. Често, почти винаги, си в лошо настроение. Прав си, да - не си зелка, че постоянно да се хилиш. Човек трябва да бъде и сериозен. Освен това малките деца те дразнят адски много, затова вече не ходиш в парка.       Постоянно пищят и се завират в краката ти. А и тая музика дето я слушат младите направо си е неприятен шум в ушите. Понякога им правиш забележка да ги извадят от ушите си тези слушалки, защото ще вземат да се пребият някъде. Ама те не чуват! Гледат те като изпаднали марсианци. А къде са родителите им сега!? Какво възпитание им дават...   Разпозна ли се? Ти ли си това? Ей, чичка! И ако в момента пишеш гневен коментар под статията, за да ми обясниш как нещата не стоят точно така, освен, че си чичка, то ти си още по неприятният вариант – ти си тегав чичка.\r\nРазбираш, че вече си преминал в реда на чичовците, когато в магазина казват на децата „виж този чичко как...“, вместо „виж този батко как...“. Но това не е болка за умиране. Когато обаче минеш в редиците на тегавите чичаци, никога не разбираш, защото самият ти трябва да го осъзнаеш. А това е доста трудно. Кой луд ще признае, че е луд. И в този смисъл, кой тегав чичка, ще признае, че е чичка. Та ти не знаеш, но всички обкръжаващи те, го усещам осезаемо.   1. Уф, че миришеее! Качваш се в метрото или автобуса и усещаш неприятна миризма. Някаква колаборация от пот, цигари, бира и чесън. Озърташ се и наблизо ти е той, чичака. Стои в близост до врата и се оглежда за контрола. Не е ясно кога последно се е къпал, но е сигурно, че дезодоранти и дъвки не ползва. Няма да дава пари за глупости, я!    2. Досада, досада     Той не млъква! Говори докато умреш от досада. Стои близо до теб, навлязъл толкова в личното ти пространство, че след това искаш моментално да си вземеш душ. Естествено само той говори, дори и да се опиташ да кажеш нещо, той без свян те прекъсва. Разказва за казармата, за първата си работа, за това колко вървежен е бил едно време. Изобщо всякакви неща без никакъв смисъл, които от начало изслушваш от възпитание, но в един момент осъзнаваш, че всъщност не си чак толкова възпитан и при следващата пауза за глътка въздух, се извиняваш, че трябва да отидеш до тоалетната и никога не се връщаш.  ", "date": "2019.06.20", "title": "5 признака, че се превръщате в ЧИЧКА"}
{"url": "https://www.actualno.com/vraza/moderni-pytni-znaci-vyv-vraca-shte-alarmirat-shofiorite-da-karat-s-povisheno-vnimanie-news_760848.html", "text": "    По идея на местния Ротари клуб във Враца бяха поставени 20 светещи пътни знаци, 10 от които са дарени от организацията . Иновативните съоръжения, снабдени с фотосоларни панели, са поставени на ключови кръстовища в града, както и в близост до учебните заведения и паркове в града.      „С обновяването на пътната инфраструктура в града, някои водачи на автомобили започнаха да карат с несъобразена скорост, като по този начин се създава предпоставка за пътно-транспортни произшествия. Тъй като сигурността на гражданите и особено на децата е основен приоритет, внедрихме модерна система за видеонаблюдение, която ще бъде надградена, каза при връчването на договора за дарение на Ротари клуб кметът на Враца Калин Каменов..\r\nТой изрази увереността си, че така водачите ще се движат с повишено внимание и съобразена скорост.  „Със служителите от „Пътна полиция“  Враца имаме идея за поставянето на допълнителни съоръжения и светещи знаци, като част от превенцията на ПТП-та. Призовавам всички управляващи пътни превозни средства да спазват правилата за движение по пътищата, защото няма да има компромиси за недобросъвестните водачи“ – каза кметът Калин Каменов на официалната церемония  днес. \r\nСъбитието се проведе в СУ „Христо Ботев“, където е поставен един от светещите знаци. Председателят на местния Ротари клуб – Юлиан Кирилов заяви, че дарението за Община Враца е в размер на 6 000 лв., като със средствата са поставени 10 указателни съоръжения, захранвани чрез соларни панели. „Инициативата е част от честванията по повод 20-та годишнина от създаването на организацията, като основният акцент е пътната безопасност“ – добави още Кирилов.\r\nВ рамките на срещата инспектор Венцислав Александров от„ Пътна полиция“  Враца, приветства Община Враца и Ротари клуб за инициативата и изрази увереност, че по този начин ще се намалят пътните инциденти около детски и учебни заведения. Той  добави още, че за първите пет месеца от началото на годината, на територията на областта са станали над 250 пътно-транспортни произшествия.    На събитието присъстваха още: директорът на СУ „Христо Ботев“ – Виктор Кръстев, членове на Ротари клуб – Враца, ученици и учители. ", "date": "2019.06.20", "title": "Модерни пътни знаци във Враца ще алармират шофьорите да карат с повишено внимание"}
{"url": "https://www.actualno.com/europe/bivshijat-shef-na-interpol-prizna-za-podkupi-ot-nad-2-miliona-dolara-news_760674.html", "text": "    Бившият шеф на Интерпол Менг Хонгвей се призна за виновен виновен в получаването на подкупи от 2,1 млн. долара, когато е бил изправен пред съд в Китай, съобщиха държавните медии.      Бившият заместник-министър на обществената сигурност на Китай \"показа покаяние\" по време на изслушването в Тианджинския народен съд № 1 в източната част на Китай, пише официозът на комунистическата партия People’s Daily.   Присъдата ще бъде обявена  \"на дата или час на избор\", се казва в информацията.\r\nМенг Хонгвей изчезна миналия септември, след като напусна френския град Лион, където е централата на Интерпол, и замина за Китай. По-късно той написал на жена си в социалните мрежи, казвайки ѝ „чакай мое обаждане”, придружено с емотикон на нож, което е сигнал за опасност. Няколко седмици по-късно от Интерпол съобщи, че Менг е бил арестуван в Китай по обвинение за взимане на подкуп.   ", "date": "2019.06.20", "title": "Бившият шеф на Интерпол призна за подкупи от над 2 милиона долара"}
{"url": "https://www.actualno.com/education/krasimir-vylchev-vse-poveche-uchenici-ne-mogat-da-interpretirat-tekst-news_760672.html", "text": "    \"Спорният текст на матурата по Български език и литература за седми клас беше неуместен, нямаше грешка.\" Това каза в интервю за bTV министърът на образованието и науката Красимир Вълев.      По думите му, няма да има нито един ощетен ученик.   \"Условието на задачата е да се открият 14 правописни грешки, без това спорно словосъчетание – те са 14. Ако ученик е отбелязал, че това е грешка – той също получава точка. Текстът е неуместен, не сме застраховани от такива случаи. Много малък е броят на експертите, които гледат изпитните материали заради тайната на тест. Подобряваме организацията, но е пропуснато\", уточни просветния министър.\r\nКрасимир Вълчев заяви, че той би написал думата \"леснопреносим\" слято, като добави, че в правописния речник се допуска и разделното ѝ писане.  \"Виждаме, че учениците трудно осмислят текстове. Увеличава се броят на учениците, които не могат да интерпретират текст, което означава, че могат да четат, но не осмислят. Всички промени, които правим са насочени към това – функционална грамотност\", каза Вълчев.\r\nВълчев добави, че по-ниските оценки на матурата по Английски език в 12 клас се дължат на по-трудния изпитен вариант. Той уточни, че не се е стигнало до преразглеждане на задачите, защото не е имало грешки.   \"От 4 години намаляваме държавното финансиране в университетите – приемът от 58 хил. души го намалихме на 43 хил. души. Правим преструктуриране – увеличаваме приема на инженерно-техническите направления и намаляваме педагогическите, например. Тези професии, които изискват инженерно образование ще бъдат с най-ръст на доходите, защото ще има най-голям недостиг на кадри\", добави Вълчев.    Просветният министър коментира, че за да се стимулират младите хора да избират инженерно-технически специалности – МОН предлага допълнителни стипендии, прием и финансиране. Той добави, че предстои изграждането на Европейски университетски мрежи. Така се цели да се спре \"изтичането на мозъци\" в чужбина. ", "date": "2019.06.20", "title": "Красимир Вълчев: Все повече ученици не могат да интерпретират текст"}
{"url": "https://www.actualno.com/politics/na-nivo-komisija-gerb-de-fakto-pozvoli-plus-bezkrajnost-leva-subsidija-news_760871.html", "text": "     Бюджетната комисия прие намаляване на партийната субсидия от 11 лева на 1 лев с приетите  за второ четене промени в Закона за Държавния бюджет.  В преходните и заключителни разпоредби се направиха и се регламентира нов източник за финансиране на партиите - дарения от юридически лица, еднолични търговци и физически лица.        Днес стана ясно и, че няма да има забрана за дарения към партиите от фирми, печелещи държавни поръчки, концесии или такива с държавно участие, след като още вчера ГЕРБ и ДПС се договориха на среща на парламентарните групи да има \"отворено финансиране\". До 2009 г. тези дарения бяха разрешени от закона, отбеляза председателят на комисията Менда Стоянова и уточни, че след извършената промяна в закона тогава се увеличи държавното финансиране на 12 лева на глас и се премахна възможността да се правят такива дарения към , а за даренията от физически лица имаше таван от 10 000 лв., годишно. \"Ние сме записали  \"юридически лица и еднолични търговци\", а фирма с държавно участие, за  да направи каквото и да е дарение трябва да има решение на нейния  принципал, а принципалът на държавните дружества се знае кой е. Всеки  има право. Само че с този публичен регистър може да се види - и в  публичния регистър на обществените поръчки и публичния регистър за  даренията кой кой е\". \"Сега, когато субсидията се връща в границите на 1 лев, е нормално да има и друг източник на финансиране и това са въпросните дарения\" , заяви тя и подчерта, че предложението на правителството, което ГЕРБ защитава предвижда офисите на партиите, в които извършват дейността си, предоставени от общините и държавата да бъдат безплатни. Според нея от на 1 лев за действителен глас, подаден за съответната партия,  могат да се финансират възнагражденията на административни секретари, а останалата текуща дейност следва да се извършва на доброволен принцип. Когато има избори и трябва да се плащат медийни услуги и рекламни кампании има възможност за финансиране от дарения.   Гласуваните текстове не предвиждат таван за даренията. \"Няма основание някой да променя волята на дарител, ако той желае да дари средства над какъвто и да било таван\", аргументира се Стоянова. Тя подчерта, че в Закона за политическите партии има текстове, според които всяко дарение, надвишаващо една минимална работна заплата трябва да се декларира в специална декларация, в която се посочва произхода на средствата на дарението. \"Тези декларации са публични, има публичен регистър където се качват и Сметната палата прави проверка по тях. Сега, след като даренията биха били по-големи от досега разрешавания размер, смятам, че НАП също ще има задължения да извърши реална проверка на произхода на тези средства - въпросното лице има ли законен източник, върху който е платило данъци, за да си позволи да дари тези средства. Това според нея ще има ефект на изсветляване на начина, по който лицата правят дарения за своите партии.    Външно финансиране няма да се допуска. В Закона за политическите партии има текст, който забранява финансирането от други държави, уточни Стоянова. Ще се дават обаче безплатно държавни и общински помещения за офиси за партиите, които вземат субсидия . Остро възразиха на предложенията на ГЕРБ по време на разискванията от страна на БСП, донякъде и на ДПС.     Йордан Цонев потвърди опасността от зависимости на партиите. \"Присмивахте се, иронизирахте д-р Доган, когато говореше за обръчите от фирми. Не знам дали сега разбирате какво е искал да ви каже\", заяви той и настоя моделът за финансиране да е обществен. По негови изчисления, за да съществуват партиите са им необходими субсидии от 10 лв. Той подчерта, че ДПС са предложили 0 лева, като реакция на абсурдното предложение да бъдат 1 лев, което е крайно недостатъчно за партиите. \"Всичко под 10 лв. не осигурява нормален политически живот на партиите, изключая ГЕРБ и БСП\", категоричен е той.\r\nКато антидемократично определи решението на ГЕРБ Румен Гечев от БСП. \"Предлагате съсипване на политическата система в противоречие на европейските практики. Трябва да го обясните на  посланиците на страните ЕС\", заяви той на управляващите и посочи примери от европейски страни.    „Каква Америка, какави 5 лв, бе господа? Вие предлагате нещо, което е антиевропейско“, заяви Гечев. Той настоя парите от държавните субсидии, които не са изхарчени, визирайки ГЕРБ,  да се връщат в бюджета както правят министерствата и агенциите. „Вие ще си оставите 20 млн. лв на депозит, които не ги ползвате и бързате да вземете решение в петък, за да  няма трансфер на сумите за следващото тримесечие“, упрекна ги той и добави: „Министерство на финансите са дали повече пари, но вие го управлявате. Искате от всички партии, получили повече пари да ги върнат  в следващите година и 6 месеца, а другите партии не само  че няма да получим трансфер, но и трябва да връщаме“.\r\nСрещу новия модел на финансиране на партиите се обявиха от неправителствения сектор. Преминаването към  такава радикална промяна е неоправдано,  предупреди доц. Даниел Смилов. Той  остро възрази на спешния порядък в който се прави промяната и настоя управляващите да се  замислят за последиците. „Бързането ще направи една такава каша, от която единственият ефект ще бъде засилването на корпоративните зависимости между българските партии и бизнеса“, категоричен е той.  Според него предлаганият от  ГЕРБ  модел не е европейски, не е и американски. „В Америка е отворен моделът за финансиране на партиите ,защото имат огромен пазар с много силна конкуренция на фирмите, а на  малкия бъгарски олигополен пазар ще стане така, че партиите ще заприличат на българските медии“, добави  Смилов.   Категорично недобрение на намеренията на управляващите изрази и Ваня Нушева от „Прозрачност без граници“.  Основната критика на експертите е спрямо подхода, по който се осъществяват  тези промени – при търсене на елементарни решения с популистки отенък на проблеми, които засягат базисните структури на демократичното общество и по тази причина изискват висока степен на консенсус не само между представените в парламента партии, но и извънпарламентарните, разполагащи  с обществено доверие,  експертната общност, гражданските организации, подчерта Нушева.  Приемането  на промените е в разрез с основни правни принципи –липсва оценка на въздействието на ефекта от  предложените промени  за 1 лев субсидия, изтъкна  тя.\r\nДоц. д-р Добрин Канев от НБУ отбеляза в дискусия с експерти, организирана от БСП непосредствено преди заседанието на бюджетната комисия, че не бива с лека ръка от днес за утре да се разбива логиката на политическите процедури, които са ключови за функционирането на демокрацията.  Той изрази недоумение че изведнъж се премахва забраната за финансиране на политическите партии от страна на юридически лица, без изобщо да се помисли ще има ли някакви ограничения, например за тези юридически лица, които ползват бюджетни средства... За резкия скок към  т.нар.  отворен модел на финансиране на политическите партии, той е категоричен: „Това е все едно „да се опитваш да гасиш пожар с бензин  -  поредният политически евфемизъм, който означава зачеркване на целия полезен европейски опит за това как най-добре да се осигури съществуването и дейността  на партиите  от гледна точка на придобиването на финансови средства. Защото държавното съфинансиране не е нещо случайно,  то е дошло на базата на болезнен опит в много европейски държави и то навсякъде е налице\".  ", "date": "2019.06.20", "title": "На ниво комисия - ГЕРБ де факто позволи плюс безкрайност лева субсидия"}
{"url": "https://www.actualno.com/society/pitbuli-napadnaha-8-godishno-dete-v-sofija-news_760694.html", "text": "     нахапаха дете в столичния квартал \"Манастирски ливади\", съобщава bTV.      Инцидентът е станал вчера по обяд. 8-годишното момиченце било на разходка с майка си зад блока, където карало колело.   Изведнъж майката на пострадалото дете видяла как два питбула гонят дъщеря й. Кучетата били вързани на една каишка и нямали намордници, а собственикът им не успял да ги хване. Той твърди, че животните просто искали да си поиграят с детето.\r\nНаложило се на помощ да се притекат и други хора от блока, за да спасят момиченцето.  Майката съобщи, че е извадила медицинско удостоверение и смята да си търси правата. Възнамерява да подаде и жалба.\r\nТя е категорична, че не трябва кучетата, които се отглеждат в домашни условия, да се разхождат без намордници и каишки покрай блоковете.   Предстои детето да бъде ваксинирано против тетанус. В социалните мрежи майката призова собственикът да се свърже с нея, за да разбере дали кучето е ваксинирано против бяс. В случай че това не е направено, на ухапаното дете ще трябва да се постави и инжекция против бяс.    Припомняме, това е над човек за последните седмици.\r\nНа 7 юни стана ясно, че 5 кучета от породата Кане Корсо са разкъсали човек в село Владо Тричков.\r\nСедмица по-късно питбул нападна възрастна жена в Монтанско.    ", "date": "2019.06.20", "title": "Питбули нападнаха 8-годишно дете в София"}
{"url": "https://www.actualno.com/crime/izmamnik-si-prisvoi-110-000-leva-ot-daritelska-kampanija-za-bolno-dete-news_760827.html", "text": "    Измамник си присвои 110 000 лева от дарителска кампания за болно дете, съобщават от полицията.      Служителите на реда установили, че 46-годишният мъж от село Горна Митрополия и в периода от юни 2017 година досега е получил неправомерно крупната сума. Част от парите вече са изхарчени не по предназначение.   Като веществени доказателства са иззети 141 кутии за дарения, както и машини за рязане и за огъване на ламарина, които са били купени с придобитите от измамата пари.\r\nПървоначално мъжът е задържан за 24 часа, а след изтичане на мярката е приведен в затвора в Плевен за изтърпяване на ефективно наказание \"лишаване от свобода\" за срок от 4 месеца заради друг опит за подобна измама. Работата по случая продължава.   ", "date": "2019.06.20", "title": "Измамник си присвои 110 000 лева от дарителска кампания за болно дете"}
{"url": "https://www.actualno.com/ruse/avtomobili-na-blizo-100-godini-shte-defilirat-iz-ruse-news_760866.html", "text": "    На 22 юни, за пета поредна година Русе ще е домакин на Парад на ретро автомобили и мотоциклети . Събитието се организира от Общинска фондация „Русе – град на свободния дух“, Авто-мото клуб „РУСЧУКЪ“, с подкрепата на Община Русе.      Участие са заявили над 60 автомобили и мотоциклети от Русе, Бургас, Варна, София, Хасково, Стара Загора, Сливен, Разград, Кубрат и от Румъния. Регистрация на участници ще има и в деня на събитието. Автомобилите са от почти всички по-известни марки и някои ще бъдат показани за първи път в Русе. Регистрираните за участие ретро возила са създадени в периода между 1920 -1989 година.\r\nПрограмата предвижда сборният пункт на участниците да е паркинга на магазин „Кауфланд” в кв. „Дружба”. Между 12 и 12:30 ч . ретро автомобилите ще дефилират по централните улици на Русе. Маршрутът е: трасе на Писта Русе – бул. „Христо Ботев“ - бул. „Цар Освободител“ – бул. „Съединение“ – ул. „Майор Атанас Узунов“ – ул. Александровска.  След това колите и мотоциклетите ще се установят на ул. „Александровска“ в участъка между Паметника на съветския воин и пресечката с ул. „Майор Атанас Узунов“, където от 13 ч. официално ще бъде даден старт на проявата. Любителите на класическите возила ще имат възможност да разгледат и да се снимат с уникалните коли.\r\nПредвиден е конкурс с десетки награди, както и атрактивна съпътстваща програма. Победителите ще бъдат определени от жури, в което ще влязат експерти в областта на автомобилизма. Чрез жребий ще бъде определен победител сред зрителите, който ще има възможност да се повози в автомобила или мотоциклета фаворит на публиката.  Част от съпътстващата програма ще бъде постерна изложба и модно ревю на тема „Модата през годините в Русе“. Тя ще представя хронологично промените в облеклото на русенци в периода 1920 до 1989 г. Ученици от Професионалната гимназия по облекло „Недка Ив. Лазарова“ сами конструираха и изработиха моделите, които ще представят на модно дефиле. За доброто настроение на участниците и гостите ще се погрижи  русенската група „Апропо“. Водещ  на проявата ще бъде актрисата Ралица Константинова. ", "date": "2019.06.20", "title": "Автомобили на близо 100 години ще дефилират из Русе "}
{"url": "https://www.actualno.com/politics/parlamentyt-reshi-njama-da-se-zakrivat-poshtenski-stancii-news_760752.html", "text": "    Народното събрание отхвърли редакционни поправки в параграф 24 на Така пощите в малките населени места с под 800 жители ще продължат да поддържат целодневна станция, персонал и разходи.      Текстът в проектозакона за пощенските услуги, предвиждащ пощенски станции да има само в населени места с над 800 жители, отпадна от законопроекта след настояване от БСП.   В крайна сметка \"за\" предложението на БСП текстът да отпадне гласуваха 99 народни представители, 25 гласуваха против, а 50 се въздържаха.\r\nСпоред операторът, предлагащ универсална пощенска услуга (какъвто в момента е държавното предприятие \"Български пощи\" ЕАД) трябва да поддържа \"най-малко една стационарна пощенска станция в населени места с население от 800 до 15 000 жители\".  В сегашния текст на закона няма такава конкретизация като единствено се казва, че гъстотата на точките за достъп до пощенската мрежа отчитат нуждите на потребителите. Това породи опасения, че малките населени места с под 800 жители ще останат без пощальони. Дебати В хода на дебатите в пленарната зала депутати от БСП извадиха и други аргументи срещу изменението на текста.       Зам.-председателят на комисията по транспорт Георги Свиленски попита какъв е смисълът да се поставят ограничения на българския държавен оператор.\r\nСпоред него целта е друга - след като през 2025 г. изтече договорът на \"Български пощи\" за предоставяне на универсална услуга, лицензът да бъде даден на друг оператор като междувременно държавната компания излезе от малките населени места.\r\nКолегата му от транспортната комисия и депутат от ГЕРБ Станислав Иванов каза, че действително ще се избере нов оператор, но това отново могат да бъдат \"Български пощи\". Според него притесненията на БСП няма смисъл да се дискутират.\r\nСрещу поправката се обяви бившият кмет на Смолян, а сега народен представител от левицата Дора Янкова. „Държавата трябва да погледне с двете очи. Да не се пипат пощенските клонове, това не е полезно“, каза тя.\r\nНа призива към колегите ѝ от управляващата коалиция за помощ се отзоваха представители на „Обединени патриоти“. Павел Шопов от „Атака“ заяви:„Тук не става въпрос дали са ефективни и дали печелят. В бранша поникнаха много фирми, печалбите са високи и искат нишата да бъде опразнена“, заяви Павел Шопов.      Оказа се, че първото работно място на Емил Димитров-Ревизоро от НФСБ е било в „Български пощи“. Той също защити бившите си колеги. „Те са единствената връзка на българското население със света. Това е социална дейност, да видим колко ще струва и да не я закриваме“, категоричен бе народният представител.\r\nПредседателят на парламентарната транспортна комисия Халил Летифов запозна депутатите, че има уверението на министъра на транспорта Росен Желязков, че няма да се закриват пощенски клонове.\r\n\"Български пощи\" сега имат около 3000 станции в страната, а около 300 хил. души получават пенсиите си в дома си. В селата, където няма поща, доставките стават от междуселищен пощальон. ", "date": "2019.06.20", "title": "Парламентът реши: Няма да се закриват пощенски станции"}
{"url": "https://www.actualno.com/europe/ukrainski-razsledvasht-jurnalist-e-pochinal-ot-ranite-si-sled-napadenie-news_760909.html", "text": "    Украински активист за борба с корупцията и журналист, който пише за организираната престъпност, е починал в четвъртък, след като е бил нападнат. Това съобщи украинската полиция, цитирана от TACC.      Вадим Комаров е бил нападнат през май в град Черкаси, където е работил - на около 200 километра от Киев. Той е получил сериозни наранявания на главата и е изпаднал в кома.\r\nМъжът е починал в болница рано в четвъртък, каза началникът на полицията на Украйна Сергей Князев.   Разследващите работят, за да установят дали е бил нападнат заради работата си, уточни говорителят на Вътрешното министерство Артьом Шевченко за AFP.  Разглежда се версията дали нападателите може да са имали личен конфликт с журналиста, или да са действали за финансова изгода.\r\nПолицията е разпитала повече от 1300 души по случая, но не са успели да идентифицират нападателите, отбелязва още агенция \"Фокус\".\r\nСтава ясно, че Комаров е докладвал за корупцията и организираната престъпност в Черкаси и е бил атакуван преди това. От \"Репортери без граници\" заявиха, че са \"шокирани\" от смъртта на Комаров.     ", "date": "2019.06.20", "title": "Украински разследващ журналист е починал от раните си след нападение"}
{"url": "https://www.actualno.com/politics/kontrera-predlaga-promeni-v-plana-za-borisovata-gradina-zasjagashti-stadion-bylgarska-armija-news_760883.html", "text": "    Вчера изтече срокът, в който граждани и организации могат да правят относно представения проект за подробен устройствен план на Парк „Борисова градина“. На 5-и юни се проведе обществено обсъждане, а до вчера администрацията приемаше предложения и възражения.      Внесох предложение за промени в първоначалния проект, за да бъде спазен срокът. В него настоявам паркингът заедно със седмичният пазар за спортни стоки, който е разположен между Националния стадион „Васил Левски“ и метростанция „Васил Левски“ да бъде запазен. Съгласно предложения проект те се премахват. В същото време има действащо решение на СОС и издадена от главния архитект на столицата схема за паркоместата. Премахването на паркинга ще затрудни трафика , тъй като паркиращите автомобили оттам ще се насочат към съседни улици, както и обслужването на спортните съоръжения в зоната, в т.ч. на представителите на спортните федерации, обяснява столичният общински съветник от ВМРО Карлос Контрера.   Отделно от това той настоява да се премахнат два рестриктивни текста, които блокират модернизацията на спортната инфраструктура . Единият текст “ .\r\nВ записа се предвижда реконструкция в ограничен вариант, което би попречило на привеждането на държавното съоръжение в съвременните норми . Вместо това предлага да се допусне реконструкция или изграждане на ново съоръжение в рамките на сегашната застроена площ без да се излиза от границите на съществуващото строително петно.  Вторият текст, който Контрера настоява да отпадне изцяло, е т. 11 в Приложение 3 към чл. 29 от Специфичните правила и нормативи (СПН), засягаща зоната на спортните съоръжения към плана. Тази точка гласи, че  при „доказана невъзможност на обект да изпълнява основното си предназначение, или ако съществуването му е неоправдано“ той се придава към парковата среда. Текстът е разтеглив, неясен и далеч от правни дефиниции. Създава се възможност за един широк волунтаризъм, който може да засегне основни обществени обекти – стадионите, тенис кортовете, паркингите, та дори и детски площадки. Този текст е създаден, за да се ползва за изнудване след време . Разтегливото му тълкуване с голяма доза вероятност ще доведе до колизии, което означава административни и съдебни саги. Т.е. обезсмисля се основната идея на плана – да въведе ред и безспорност в отношенията, коментира съветникът от ВМРО. Срокът, който беше даден за предложения, е твърде кратък . Обемната графична част и множеството специфични изисквания в текстовата част предполагат един доста по-дълъг срок. Затова и преди две седмици Карлос Контрера призова да бъде удължен поне до септември, за да се прегледат внимателно отделните части на плана. Краткият срок предполага и трудност във формулирането на възраженията, предложенията и мотивите към тях . Той отново призовава да не се бърза с второто обществено обсъждане (насрочено за 26-и юни).\r\nОтделно от това много въпроси все още остават неизяснени. Например достатъчен ли е броят на детските площадки, които се предвиждат ? Според Контрера не е. Атракционното влакче, което се предвижда, с каква идея, как ще функционира и кой ще го оперира предвид различната собственост – държавна и общинска? Има и такива прозаични въпроси от типа необходимо ли е да предвиждаме и залесяване с вида „топола“? Като човек с алергия, мен изключително ме вълнува този въпрос. Друг прозаичен въпрос е за достъпа до Националния тенис център. Признавам си, че просто времето не ми стига да огледам детайлно проекта. Плашещо е, че до момента експертите от различни области все още не са дали своите становища, разкрива той.       Карлос Контрера смята, че и не би било добре да се стигне до противопоставяне. От друга страна държавата - в лицето на министерството и собственик на доста съоръжения в парка, има своето право до поиска определени решения.\r\nПроектът има своите добри попадения, но страда от много слабости, които ако не бъдат отстранени, ще торпилират плана. На този етап - с тези постановки, които открито пречат за модернизцията на спортната инфраструктура, съветниците от ВМРО няма как да го подкрепим, заключва общинският съветник Карлос Кантрера.\r\nВъзражения към плана има не само от страна на Контрера. От ЦСКА са пуснали още през миналата седмица възражение по плана за Борисовата градина , с което от клуба са изразили обществена позиция. В общото предложение със \"Сердика спортни имоти\" пък са посочени по-конкретни технически параметри за новата \"Армия\". Изготвянето на конкретен инвестиционен проект за стадиона на този етап не е стартирано, тъй като разходите по такъв са много сериозни. На този етап в ЦСКА нямат яснота дали ще получат зелена светлина за своите искания от общината и по тази причина не са подготвили подробен проект.\r\nОсновното искане от страна на ЦСКА е планът за Борисовата градина да се промени така, че да позволи изграждането на нови трибуни на съоръжениет о. По този начин клубът ще може да премахне стария насип, след което ще се положат колони и ще могат да се направят козирки. Освен това ще е възможно и поставянето на осветление, което отговаря на съвременните изисквания.\r\nПозиция по въпроса изразиха и от район \"Средец\". \"Моето виждане е като на хората, които живеят около парка. Истината е, че мачовете променят ритъма на живот, има проблеми с чистота, сигурност, шум. Има и възражения от граждани, които смятат, че тези стадиони изобщо нямат място в парка\" -  сподели позицията си районният кмет Мария Чакова. .       ", "date": "2019.06.20", "title": "Контрера предлага промени в плана за Борисовата градина, засягащи стадион \"Българска армия'\""}
{"url": "https://www.actualno.com/balkani/makedonskijat-vynshen-ministyr-ne-sym-istorik-da-otgovarjam-dali-goce-delchev-e-bylgarin-news_760701.html", "text": "    Министърът на външните работи на Македония Никола Димитров в предаването Топ тема на телевизия Телма говори относно Договора с България и работата на Смесената македонско-българска експертна комисия, за праисторията, античността и дори за средновековието, но все още не за произхода и работата на Гоце Делчев, като отбеляза, че такива въпроси трябва да се решават с много мъдър подход, пише македонският ежедневник „Денешен“, цитиран от \"Фокус\".      По думите на първия дипломат на Скопие, има разлика в очакванията и на двете страни в Комисията. Той поясни, че София иска да се съгласуват по-бързо, „а нашата задача е да създадем условия за историците, в които те да вземат истинско решение, основано на факти, но и взаимно уважение“.   На въпрос дали изявленията, че оставят място за разрешаване на спорните въпроси, Димитров посочи, че в София му е поставен обратния въпрос.\r\n„Аз не съм историк, а тук става въпрос за един от нашите най-големи герои, който е дълбоко вкоренен в нашата държавност, който е живял, когато сме нямали своя държава“, заяви министърът и добави, че въпросите за идентичността и културата трябва да бъдат предмет на историци и антрополози, които ще вземат предвид и двете перспективи.  Той отбеляза, че в тази ситуация могат да възникнат две ситуации, които да доведат до спиране на процеса.\r\n„Първият риск е, ако се преструваме, че се сближаваме и говорим по тежки въпроси, а другият риск е ако има поставяне на условия и несъответен натиск, предвид това, че България е страна-членка на Съюза“, добави той.   „Тук, при Гоце, процесът не върви така гладки, има проблеми с прилагането на един важен и тежък договор. Решението е да не влизаме в конфликт, а да намерим начин ние да ги разберем тях и те да разберат нас“, заяви първият дипломат на Скопие.    Димитров коментира и предстоящите парламентарни избори в Гърция. Той заяви, че Преспанският договор ще бъде приет от всяко гръцко правителство, но ще има период за изграждане на доверие, период на запознаване, „но ще намерим разбирателство с което и да е гръцко правителство, че пътят, по който сме тръгнали, е важен и за двете държави. Става въпрос за мост на приятелство, който бе приветстван от целия свят“, заяви министърът.\r\nТой подчерта, че не може да предвиди кой ще спечели, дали Алексис Ципрас ще загуби и на неговото място ще дойде опозиционната Нова Демокрация, оглавявана от Кириакос Мицотакис, но подчерта, че всяко гръцко правителство с течение на времето ще разбере значението на процеса на помиряване и онова, което е постигнато с Преспанския договор.\r\nЩо се отнася до възможността споразумението да бъде отново отворено от Мицотакис, ако той дойде на власт, нещо, което лидерът на ВМРО-ДПМНЕ, Християн Мицкоски, вече обяви, че ще приеме, Димитров подчерта, че няма никаква разлика в това, кой ще е начело на новото гръцко правителство и че ще се намери начин да се разбере кое е важното и кое е било приветствано от ООН, ЕС и цялата международна общност.     ", "date": "2019.06.20", "title": "Македонският външен министър: Не съм историк да отговарям дали Гоце Делчев е българин"}
{"url": "https://www.actualno.com/burgas/trygva-proverka-sled-signal-za-razrusheni-duni-na-kamchija-news_760888.html", "text": "    Министърът на туризма Николина Ангелкова разпореди проверка на морски плаж в района на Камчия. Инспекцията се предприема след информация в общественото пространство за нарушаване на целостта на дюни на ивицата. Екипи на ведомството на място ще проследят има ли и какви са нарушенията по крайбрежието.      Сигнал за случващото се със снимки подаде \"За да остане природа в България\" на Facebook страницата си. От снимките се виждат следи от гуми по пясъка, като призивът да се вземат мерки е насочен с тагване към премиера Бойко Борисов и екоминистъра Нено Димов. Ведомството на Ангелкова само констатира, че е \"задължение на Министерството на туризма да следи как се спазват договорите за концесия и наем на морските плажове през цялата година. Проверяват се и неохраняемите ивици. При установяване на нарушения и неспазване на законодателството ще се налагат безкомпромисни наказания\".  Сигнали за нередности на плажа могат да бъдат подавани на телефон 02/ 90 46 833, както и на имейл control@tourism.government.bg. По-късно стана ясно, че всъщност е имало проверка на това място и съставяне на акт за незабавно спиране на строителни работи. След като обаче инспекторите си тръгнали, работите си продължили. Прокопаван е канал, за да се прави бент на река Камчия - по предписание този бент трябва да бъде разрушен до седмица т.е. до 28 юни. А при първата проверка, бентът е бил направен само наполовина - преди три дни. Устието на река Камчия пък се намира в две защитени зони от \"Натура 2000\".\r\nПред Нова телевизия, Миглена Иванова от РИОСВ Варна каза, че ще има глоба - от 1000 до 10 000 лева, и наблюдение ще бъде ли разрушена дигата. Ако не бъде разрушена, ще има нова глоба - от 2000 до 20 000 лева. Нарушителят е човек с имот, по-нагоре по течението на Камчия.     ", "date": "2019.06.20", "title": "Тръгва проверка след сигнал за разрушени дюни на Камчия*"}
{"url": "https://www.actualno.com/tennis/grigor-dimitrov-otnovo-razocharova-zagubi-na-starta-v-kuins-news_760751.html", "text": "    Най-добрият български тенисист започна сезона на трева със загуба. Българинът бе надигран от Феликс Оже-Алиасим с 4:6, 4:6 в първия кръг на турнира в Куинс.      Сънародникът ни трябваше да стартира по програма във вторник срещу младата надежда на Канада Оже-Алиасим, но дъждът в Лондон отложи срещата им за сряда.   \"Упражнението\" се повтори и вчера, което автоматично премести срещата на Димитров за днес.    ", "date": "2019.06.20", "title": "Григор Димитров отново разочарова, загуби на старта в Куинс"}
{"url": "https://www.actualno.com/varna/oblastnijat-upravitel-na-varna-gradyt-ni-e-provincija-biznesyt-ne-se-razviva-news_760757.html", "text": "    Форум \"Икономика, инфраструктура и инвестиции\", който се организира от Националното сдружение на недвижимите имоти, се проведе в морската ни столица. На него присъства областният управител Стоян Пасев, който заяви директно, че Варна настина е провинция .      \"Разликата между града ни и София по отношение на бизнеса, е отчайваща. Нещо все не ни достига! В момента можем да кажем, че Пловдив е по-развиващият се град. Там са открити 140 нови фабрики през последните години, а във Варна нито една.\", допълни Стоян Пасев. \r\nПо думите му, до края на летния сезон трябва да се стартира проект за индустриалната зона в града, подобна на тази в Шумен. Той коментира, че един от най-големият проблем на града е липсата на инвеститори. В този момент интерес към Варна проявявали турци, към леката промишленост. Интерес имало и от страна на руски инвеститори, а норвежка фирма имала желание да произвежда перки за ветрогенератори. \" На един инвеститор му трябва среда . Имаме надробена частна собственост. Имаме летище, което обаче е международно само лятото за разлика от Софийското. Вчера издадох разрешение за строеж номер 100. До момента в средата на юни такова нещо не ми се беше случвало. 92 са разрешенията от тези 100 за жилищни сгради. Не съм издал нито едно за фабрика.\r\nВсичко е спални. Купува се на картинка, на зелено и истерията продължава.Сега се купува на тъмнозелено в сравнение с 10-тина години назад. Това е пълен абсурд!\", коментира главният архитект на община Варна Виктор Бузев.   ", "date": "2019.06.20", "title": "Областният управител на Варна: Градът ни е провинция, бизнесът не се развива!"}
{"url": "https://www.actualno.com/tips/nova-solidna-porcija-futbolni-prognozi-ot-grupite-na-kopa-amerika-news_760984.html", "text": "    Копа Америка 2019 продължава с пълна пара, а груповата фаза се намира на подстъпите преди края ѝ. От третите мачове ще стане ясно кой ще продължи към елиминациите, както и кой ще стяга куфарите за вкъщи. Е, ние ще опитаме да предложим за лятната надпревара в Латинска Америка, която да ни спомогне да стегнем куфарите за някоя приятна дестинация през лятото.       21.06 - 02:00 часа: Уругвай - Япония Уругвай посреща Япония във втори мач от група С на турнира Копа Америка. „Селесте” са считани за големия фаворит в дуела, но „самураите”, когато се изправят срещу Уругвай винаги дават сериозен отпор. Япония загуби първия си мач срещу Чили с 0:4, но азиатците изиграха силен двубой, а резултатът не е акуратен. Уругвай пък стартира с победа 3:0 над Еквадор.\r\nДвата отбора са се срещали пет пъти, в които четири са си отбелязвали гол един на друг. Японците имаха големи шансове да поразят чилийската врата преди няколко дни, но нямаха шанс пред гола и записаха нулата в актива си.  Все пак се уповавам на статистиката между двата тима и вярвам, че ще видим голове и в двете врати. Прогноза : Гол/гол – 2,35 коефициент      22.06 - 02:00 часа: Еквадор - Чили В другия мач от група С Еквадор среща Чили в решаващ мач за бъдещето на Еквадор. Загуба ще направи така, че еквадорците почти на 100% няма да продължат напред, но класата в състава на носителя на трофея е наистина по-сериозна. Коефициентът от 1,80, предложен от буукмейкърите, донякъде ме изненадва и само заради него си струва да се пробва победа за Чили.\r\nВ 12 от 14-те си мача на Копа Америка, когато двата отбора са играли един срещу друг, Чили е взимал успеха и не мисля, че на 22-и през нощта ще станем свидетели на нещо по-различно.    Прогноза : Победа за Чили – 1,80 коефициент. 22.06 - 22:00 часа Боливия – Венецуела    Боливия и Венецуела се изправят един срещу друг в последен мач за един от двата тима, а може и за двата, в груповата фаза на Копа Америка 2019. Венецуелците записаха безценен хикс срещу домакина Бразилия, а равенството срещу Перу преди това направи така, че отборът се намира на трето място с две точки. „Зелените” пък нямат нито една точка, след като регистрираха две поражения.\r\nВъпреки това успех за Венецуела ще прати хората на Рафаел Дудамел втори с пет точки, но това зависи от факта Бразилия да победи Перу в другия мач. Въпреки това най-добрият трети отбор в групите ще продължи към елиминационната фаза, а дори да не завърши втори, то Венецуела със сигурност ще продължи напред с този актив. Боливия в двата си мача досега не показа нищо солидно във футболно отношение и съвсем закономерно ще напусне турнира, по всяка вероятност с поражение. Прогноза : Победа за Венецуела – 1,53 коефициент.     22.06 - 22:00 часа: Перу и Бразилия Перу и Бразилия се изправят един срещу друг в последен мач за отборите от груповата фаза на надпреварата. Бразилците и перуанците са с по четири точки след една победа и едно равенство, а домакинът „селесао” ясно личи, че изпитва трудности със започването на мачовете. В първия дуел – срещу Боливия, Бразилия се прибра при нулево равенство, след което последваха три гола, за да се донесе успеха, а венецуелците тотално обезличиха нападението на селекцията на Тите.\r\nПеру от своя страна трудно допуска големи шансове пред своята врата, а също така обича да е по-експлозивен през второто полувреме. Именно това ми дава доводът, че двата отбора ще успеят да вкарат поне два гола през втората част. Коефициентът от 2,00 е повече от задоволителен. Прогноза : Над 1,5 гола през второто полувреме.  ", "date": "2019.06.20", "title": "Нова солидна порция футболни прогнози от групите на Копа Америка"}
{"url": "https://www.actualno.com/business/kyde-da-dyrjim-parite-si-za-da-izbegnem-niskite-lihvi-news_760893.html", "text": "    В продължаващата ситуация на ниски лихви банковите депозити се превръщат във все по-неподходящо място за съхраняване на спестяванията ни. Притиснати от нулевите лихвени проценти, инфлацията и таксите за обслужването им, парите, които държим в банките, вече не носят печалби, а загуби. Ниските лихви ще се задържат неизвестно докога, а спестяванията ще продължават да се топят.       В тази сложна ситуация взаимните фондове изглеждат като все по-добра възможност да опазим събраното и да получим доходност от вложенията ни. Парите ни се влагат в различни видове активи – акции, облигации, валути, суровини, което ограничава риска на инвестицията ни. Средствата се управляват от опитни професионалисти, които ежедневно следят финансовите пазари и преценяват кои са най-подходящите варианти за инвестиции.\r\nТакава възможност предлага иновативният инвестиционен продукт ExpertEase на българския клон на управляващото дружество KBC Asset Managеment. С негова помощ българите ще могат да инвестират в различни активи на световните пазари, а вложеното ще бъде управлявано от финансови специалисти в Брюксел.   Така българите ще могат да си купят същите продукти на KBC, които използва средният белгиец, ирландец или друг европейски клиент на групата, посочи Петър Андронов, кънтри мениджър на KBC Group в България.     Не е нужно да сте натрупали големи спестявания, за да се възползвате от тази финансова услуга. Минималната сума за инвестиция е 100 евро, а вложението ви е защитено при спад на финансовите пазари. В случай на рязко поевтиняване на някой актив, финансовите експерти, които управляват средствата, ги превръщат в пари в брой и ги влагат в друг актив, чиято цена се увеличава.\r\nИдеята е инвестициите да са достъпни за всеки клиент, да пасват на склонността му да рискува, но и на загубите, които е склонен да понесе. \"С помощта на този прост продукт обикновените клиенти ще могат да инвестират в различни сектори и държави по цял свят. Подхождаме индивидуално, тъй като всеки има различна чувствителност към междинната загуба, която би могъл на понесе на капиталовия пазар\", отбелязва главният изпълнителен директор на KBC Asset Managеment Йохан Лема.  ", "date": "2019.06.20", "title": "Къде да държим парите си, за да избегнем ниските лихви"}
