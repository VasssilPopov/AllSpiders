{"url": "https://www.actualno.com/asia/silno-zemetresenie-na-filipinite-news_1407420.html", "text": "      Земетресение с магнитуд 5,9 удари на 92 километра от град Котабато на остров Минданао, Филипините, съобщи Американската служба за геоложки проучвания. Треморът е регистриран в 13:22:12 ч. на дълбочина 25,8 километра.      Няма непосредствени съобщения за пострадали или щети, причинени от труса, предаде БГНЕС.\r\nФилипините са разположени в сеизмично активна зона, известна като Огненият пръстен и често страдат от мощни земетресения. Архипелагът се намира по протежение на границата между плочата на Филипинско море и Евразийската плоча, които се сблъскват и увеличават сеизмичната активност в района. ", "date": "2019.11.18", "title": "Силно земетресение на Филипините"}
{"url": "https://www.actualno.com/europe/boris-djonsyn-se-e-sreshtal-s-bivsh-agent-na-kgb-news_1407364.html", "text": "      Британският премиер Борис Джонсън се е срещал с бивш агент на КГБ по време на крайно противоречиво посещение на парти два дни след участието си в среща на върха на НАТО, фокусирана по въпросите, свързани с Русия. Това съобщи The Observer.      Министър-председателят, който по това време е министър на външните работи се е срещнал с бизнесмена милиардер Александър Лебедев, чието семейство е собственик на Independent и Evening Standard. Това се случва след среща на външните министри в Брюксел, организирана след  отравянето на бившия руски шпионин Сергей Скрипал. Джонсън и Лебедев са се срещнали през април 2018 месец след нападението с \"Новичок\" в Солсбъри. Борис Джонсън обръща гръб на протокола, като оставя личната си охрана и отлита на парти в дворец край Перуджа, организирано от сина на Лебедев Евгений. До септември т.г. Александър Лебедев отрича за срещата си с Джонсън. Но официалният му представител признава, че срещата между Джонсън и Александър Лебедев, бивш офицер от КГБ се е състояла, макар да се твърди, че в нея не е имало нищо особено.   \"Той често ходи там (в Италия), за да бъде със сина си. Често пътува в Европа и за тези години се е срещал с всичките си приятели на Евгени. Така че в тази среща няма нищо особено и необикновено\", заяви говорителят на Александър Лебедев. \r\nТова съобщение се появява на фона на продължаващото безпокойство за това, че Даунинг стрийт реши да блокира тайния доклад на Комитета по разузнаване и сигурност за заплахата към британската демокрация, която представлява във Великобритания.  Високопоставени източници, близки до Комитета съобщиха за The Observer, че причината поради която досието е изпратено в архива биха могли да бъдат отношенията на Джонсън с Доналд Тръмп и това, което се казва в доклада за отношенията на президента на САЩ с Русия. Източникът характеризира решението на Даунинг стрийт да блокира отчета, като \"поразително\" и допълни, че всички причини, посочени от властите за обяснение на това решение са \"абсолютно измислени.\" \r\n\"Това беше истински шок. Ние не очаквахме подобна реакция. Това беше внимателно подготвен, безпристрастен доклад. Никой не очакваше, че Даунинг стрийт ще реагира по този начин. В този има нещо, което е предизвикало тревога, но честно казано не зная какво е то.\", допълни още източникът.   The Observer допълва, че говорителят на Evening Standard and Independent, който е и говорител на Лебедеви,  е съобщил за изданието, че  Александър Лебедев е открит критик на Путин и че няма никакви предположения за каквито и да било отношения с Кремъл, както и че при купуването на вестниците е бил подложен на обстойна проверка.     ", "date": "2019.11.18", "title": "Борис Джонсън се е срещал с бивш агент на КГБ "}
{"url": "https://www.actualno.com/society/gotvjat-protest-i-jalba-do-ek-zaradi-am-hemus-api-otgovori-na-nedovolstvoto-news_1407475.html", "text": "      Ще има ли протест заради строежа на автомагистрала \"Хемус\"? Притеснени граждани готвят и сигнал до Европейската комисия (ЕК). Агенция „Пътна инфраструктура“ (АПИ) обаче успокоява недоволните.      АПИ не е възлагала изпълнението на никакви дейности край река Вит, свързани с изграждането на участък от АМ „Хемус“. Агенцията прави това уточнение по повод запитване от медии , информират от АПИ.    \"В момента дружеството „Автомагистрали“ извършва изкопи, насипи, водостоци и селскостопански подлези в участък 1 - между 94-ти и 96-ти км. Изгражданите насипи със скален материал са от кариери за инертен материал, с които дружеството има договор за доставка. В тази връзка опитите за внушение, че в изграждането на трасето се влага баластра от рeка Вит са неверни. „Автомагистрали“ ЕАД не разполага и не e искала разрешение за добиване на баластра от река Вит\", посочват още от АПИ.  \"По повод сигнала от Сдружение „Балканка“ Агенция „Пътна инфрастуктура“ ще изиска допълнителна информация от компетентните институции РИОСВ и Басейнова дирекция \"Дунавски район\", става ясно от съобщението на Агенцията.\r\nИнж. Димитър Куманов от клуб \"Балканка\" заяви пред \"Хоризонт\", че \"най-опасното в момента е сечта на крайбрежната растителност, която укрепва бреговете, и копането на баластра в речните тераси. Това води включително до увеличаване риска от наводнения\". По думите му там има „Натура 2000“ \"със съответни забрани, които сега ги нарушават. Тези зони с техните забрани пазят интересите на местното население“, категоричен е още инж.  Куманов. ", "date": "2019.11.18", "title": "Готвят протест и жалба до ЕК заради АМ \"Хемус\", АПИ отговори на недоволството"}
{"url": "https://www.actualno.com/lovech/uvelichava-se-brojat-na-mladite-uchiteli-v-teteven-news_1407466.html", "text": "      Община Тетевен става все по-престижно и притегателно място за работа на педагогически специалисти от общината, региона и цялата страна.      Само за учебната 2019/2020 г. в общинските образователни институции са постъпили 10 млади учители, 4 в детските градини и 6 в училищата.   Предизвикателство пред местната власт в сферата на образованието е да постигне по-добър достъп до образование, да повиши образователното равнище на населението в съответствие с потребностите на трудовия пазар, да изгради и подобри социалната структура. През последните години беше създаден Консултативен съвет по образованието към Кмета на Общината, беше организирана Младежка трудова борса, бяха организирани и осъществени различни инициативи, касаещи местното образование и местния бизнес. Бяха извършени ремонти на всички училища на територията на община Тетевен.\r\nВ момента в общината работят 286 педагогически специалисти, от тях 64 в детските градини и 222 в училищата. Почти всички са носители на пета степен и четвърта професионално-квалификационна степен, около 15 % притежават втора и първа, над 85 % са магистри. В момента няма незаети учителски места, нередовните педагози са единични случаи.   ", "date": "2019.11.18", "title": "Увеличава се броят на младите учители в Тетевен"}
{"url": "https://www.actualno.com/society/barekov-bi-typana-che-sa-go-izgonili-ot-evrokom-news_1407482.html", "text": "      Предаването “Бареков и Байрактаров без цензура” по телевизия \"Eвроком\" спира. За това съобщи един от водещите му, Николай Бареков, в писмо до медиите.      Бареков отбелязва, че е получил SMS \"без никакви мотиви от гаулайтера на кабеларката “Евроком”, че предаване “Бареков и Байрактаров без цензура” повече няма да има. Отново с мотив, че някой бил “обиден” ( ). \"Въпреки нарушаването едностранно от телевизията на подписания договор с едномесечно предизвестие, въпреки високия рейтинг. Без мотив\", казва Николай Бареков.   \"Как така една кабеларка, която видимо едва свързва двата края, която предава с допотопна техника, се отказва еднолично и изведнъж без предупреждение от гарантиран месечен приход от над 15 хиляди лева, които влизаха от нашата партийна субсидия по сметките и за да има предаване? Всичко това с договор, фактури и платени данъци. Със студио, което изработихме и платихме ние, а не телевизията. С предаване, което изцяло финансираме - и като външни снимки, и като монтаж, и като излъчване. Въпреки високия рейтинг и качество за стандартите на тази телевизия?\", пита Бареков.\r\n\"Въпросът е един, а отговорите може да са много. И понеже такива липсват, липсва и комуникация, идва ред на слуховете. А слуховете мълвят, че едър политик от “малкия” коалиционен партньор в управлението е изсипал щедри пачки, за да бъде сваленото неудобното за него предаване. Слуховете из кулоарите на самата телевизийка сочат, че известен олигарх-дисидент е изсипал половин милион пак в куфарчета, за да няма “Бареков и Байрактаров без цензура” и за да се разчисти терен за верен нему водещ, който да се вихри заедно с ЛК и СД в същия ефир в негов личен интерес.  Фактите показват, че зрителите няма да видите поредното издание на нашето предаване утре, вторник, от 21 часа. Вие няма да видите края на разследването за продажбата под масата на българските паспорти от родни политици. Вие няма да видите втората част на разследването на колегата Байрактаров за странните действие и възможни злоупотреби на евродепутата Ангел Джамбазки. Няма да видите пълното разследване за Митко за несъществуващата фондация “Спаси София” и как потънаха парите на дарителите на новоизгрялата звезда Борис Бонев за личната му политическа и изборна кампания. Няма да видите пълното разследване как в миналия мандат на Столичния общински съвет съветници от всички партии, включително от “опозицията”, са замезвали тлъсто от общинската софра по 4 бона на месец (това прави по 200 бона за целия мандат) само от синекурни постове в бордове и надзорни съвети на общински фирми. Ето в част от тези факти може да се крие внезапното и без обяснение спиране на нашето предаване. \r\nОчевидно не съм желан. Като журналист с 30 години опит на най-високо ниво и като баща на четири деца и аз започвам да си задавам въпроси. След като за мен няма отдавна място в големите телевизии, профилът ми във Facebook е перманентно блокиран от “докладчици”, а сега ме гони и последната кабеларка, има ли за мен място въобще в България? Цензура ли? Не! Става въпрос за нещо много по-страшно\", завършва писмото до медиите на Николай Бареков.    ", "date": "2019.11.18", "title": "Бареков би тъпана, че са го изгонили от \"Евроком\""}
{"url": "https://www.actualno.com/asia/osuetiha-opit-za-pokushenie-nad-ali-hamenej-v-iran-news_1407471.html", "text": "      Ирански служители по сигурността предотвратиха опит за покушение срещу върховния представител на Иран Али Хаменей, съобщават световните агенции, цитирани от БГНЕС.      Става ясно, че в неделя вечерта няколко бойци, въоръжени с ножове, се опитали да нахлуят в дома му и да извършат нападение. Силите за сигурност успели да предотвратят опита и задържали четирима заподозрени, а още няколко нападатели са успели да избягат.        ", "date": "2019.11.18", "title": "Осуетиха опит за покушение над Али Хаменей в Иран "}
{"url": "https://www.actualno.com/crime/unishtojiha-napylno-barbeku-v-plovdivskija-park-lauta-news_1407484.html", "text": "      Неизвестни разрушиха напълно едно от барбекютата в парк „Лаута“. Предполага се, че вандалският акт е извършен късно през нощта снощи.      „Възмутен съм от поредния вандалски акт. Тези хора с лекота рушат изграденото с много труд, усилия и средства. Без да се замислят те отнемат придобивките на съвестните данъкоплатци”, коментира кметът на район „Тракия“ Костадин Димитров, който лично провери щетите на място. Той уточни, че предстои да бъдат прегледани записите от камерите в парка. Костадин Димитров апелира към гражданите да проявяват нетърпимост и да сигнализират компетентните органи, ако станат свидетели на подобен род деяния. Кметът на „Тракия” бе категоричен, че разрушеното барбекю отново ще бъде изградено.   Това не е първият подобен случай в парк „Лаута“. Преди две години всички барбекюта в зоната станаха обект на атака, като освен, че бяха разрушени, върху тях имаше и надписи със спрей \"Месото е жестокост\" и \"Месото носи болка\". ", "date": "2019.11.18", "title": "Унищожиха напълно барбекю в пловдивския парк \"Лаута\""}
{"url": "https://www.actualno.com/politics/kornelija-ninova-rushite-partijata-s-falshivi-novini-news_1407494.html", "text": "      \"Който иска да оглави партията, да заповяда на състезание пред всички членове\". Това заявява Корнелия Нинова в позиция на ръководството на БСП, съобщиха от пресцентъра на левицата.      \"Споделям доклада, представен от Националния предизборен щаб и Изпълнителното бюро, за представянето ни на местните избори - добро, но не достатъчно. Можехме повече. Поздравявам ви за дискусията - хубава, с различни мнения. Самата дискусия и това, което става в тази зала е опровержение на твърдението, че сме еднолична и авторитарна партия. В коя партия може да се случи това? Видяхте ли как мина националното съвещание на ГЕРБ за отчитане на изборите? Реч на лидера, потупване по рамото на кандидатите, 100% ръкопляскания и приключи. Онова е авторитаризъм, а това тук - демокрация. В името на тази демокрация и призивите да не се потушават различните мнения бих искала да се спра на доклада на нашите 50 другари и ви призовавам да не го подценяваме от уважение към различното мнение, но и заради съдържанието му\", посочва Нинова по повод вътрешното напрежение при социалистите.   Лидерът на БСП призовава членовете и симпатизантите на левицата да не се поддават на внушения, че партията е разцепена. \"Не, партията не е разцепена. Разделени сме ние по различни причини\", отбелязва Нинова. Според нея \"фалшивите новини, заплахите, замяната с мъртви души, прорукуването, че няма да спечелим, не са различно мнение - това е удар по авторитета на партията\".    ", "date": "2019.11.18", "title": "Корнелия Нинова: Рушите партията с фалшиви новини"}
{"url": "https://www.actualno.com/starazagora/obshtina-stara-zagora-gotova-za-zimnija-sezon-news_1407453.html", "text": "      Основна грижа в подготовката на Община Стара Загора за работа през зимния сезон на 2019/2020 г. е поддържането на проходимостта на пътната мрежа и своевременно провеждане на аварийно-спасителни работи при снеговалежи, силни ветрове, съпроводени с образуване на снегонавявания и оптимално използване възможностите на наличната техника и човешки ресурси.      Вече е сформиране Щаб за изпълнение на актуализирания общински план за защита при бедствия и е разработен оперативен план за зимно поддържане на пътната мрежа от IV клас и на уличната пътна мрежа в населените места на територията на общината. С цел подобряване на координацията при настъпване на опасни метеорологични явления заседание на щаба ще се проведе на 28 ноември. \r\nТази година зимното поддържане и снегопочистването на , а за . Предстои технически преглед на специализираната техника за зимна поддръжка на пътищата в града и извън него, ще се извършват и периодични контролни прегледи. От 1 декември се въвежда денонощно дежурство на специализираните машини заради , релефа и сравнително благоприятните климатични характеристики. \r\nОсигурено е надеждното функциониране на системата за проследяване - GPS, която  позволява в реално време да се следи работата на всяка машина и да се вземат своевременни управленски решения и реакция за снижаване на негативните фактори на зимната обстановка.   на пешеходните зони в Стара Загора е разпределено между . В малките населени места улиците ще се почистват от наличната техника в съответното населено място. Ако няма подходящи специализирани машини, снега до автобусните спирки ще се отстранява от „Трейс - Пътно строителство“ АД.\r\nПри снеговалежи и заледявания мерки за проходимостта на вътрешните пътища на територията на предприятията са отговорност на търговските дружества, включително и на тези с общинско участие, напомнят от общинската администрация. За отстраняването на снежната покривка при навявания и заледявания се грижат собствениците и ползвателите на търговски обекти, управители на търговски дружества, учебни заведения, сгради за обществено обслужване и управителите на етажни собствености. \r\nГражданите да се движат по тротоарите с повишено внимание за наличие на ледени висулки от жилищни и обществени сгради, призовават от община Стара Загора. От там предупреждават, че задължително се изхвърлят в , поставени в близост до тези за твърди битови отпадъци.    При констатиране на незабавно да се предава информация на . Информация за обстановката може да се подава до на следните телефони: , както и към  ", "date": "2019.11.18", "title": "Община Стара Загора готова за зимния сезон"}
{"url": "https://www.actualno.com/pleven/plevenskijat-kmet-podpisva-dogovor-za-elektrobusi-i-oborudvane-na-stojnost-18-mln-lv-news_1407445.html", "text": "      Утре в Министерството на околната среда и водите ще подпише договор на стойност 18 млн. лв. за доставка на електробуси и на зарядни станции за тях в Плевен. Това съобщи градоначалникът днес на първата оперативка на общинската управа след преизбирането му.      „Този договор е добър старт на мандата. Електробусите са 100 процента екологичен транспорт. Ще бъдат предоставени на общинската фирма „Тролейбусен транспорт”. След това ще решим кои линии в града ще обслужват. Идеята е част от електробусите да бъдат насочени към индустриалната зона – там, където няма достатъчно обществен транспорт, и да решим проблеми на работещите в тия райони”, поясни Спартански.\r\nТой допълни, че Общината е получила „зелена светлина” да използва 3,5 млн. лв ., спестени от европейски проекти чрез  проведени процедури и намалени суми, с които са спечелени съответните проекти. Част от тези 3,5 млн. лв . ще бъдат използвани за ремонт на надлеза за квартал „Сторгозия”, който е конструктивно опасен и трябва да бъде укрепен. Предстои и две от големите улици в индустриалната зона да бъдат основно ремонтирани. И с доставката на електробусите транспортът до този район ще бъде значително облекчен.\r\n„Втората добра новина, с която стартираме мандата е, че преди дни приключи тръжната процедура за продажба на бившия плувен комплекс „Рай”. Два външни и един вътрешен басейн се продават за 401 000 лв ., които ще влязат в общинския бюджет в край на годината. Не на хартия, а реални пари, които със сигурност ще има за какво да бъдат използвани. По-важното е, че там ще бъде направена инвестиция и ще бъде изграден модерен плувен комплекс с открита и закрита част. Ще могат да го ползват всички плевенчани, които обичат плуването”, каза още кметът Спартански.   ", "date": "2019.11.18", "title": "Плевенският кмет подписва договор за електробуси и оборудване на стойност 18 млн. лв."}
{"url": "https://www.actualno.com/society/sasht-zashtitata-na-intelektualnata-sobstvenost-shte-podobri-investicionnija-klimat-v-bylgarija-news_1407493.html", "text": "      „Постигането на напредък в защитата на интелектуалната собственост би засилило върховенството на закона в България и би подобрило инвестиционния климат в страната“. Това заяви Вишал Амин, координатор по интелектуална собственост към Белия дом, предаде БГНЕС.      Водена от представители на официален Вашингтон делегация посети днес България, за да дискутира защитата на интелектуалната собственост.   Начело на делегацията беше координаторът по интелектуална собственост към Белия дом Вишал Амин, а членовете ѝ включваха други представители на Белия дом, на Държавния департамент и на Департамента по вътрешна сигурност.\r\nВ София делегацията проведе срещи със свои партньори от Министерството на културата, Главна прокуратура, ГДБОП, Американската търговска камара и местната индустрия.  Координаторът по интелектуална собственост към Белия дом Вишал Амин обсъди начини за засилване на капацитета на българските правоналагащи институции в борбата срещу организираната престъпност и корупцията. Амин подчерта, че стъпките, предприети за постигане на напредък в защитата на интелектуалната собственост, биха засилили върховенството на закона в България и биха подобрили инвестиционния климат в страната.\r\n„Инвестирането в дадена страна е по-атрактивно, когато инвеститорите могат да разчитат, че върховенството на правото ще бъде наложено и когато са убедени, че тяхната интелектуална собственост ще бъде защитена,“ каза координаторът по интелектуална собственост към Белия дом Вишал Амин. ", "date": "2019.11.18", "title": "САЩ: Защитата на интелектуалната собственост ще подобри инвестиционния климат в България"}
{"url": "https://www.actualno.com/crime/mashtabna-akcija-v-sofija-nad-10-arestuvani-za-narkorazprostranenie-news_1407447.html", "text": "      Мащабна акция на ГДБОП и СДВР срещу наркоразпространението се провежда в момента в няколко квартала на София. До момента са арестувани над 10 души.      Източници от МВР твърдят, че арестуваните са част от известна група, занимаваща се с продажба на дрога в София.   Арестите и обиските продължават, информира БНР.\r\nДрогата се е разпространявала на различни места, най-основно в питейни заведения.  По информация на Нова телевизия става дума за група, която може да се сравни с бандата на Радмил Ранов - Радо Ланеца, която беше разбита преди известно време.\r\nЗа 24 часа са задържани над 10 души. Един от арестите беше край бензиностанция на бул. \"България\".    ", "date": "2019.11.18", "title": "Мащабна акция в София, над 10 арестувани за наркоразпространение"}
{"url": "https://www.actualno.com/politics/kalojan-pargov-bsp-izbornite-ni-rezultati-sa-dobri-no-sa-nedostatychni-za-pretenciite-koito-imame-news_1407457.html", "text": "      Изборните ни резултати са добри, не са за ожалване и оплакване, но са недостатъчни за претенциите, които имаме, върнахме се в мача с четири областни града: Русе, Благоевград, Перник, Разград. Това каза председателят на БСП-София и общински съветник в СОС Калоян Паргов в ефира наНова телевизия.      Той посочи, че резултатите в столицата също са показателни за растежа на БСП, но въпреки това той е недостатъчен, за да се превърне левицата в първа политическа сила. „Самите избори зададоха много въпроси. И очевидно, че резултатът на БСП не беше очакван от много хора: дали вътре, дали вън – няма значение. Но такъв е резултатът и той отразява нашата работа на целия екип, който аз ръководя, не само моята“, отбеляза Паргов.   „Притеснява ме, че вътре в БСП има омраза. Гневът е силен мотиватор, но е лош съветник... Председател съм на най-голямата организация в БСП. На пленума в неделя призовах за съгласие, а не за съглашателство. Поставих три въпроса, които са много по-важни от това „кой е по-по-най”. Най-важно е каква да бъде политиката, какво да се прави, как да се прави и с кого да се прави. И в цикъла, който започва от 1 декември, това трябва да е ключовото. Изразих една тревога, свързана с начина, по който си говорим вътре, без значение за какво”, поясни Паргов.\r\nТой заяви, че в писмото с искане за оставката на Корнелия Нинова като лидер на левицата не е поставен нито неговият подпис, нито тези на някои от емблематичните фигури на градската организация на партията.   ", "date": "2019.11.18", "title": "Калоян Паргов, БСП: Изборните ни резултати са добри, но са недостатъчни за претенциите, които имаме"}
{"url": "https://www.actualno.com/europe/novata-ek-moje-da-zapochne-rabota-na-1-dekemvri-news_1407486.html", "text": "      Новата Европейска комисия (EК) се готви за старт на работата си от 1 декември, след като депутатите одобриха окончателния състав на екипа, определен от Урсула фон дер Лайен. Това предаде AFP, цитирана от агенция \"Фокус\".      Избраният председател на ЕК се надяваше да встъпи в длъжност този месец, но членовете на ЕП отхвърлиха трима членове от първоначалния състав на Комисията и Великобритания отказа да предложи кандидат, забавяйки процеса.   След като Великобритания трябва да напусне Блока в края на януари, бившият германски министър на отбраната сега планира да продължи с 27-членен ръководен екип.\r\nПредложеният комисар от Унгария Оливер Вархели беше одобрен, след като премина през през второ изслушване, за да убеди евродепутатите, че той ще служи на интересите на ЕС, а не дясното популистко правителство на страната му.  Очаква се Европейският парламент да даде окончателно одобрение на целия екип от комисари следващата седмица, проправяйки пътя на Урсула фон дер Лайен да поеме поста от Жан-Клод Юнкер в началото на следващия месец. ", "date": "2019.11.18", "title": "Новата ЕК може да започне работа на 1 декември"}
{"url": "https://www.actualno.com/america/sasht-nalojiha-sankcii-na-firmi-i-fizicheski-lica-zaradi-vryzki-s-id-news_1407514.html", "text": "      Съединените щати наложиха санкции срещу пет обекта  и четирима граждани на Турция, Афганистан и Сирия заради връзки с терористичната група \"Ислямска държава\" (ИД), се казва в съобщение на Министерството на финансите на САЩ.      „Днес Департаментът за контрол на чуждестранните активи (OFAC) към Министерството на финансите идентифицира двама агенти за обществени поръчки на ИД в Ирак и Сирия и четири компании, свързани с ИД, опериращи в Сирия, Турция и в Персийския залив и Европа, за осигуряване на критична финансова и логистична подкрепа за терористичната органицация“, се казва още в съобщението, цитирано от световните агенции.   Министерството на финансите също така заяви, че е предприело действия срещу базираната в Афганистан Организация за социално подпомагане Nejaat, която е използвала фалшиви благотворителни акции като прикритие за улесняване на прехвърлянето на средства и подкрепа на дейностите на ИД в Афганистан.\r\n\"Министерството на финансите също предприе действия срещу двама висши служители, свързани с тази организация\", става ясно още информацията.    ", "date": "2019.11.18", "title": "САЩ наложиха санкции на фирми и физически лица заради връзки с ИД"}
{"url": "https://www.actualno.com/society/protestirashti-iskat-rumen-radev-da-sezira-ks-za-izbora-na-ivan-geshev-news_1407498.html", "text": "      Пореден протест срещу избора на Иван Гешев за нов главен прокурор се състоя в центъра на София, предаде БГНЕС.      Неправителствената организация \"Инициатива правосъдие за всеки\" и гражданско сдружение \"Боец\" организираха шествие до президентството с настояване държавният глава Румен Радев да сезира Конституционния съд заради за обвинител номер едно от висшите магистрати през миналата седмица.\r\n„От президента искаме да упражни своите конституционни правомощия и според нашата гледна точка задължения. На първо място да поиска яснота от Конституционния съд да разтълкува нормата на чл. 129 ал. 2 от Конституцията на Република България. И освен това да се възползва от конституционното си правомощие да възобнови дискусията и дебата в България относно ролята на правосъдието, ролята на прокуратурата в правосъдието и бъдещето на правосъдието като гарант за добруването ни като нация“, каза адвокат Емил Георгиев, който е член на „Правосъдие за всеки“.\r\nПрипомняме, че гражданите протестират от лятото и с искания за прозрачна процедура по избор на главен прокурор.     Има обаче сериозни твърдения, че КС всъщност вече е решил въпроса. Става въпрос за дело номер 2 от 2002 година, по което се търси становище какви са правомощията на президента при назначаването на главния прокурор и председателите на Върховния административен съд (ВАС) и Върховния касационен съд (ВКС). В решението е записано: \"Назначаването и освобождаването на лицата по чл. 98, т. 6, чл. 100, ал. 2 и чл. 129, ал. 2 (тук е уредено назначаването на \"тримата големи\" в съдебната система) от Конституцията става с указ на президента, който единствено може да бъде атакуван за противоконституционност пред Конституционния съд\".\r\nИнтересното е, че по това дело има трима съдии с особено мнение, като правят впечатление мненията на съдия Тодор Тодоров и съдия Румен Янков. Тодоров е на позиция, че президентът не може да откаже да издаде указ за назначаване на главен прокурор след повторно предложение на ВСС на кандидатура. Янков обаче смята, че указът на президента може да бъде оспорен във ВАС, защото той е административен акт и ВАС може да разглежда законосъобразността му.\r\nИдеята на Инициатива \"Правосъдие за всеки\" е да бъде сезиран КС, за да каже дали президентът не може да откаже назначение на главен прокурор \"при повторно предложение\" в смисъл какво значи \"повторно предложение\" - само второто гласуване на ВСС или започване на изцяло нова процедура по избор, от самото начало, с издигане и на други кандидатури. Ако е вторият вариант, то повторното решение на ВСС може да се върне заради неизпълнение на заложената в Конституцията процедура, тъй като самата процедура по избор на главния прокурор не е започната от самото начало.          60-80 души протестират срещу мен, аз мога да изкарам на улицата 120 роднини и приятели, ако поискам. Всеки защитава нещо, което прецени. Така , цитиран от \"Дневник\", коментира в Русе гражданското недоволство срещу него.\r\nПо думите му нека хората преценят кое е добро и кое е лошо. \"Няма начин и не е нормално всички да харесват главния прокурор, това ще значи, че той не си върши работата\", отбеляза още Гешев.   Според него някой не иска прокуратурата да си върши нормално работата и затова инспирира протести. Въпреки това Гешев каза, че всеки има право да изразява гражданската си позиция.\r\nЗнаете, миналия четвъртък Висшият съдебен съвет даде за втори път сериозна подкрепа на Иван Гешев и го избра за обвинител номер едно на държавата. ", "date": "2019.11.18", "title": "Протестиращи искат Румен Радев да сезира КС за избора на Иван Гешев"}
{"url": "https://www.actualno.com/america/trima-ubiti-pri-strelba-v-oklahoma-news_1407491.html", "text": "      Най-малко трима души бяха убити при масова стрелба в магазин на „Уолмарт“ в Дънкан, Оклахома, съобщават световните агенции, цитирани от БГНЕС.      Става ясно, че има и ранени.\r\nГрад Дънкан, където се е случил инцидентът, се намира на 130 километра южно от столицата на щата, Оклахома сити.\r\nПолицията и спешната помощ са се отзовали на сигнал от „Уолмарт“ на магистрала 81 за стрелба. Извършителят, който бил облечен в черни дрехи, открил огън вътре в магазина.     Според доклади, цитиращи местната полиция, стрелецът е убит.\r\nСлед първоначалните съобщения за стрелба, училищата в Дънкан бяха затворени, но няколко часа по-късно отново се върнаха към нормален работен процес.\r\n„Посетители няма да бъдат приемани, докато полицията не съобщи, че е безопасно“, се казва в съобщение на властите.    Това не е първата масова стрелба в магазин на „Уолмарт“. На 3 август въоръжен мъж откри стрелба в магазин на „Уолмарт“ в Ел Пасо, Тексас, убивайки 22 души и ранявайки 24. ", "date": "2019.11.18", "title": "Трима убити при стрелба в Оклахома  "}
{"url": "https://www.actualno.com/football/platini-var-e-pylen-bokluk-news_1407366.html", "text": "      Бившият президент на УЕФА Мишел Платини се изказа много остро срещу системата за Видео асистент рефер (ВАР), която вече действа във всички водещи европейски първенства. Видео повторенията често създават полемика по терените, особено във Висшата лига, където ВАР дебютира през този сезон. Платини винаги е бил противник на системата и упорито отхвърляше идеите тя да бъде въведена в турнирите на УЕФА по времето, в което беше начело на организацията. \"Ще ми отнеме половин час, за да обясня защо ВАР не решава никакви проблеми. Само ги измества. Аз съм против ВАР. Мисля, че е пълен боклук, но за съжаление няма връщане назад\", коментира 64-годишният французин в интервю за италианската телевизия \"Ке темпо ке фа\", цитиран от БГНЕС.      В същото време трикратният носител на Златната топка отново изрази желанието си да се завърне във футбола, след като през октомври изтече четиригодишното му наказание за корупция. \"На 64 имам шанс за едно последно приключение, но нямам право да допускам грешки и ще трябва да го обмисля внимателно\", сподели Платини, който още веднъж заяви, че от ФИФА са му наложили наказание, за да му преградят пътя към президентския пост. \"Във ФИФА не искаха аз да ставам президент. Аз исках да защитя футбола и бях единственият футболист, който можеше да застане начело на ФИФА\", коментира той.    ", "date": "2019.11.18", "title": "Платини: ВАР е пълен боклук "}
{"url": "https://www.actualno.com/europe/britancite-koito-iskat-brexit-go-postavjat-nad-celostta-na-stranata-si-news_1407426.html", "text": "      Повечето британски гласоподаватели, , заявиха в анкета, публикувана в понеделник, че според тях е по-важно за страната им да излезе от Европейския съюз(ЕС), отколкото Обединеното кралство да остане в сегашните си граници, съобщи телевизия .      Сред гласоподавателите, подкрепящи Brexit, цели 41% са съгласни, че излизането на Шотландия от Обединеното кралство може да бъде нещо добро, ако това означава, че Великобритания ще напусне ЕС, докато едва 18% от тях посочват, че не биха подкрепили подобен сценарий.   В случай на евентуална независимост на Уелс, 28% от тези анкетирани британци заявяват, че това е цена, която си струва да бъде платена, ако в крайна сметка се осъществи Brexit, докато 26% не са на това мнение. Междувременно 25% от тях посочват, че няма да имат нищо против Северна Ирландия да стане част от Република Ирландия, ако това ще означава, че Обединеното кралство може да излезе от ЕС, докато 19% са против подобен хипотетичен сценарий.\r\nОсвен това 40% от всички избиратели в Обединеното кралство посочват, че те смятат, че Brexit увеличава шансовете Шотландия да се отдели от Обединеното кралство и да стане независима държава.  Професор Том Девайн от Университета в Единбург каза пред телевизията, че в дебата за бъдещето на Шотландия и бъдещето на Обединеното кралство английският националистически глас ще бъде най-силен. \r\n\"Винаги съм смятал, че ако съюзът стигне до своя край, той ще свърши заради \", каза той. \"Мисля, че в момента вероятно има повече безразличие, отколкото враждебност, но има малко съмнение, че това е запазена марка на английския национализъм. В известен смисъл не се интересува дали Шотландия продължава в съюза или не.\"   Англия беше основно зад вота за Brexit и е ключова за запазването на Обединеното кралство. Ако най-големият и силен партньор на кралството реши, че няма бъдеще, то няма да има такова, коментират наблюдатели.     ", "date": "2019.11.18", "title": "Британците, които искат Brexit, го поставят над целостта на страната си"}
{"url": "https://www.actualno.com/crime/minavat-li-ne-tochno-po-pravilata-milioni-ot-budjeta-na-mvr-za-porychki-news_1407319.html", "text": "      Вафли \"Боровец\", кола \"Дерби\" и енергийна напитка \"TAFF\" ще бъдат доставени на пазителите на реда от МВР в нарушение на Закона за обществените поръчки. Това показва на страницата на Отдел \"Обществено хранене\" към Дирекция \"Управление на собствеността и социални дейности\" на сайта на ведомството.      На 3 октомври тази година е започната процедура за обществена поръчка с предмет \"Доставка на хляб \" \", вафла \" \", , \"пликове за разфасовка и опаковане\"  за нуждите на отдел \"Обществено хранене\". Тя е разделена на 4 части и е публикувана на сайта на МВР ден по-късно.\r\nНа 4 октомври поръчката се променя, като към предмета ѝ се добавя и доставката на \" \" 0,5 л PET за сметка на енергийната напитка \"TAFF\". Общото между двата продукта е техният производител – \"Нова Трейд\" ЕООД, с централен офис град Съединение.\r\nОт публикуваната документация всъщност не става напълно ясно дали МВР ще получи и \"TAFF\" и \"Дерби\" или само второто. Ако е така, може би на фирмата от град Съединение ѝ е свършила енергийната напитка, но пък има кόла в излишък. Производител на вафлите \"Боровец\", за които има изрично изискване да са в синя опаковка, е горнооряховската \"Ден и Нощ\" ООД. Оферти за с тегло от по 750 гр на пакет има към 5 фирми, от които само една произвежда хляб от този тип с този грамаж.  Всъщност МВР осветлява информация за тази поръчка дори без да се налага. За доставки под 280 000 лева не се изисква задействането на открит търг. С така задвижената процедура обаче следва да бъде спазен , според който (чл. 49, ал. 2): \" […] […]\" Законодателят е оставил възможостта, \" \", да бъде направено \" \". Случаят обаче не изглежда да е такъв.\r\nНай-често срещаната незаконосъобразна практика, свързана със спецификациите на обществените поръчки, е \" \", пише в редица доклади на Министерство на финансите за нарушенията при обществените поръчки у нас.\r\nБроят на продуктите по конкретната поръчка на МВР е съответно по 8000 за вафлите, енергийната напитка и безалкохолната напитка. Водите трябва да са 16 000 броя, а хлябовете следва да бъдат 2200. Пликовете са малко над 25 000 броя. Стойността за цялата поръчка следва да е между 12 000 и 15 000 лв., показва наша справка за цените на едро на въпросните продукти. Разликата в калкулациите идва от неяснотата дали кόлата заменя енергийната напитка или МВР ще получи и двете. Стоките следва да бъдат доставени в Стол №4 на Жандармерията в София.    Логично е на пръв поглед да помислим, че 15 000 лева са \"жълти стотинки\" на фона на утвърдените в Бюджет 2019 разходи на МВР от малко над 1,5 млрд. лева. Но при 914 служители на Жандармерията в столицата (столичното звено е с най-голям състав), въпросното количество храна ще стигне за около десетина дни по наши калкулации. Това означава около 25 подобни зареждания годишно, което прави общо около само за това зонално жандармерийско управление.\r\nСлед като общественото хранене в системата на МВР е централизирано в нарочен отдел към Дирекция \"Управление на собствеността и социални дейности\", въпросът е и на министерството от десетките дирекции в състава му получават напитки и захарни изделия от гореспоменатите марки без алтернатива т.е. без възможност да бъдат доставени например по-евтини вафли със същия грамаж, съдържание на какао и пр. на друга марка?\r\nБи трябвало Комисията за защита на конкуренцията да се самосезира по повод тази процедура, тъй като има всички основания тя да бъде обявена за незаконосъобразна. Спрямо настоящата нормативна рамка обаче, при други подобни доставки МВР може да не открива обществена поръчка и съответно да не попадне под ударите на ЗОП. Това важи и за всяко друго министерство, агенция, община или друго ведомство в България. . Според заданието, машината за съдове следва да е с доста конкретни спецификации – капацитет от точно 540 чинии на час (цикъл от 120 секунди), максимална височина на чашите от 290 мм, минимална мощност 3,5 киловата и ел. захранване от точно 230 или 400 волта. На въпросните характеристики перфектно отговаря произвежданата от италианската A.T.A. SRL машина с модел B30, . Случайно или не имейл адресът на въпросната фирма е първи в на поканата за участие в открития конкурс. На сайтовете на останалите три поканени фирми (\" \", \" \" и \" \") не откриваме уред с точно същите характеристики:    Интересно при заданието за миксерите пък е, че се казва брой приставки, без да се определя с каква функция да са въпросните. Определя се също точен брой на скоростите, на които да може да работи изделието, като за двата по-големи миксера те са по 3, докато по-малкият трябва да разполага с 11 – нито повече, нито по-малко.\r\nСпоред нашите калкулации доставната цена за седемте уреда следва да е около 30 000 лева.   ", "date": "2019.11.18", "title": "Минават ли не точно по правилата милиони от бюджета на МВР за поръчки?"}
{"url": "https://www.actualno.com/business/pet-strani-podkrepjat-deklaracijata-na-bylgarija-za-zapazvane-na-prehodnata-nacionalna-pomosht-news_1407397.html", "text": "      По време на заседание на Съвета на ЕС по земеделие и рибарство в Брюксел, представи декларация на България, с която страната ни призовава в регламента за преходните правила на да се включи възможността за прилагане на Преходната национална помощ, съобщиха от МЗХГ.      Помощта да продължи да се прилага до приемането на правилата на новата ОСП, предлага страната ни. Документът е подкрепен от Кипър, Чехия, Унгария, Полша и Румъния. Министър Танева обясни, че националната помощ би допринесла за сигурност и приемственост при предоставянето на подкрепа на земеделските стопани. Тя подчерта, че финансовите нива не трябва да бъдат по-ниски от тези за 2020 година. „Предвид актуалното състояние по преговорите за Реформата на ОСП, считаме за напълно обосновано прилагането на преходен период от поне една година преди пристъпване към въвеждането на реформираната политика“, посочи министър Танева. Сред аргументите, които тя представи е, че преустановяване на Преходната национална помощ ще доведе до внезапно и значително намаляване на доходите на засегнатите земеделски стопани. Това би застрашило и развитието на селските райони.    ", "date": "2019.11.18", "title": "Пет страни подкрепят декларацията на България за запазване на Преходната национална помощ "}
{"url": "https://www.actualno.com/health/ucheni-otkriha-kakva-dieta-ni-zashtitava-ot-grip-news_1407408.html", "text": "      Американски учени откриха, че диета с ниско съдържание на въглехидрати и богата на мазнини помага да се преодолее грипния вирус. Резултатите от изследването са публикувани в списанието Science Immunology.      Ново проучване на американски учени показа, че мишките, хранени с кетогенна диета, включваща месо, риба, птици и не-скорбялни зеленчуци, се борят по-добре с вируса на грип А, отколкото мишките, хранени с високо въглехидратни храни.   Изследването беше ръководено от Акико Ивасаки, професор по имунобиология, молекулярна и клетъчна биология в Йейл, а също и Виша Дийп Диксит, професор по сравнителна медицина и имунобиология в школата по медицина в Йейл.\r\nС кето диета тялото получава 90 процента от калориите от мазнини, които черният дроб превръща в кетонови тела и само по-малко от 1 процент въглехидрати, които се превръщат в глюкоза в организма. Кетоновите тела навлизат в мозъка и се използват като алтернативен източник на енергия вместо глюкозата.  В светлината на скорошнита публикации, сочещи, че продуктите на метаболизма на кетон могат да потиснат възпалителната секреция на имунните клетки, учените предполагат, че кетогенната диета може да намали тежестта на грипа и да намали вероятността от смърт и са тествали тяхната хипотеза при мишки.\r\nМишките, които са били прехвърлени на кето диета седем дни преди да бъдат заразени с грипния вирус, не са отслабнали по време на заболяването, те са имали по-малко вируси в белите си дробове и по-висок процент на оцеляване в сравнение с контролната група животни, хранени с диета с високо съдържание на въглехидрати (18 процента мазнини, 58 - въглехидрати).   Учените откриха, че защитният ефект на кетодиетата се дължи на факта, че когато се разграждат мазнините в белите дробове, се активират γδ Т клетки, имунната система, което води до увеличаване на производството на слуз от клетките на дихателните пътища, което ефективно забавя вируса. При мишки, заразени с вирус на грип А, при които генът, кодиращ γδ Т клетки, е деактивиран, кетогенната диета не осигурява антивирусна защита.    Защитните γδ Т клетки не се активират в два други случая: когато мишките са били хранени с високи нива на мазнини и въглехидрати (60 процента мазнини, 20 процента въглехидрати) или когато са им давали химически съединения на кетони.\r\n„Това проучване показва, че чрез изгарянето на мазнини, за да се направят кетонови тела от храната, която ядем, имунната система помага в борбата с грипната инфекция“, казва професор Диксит в съобщение за пресата на Йейлския университет.     ", "date": "2019.11.18", "title": "Учени откриха каква диета ни защитава от грип"}
{"url": "https://www.actualno.com/sciencelogy/slujitelite-na-a1-sys-specialna-nagrada-ot-spasiteli-na-detstvoto-news_1407399.html", "text": "      Служителите на А1 получиха специално признание по време на наградите „Спасители на детството”, които се организират за шеста поредна година от Националната асоциация за приемна грижа (НАПГ). Те бяха отличени за своя принос към развитието на приемната грижа у нас – част от тях стават индивидуални дарители на организацията, а други участват пряко в инициативи в полза на приемните семейства и децата.       сподели Илияна Захариева, директор „Корпоративни комуникации” в А1.\r\nИ през тази година наградите „Спасители на детството” отдадоха дължимото на всички семейства, личности и организации, които със своята отговорност, вдъхновение и активна гражданска позиция, допринасят за развитието на приемната грижа в България. Конкурсът отличи и всеотдайните координатори на НАПГ в страната и социалните работници, без които процесът по приемна грижа би бил невъзможен.\r\nНаградени бяха редица лекари за ефективната медицинска подкрепа на приемните семейства, учителите за подкрепата, която оказват на децата и младежите и общински институции и инвеститори за оказаното съдействие и цялостната работа по темата.     В партньорство с А1 единствената родителска организация на приемните родители у нас има възможност да предостави всички необходими услуги за развитие на програмата, включващи срещи и обучения за приемните родители, достъп до социални, правни и психологически консултации, участие на децата и младежите в лагери и обучения. От своето създаване преди 10 години досега асоциацията е привлякла повече от 800 приемни родители, специалисти и млади хора.\r\nТекст под снимка: Биляна Дражева, мениджър „Вътрешни комуникации” в А1, получава наградата за цялостен принос към развитието на приемната грижа у нас, която бе връчена на А1.       ", "date": "2019.11.18", "title": "Служителите на А1 със специална награда от „Спасители на детството” "}
{"url": "https://www.actualno.com/america/sasht-zaplashiha-egipet-sys-sankcii-zaradi-rusija-news_1407417.html", "text": "      САЩ заплашиха Египет със санкции заради намерението на страната да закупи руски изтребители, предава РИА Новости, цитирана от \"Фокус\".      Възможната покупка от Египет на руски изтребители ще изложи Кайро на риск от санкции от страна на САЩ, заяви помощник държавният секретар на САЩ по политическите въпроси Кларк Купър по време на международното авиационно изложение \"Дубай 2019\".   Според представителя на Държавния департамент придобиването на изтребители от Русия също ще постави под съмнение възможността за по-нататъшно закупуване от Египет на американско оборудване. Купър каза още, че Вашингтон уведомява Кайро за рисковете при сключване на сделка с Русия.\r\nПо-рано The Wall Street Journal съобщи, че Пентагонът и Държавният департамент в съвместно писмо предупреждават египетските власти за възможното въвеждане на ограничителни мерки в случай на придобиване на руски изтребители Су-35. Според изданието ръководителите на американските външни и военни ведомства Майк Помпео и Марк Еспър призовават египетските си колеги да отменят сделката за Су-35.  Коментирайки тази информация, руският сенатор Алексей Кондратиев обвини Вашингтон в нарушаване на международните правила за търговия с оръжие. В коментар за РИА Новости той отбеляза, че на силно конкурентен пазар в много области американците се опитват активно да прилагат практиката на санкционен натиск. Депутатът Андрей Красов от своя страна отбеляза, че подобни мерки се въвеждат предимно срещу страни, водещи независима външна политика. ", "date": "2019.11.18", "title": "САЩ заплашиха Египет със санкции заради Русия"}
{"url": "https://www.actualno.com/asia/vyzdushna-ataka-v-libija-ubi-7-dushi-povecheto-chujdestranni-rabotnici-news_1407423.html", "text": "      Най-малко 7 цивилни са убити, повечето от тях са чуждестранни работници, а 30 са ранени при въздушен удар, поразил фабрика за бисквити в южната част на Триполи, съобщи здравното министерство на Информацията предава AFP, цитирана от БГНЕС.      Говорителят на министерството Амин ал Хашеми каза, че двама либийци и граждани от Бангладеш, Египет и Нигер са , когато фабриката във Вади Раби, предградие в центъра на борбата за контрол на столицата, стана жертва на удар.    ", "date": "2019.11.18", "title": "Въздушна атака в Либия уби 7 души, повечето чуждестранни работници "}
{"url": "https://www.actualno.com/curious/dneven-horoskop-za-19-noemvri-news_1407424.html", "text": "             През този ден е моментът да кажете ясно какво точно желаете. Не че няма да има друг път, но моментът ще отмине. Сега ще бъдете разбрани, при това правилно. Денят ще ви натовари с активността си. Опитайте се да планирате нещата така, че да загубите най-малко енергия. В противен случай може да се объркате в лабиринта на отговорностите си.   Днес е добре да не прекалявате в нищо. Не говорете много, но и не да мълчете като риба. На обяд може да изникне непланирана среща, така че не се отдалечавайте от офиса.     Очаква ви ден на открития. Сега ви е паднало да се разровите в нечии тайни и да научите дори повече, отколкото сте очаквали. Не бързайте да се шокирате, нали търсехте нещо интересно? Ако денят ви се струва прекалено скучен, не бързайте да си пожелавате предизвикателства. Имате нужда от това забавяне на темпото. Просто някой иска да ви пожали. През този ден ви очаква отплата за всичките ви действия през последните дни. Ще бъдете приятно изненадани от равносметката. Някой ще се опита да ви подскаже, че трябва да продължавате в същия дух.   Денят може да преобърне представата ви за връзката ви. Не бързайте да обвинявате партньора си. Нещата не са се променили за ден-два. Просто сте пропуснали доста неща напоследък. Колкото и да ви се иска всичко да се случва по ваше желание, това е трудно постижимо. Не се сърдете на желанията на другите, то е защото искат да са по-близо до вас. В противен случай може да се стигне до раздяла. Това е ден, в който да насочите енергията си напред и сега ще може да предложите на любимите си хора много повече. Те го заслужават.    Този вторник не се впускайте в безнадеждни битки. Действайте с малки, но сигурни крачки и ще имате истински успех. Този вторник не се впечатлявайте от чуждите успехи. Съсредоточете се върху вашите собствени постижения и не се разсейвайте с поглед настрани. Този вторник не се винете за нищо. Заложете на спокойствието и увереността, че каквото и да се случва е за добро. Не пренебрегвайте силата на почивката. ", "date": "2019.11.18", "title": "Дневен хороскоп за 19 ноември "}
{"url": "https://www.actualno.com/business/radan-kynev-otreche-da-opitva-da-spre-am-struma-prez-kresnenskoto-defile-news_1407418.html", "text": "      В Европейския парламент има петиция от месните хора в Кресна, но нито аз ги познавам, нито те са ме търсили. Петицията не засяга околната среда, а призовава за защита на дребния бизнес – тема, която е важна и чувствителна за нас от център-дясното. В интерес на България е тази петиция да бъде разгледана бързо, за да бъде дадена правна сигурност за труда на за да бъде дадена правна сигурност на предприемчивите български граждани. Това заяви евродепутатът Радан Кънев.      Кънев направи изявлението заради със заглавие \"Радан Кънев пробва да спре с петиция \"Струма\". \"Петициите в Европейския парламент не могат да спрат одобрен проект. Проблемът с АМ \"Струма\" няма нищо общо с петициите. Проблемът на АМ \"Струма\" е, че не е одобрен. А не е одобрен, защото има много пропуски и дефекти\", обясни евродепутатът.   Като доказателство, Кънев посочва и петицията, чийто автор е Димитър Василев. В нея се посочва, че планираното трасе на АМ \"Струма\" през Кресненското дефиле ще има дългосрочен ефект върху местния туризъм, защото трасето минава по пътя, свързващ сега Кресна и околните малки селца с Благоевград. С петицията се иска магистралата да не минава през дефилето, а да я заобиколи.\r\nЕвродепутатът обаче прилага и отговор на Генерална дирекция \"Градско и регионално развитие\" до Галина Василева, директор на дирекция \"Координация на програми и проекти\" Министерство на транспорта, информационните технологии и съобщенията (МТИТС). Става въпрос за писмото, чието съдържание по отношение на опасността този участък на АМ \"Струма\" да остане без еврофинансиране - подробности вижте в !  Затова и Кънев е категоричен: \"Европейската комисия каза на Борисов, че с АМ \"Струма\" проблемите не са само с екологията:\r\n-        Оценката за въздействие върху околната среда (ОВОС) не отговаря на проекта.   -        Завишаването на разходите по проекта създават съмнение за злоупотреба с финансовите средства.    -        Безопасността на водачите и пътниците не е гарантирана, дори напротив. Вкарването на високоскоростен път в трасе с толкова завои създава риск за увеличаване на жертвите.\r\n-        Жителите на Кресна ще станат жертва на постоянния стрес през града им да минава натоварена автомагистрала.\r\nЯсно е, че Борисов не може да преглътне и това, че разобличих тайните им схеми да се сговорят за данък върху , с държави, които имат обратен на българския интерес. Вместо да отговори на проблемите и въпросите, Борисов създава фалшиви новини, заблуждава българските граждани и търси изкупителна жертва, която да е виновна за собствената му управленска немощ\", завършва Кънев. ", "date": "2019.11.18", "title": "Радан Кънев отрече да опитва да спре АМ \"Струма\" през Кресненското дефиле"}
{"url": "https://www.actualno.com/smartfinance/poshtenska-banka-specheli-prestijno-otlichie-za-naj-dobro-klientsko-prejivjavane-news_1407432.html", "text": "      Пощенска банка получи престижна международна награда за осигуряването на отлично клиентско преживяване в банкирането ( ). Финансовата институция е сред победителите в 12-те категории на оспорваното състезание , организирано от водещото европейско списание с фокус върху банкирането на дребно Retail Banker International . Сред другите участници и победители в конкурса се открояват имената на едни от най-големите, стабилни и утвърдени банки в Европа - Santander, Danske Bank, Nordea, BBVA, Raiffeisen bank, OTP.      Признанието на Пощенска банка е за постигнатите високи резултати и оптимизация на работа, благодарение на въведения иновативен начин за потвърждение на платежни документи с дигитален подпис. Като модерна банка, работеща с отношение към опазването на околната среда и с грижа за своите клиенти, финансовата институция е сред първите на пазара у нас, която въвежда подписване на документи с дигитален подпис в цялата си клонова мрежа.   \"За нас дигитализацията на банковите услуги не е самоцел, а начин да отговорим на нуждите на нашите клиенти, затова непрекъснато развиваме дигиталните си канали за банкиране. Разполагаме и с широка клонова мрежа с над 170 офиса в цялата страна, за да сме по-близо до клиентите ни и да им предоставим максимално удобство. Тяхното удовлетворение ни стимулира да продължим да инвестираме в стратегията ни за дигитализация на банката, която успешно развиваме вече няколко години. Стремим се да предоставяме възможно най-доброто преживяване на клиентите си в контакта с нас, като залагаме на иновациите и технологиите.\r\nЩастливи сме, че 57% от всички трансакции в банката се подписват по електронен път. Благодарение на дигиталните ни услуги намалихме разходите за хартия с 43%, за логистика с 30%, а времето за обслужване на клиенти - с 12%. Така спестяваме време както на клиентите ни, така и на нашия екип. Имаме възможност за разработка на иновации и надграждане на професионализма на експертите ни, за да отговорим на най-високите очаквания на потребителите и да бъдем техният доверен партньор за всяко финансово решение\", коментират от Пощенска банка.  Наградите събраха на едно място над 200 мениджъри на международни финансови институции, водещи на пазара банки, представители на финтех компаниите, инфлуенсъри в индустрията, старши мениджъри и технологични подизпълнители. Те разгледаха трендовете във финансовата индустрия, новите възможности за сектора, предизвикателствата, пред които финансовите институции са изправени в техния преход към следващата фаза за въвеждане на дигиталното банкиране.\r\n***         ", "date": "2019.11.18", "title": "Пощенска банка спечели престижно отличие за най-добро клиентско преживяване"}
{"url": "https://www.actualno.com/america/trymp-silno-obmislja-da-dade-pokazanija-v-razsledvaneto-za-impijchmynt-news_1407434.html", "text": "       заяви, че \"силно\" обмисля да отговори на предизвикателство на опозиционните демократи, като даде показания в разследването за , предава AFP, цитирана от БГНЕС.      След като говорителката на долната камара предложи Тръмп да излезе на светло, за да каже „истината“, републиканският президент заяви, че е заинтересован.   Пелоси предложи „да дам показания за фалшивия лов на вещици. Тя също каза, че мога да го направя писмено“, туитва Тръмп.\r\n\"Въпреки че не съм направил нищо лошо и не ми харесва да давам вероятност за достоверност на този измислен процес, ми харесва идеята и желанието да се фокусирам отново върху Конгреса, силно го обмислям!\"   ", "date": "2019.11.18", "title": "Тръмп \"силно обмисля\" да даде показания в разследването за импийчмънт "}
{"url": "https://www.actualno.com/asia/protestirashti-organiziraha-dryzko-bjagstvo-ot-obsadenija-universitet-v-honkong-video-news_1407515.html", "text": "      Десетки протестиращи в Хонконг организираха дръзко бягство от двудневната полицейска обсада на университетския кампус, като спуснаха въжета от мост до чакащи ги отдолу мотоциклети. Това стана след като Пекин отново предупреди, че може да се намеси, за да прекрати кризата, обхващаща града.      AFP, цитирана от агенция \"Фокус\", припомня, че сблъсъците избухнаха в ранните часове на вторник ( ) между протестиращите и полицията, които заплашиха да използват смъртоносна сила, за да освободят активистите, блокирани в Хонконгския политехнически университет.\r\nОбсадата на университета се превърна в битка на волята между полицейските сили в Хонконг и непрекъснато променящото тактиката си протестно движение.   В понеделник късно вечерта десетки облечени в черно протестиращи от пешеходен мост се спускаха по въжета на пътя отдолу, където ги очакваха мотоциклети.    При очевидно координирани усилия десетки хиляди протестиращи се втурнаха към кампуса на университета, за да прекъснат обсадата, като едновременно с това се разразиха сблъсъци с полицията в квартал Коулун.\r\nНяколко десетки души останаха в кампуса, каза един протестиращ пред AFP, въпреки че на редица непълнолетни беше разрешено да напуснат университета след преговори с полицията.     ", "date": "2019.11.18", "title": "Протестиращи организираха дръзко бягство от обсадения университет в Хонконг (ВИДЕО)"}
{"url": "https://www.actualno.com/society/novinite-naj-vajnoto-za-denja-18-noemvri-news_1407463.html", "text": "      Редакционният екип на ви представя най-важните новини за изминалия ден.       Предложението да не се плаща първия ден от болничния е направено по един нелегитимен начин от коалиционния съвет. Изведнъж се взима решение, което предизвика скандал. Защо това предложение не е обсъждано на Тристранния съвет по време на дискусията за Бюджет 2020?   В Европейския парламент има петиция от месните хора в Кресна, но нито аз ги познавам, нито те са ме търсили. Петицията не засяга околната среда, а призовава за защита на дребния бизнес – тема, която е важна и чувствителна за нас от център-дясното. Вафли \"Боровец\", кола \"Дерби\" и енергийна напитка \"TAFF\" ще бъдат доставени на пазителите на реда от МВР в нарушение на Закона за обществените поръчки. Това показва справка на страницата на Отдел \"Обществено хранене\" към Дирекция \"Управление на собствеността и социални дейности\" на сайта на ведомството.     Болният щял да спечели, ако не получава обезщетение за първия ден от болничния си, продължава да твръди председателят на АИКБ Васил Велев. Той опита да обясни пред журналисти защо: „Според нас това предложение да се включат солидарно както работодателите, така и работниците, освен НОИ е добро и то е добро за хората, които всъщност са коректни и не злоупотребяват. Пореден протест срещу избора на Иван Гешев за нов главен прокурор се състоя в центъра на София. Неправителствената организация \"Инициатива правосъдие за всеки\" и гражданско сдружение \"Боец\" организираха шествие до президентството с настояване държавният глава Румен Радев да сезира Конституционния съд заради прегласуването на Гешев за обвинител номер едно от висшите магистрати през миналата седмица.    Прочетох, че някой иска да се извиня. Не смятам да се извинявам на някой за това, че този някой няма чувство за хумор. А иначе, дай Боже, и мен така да ме заплашват – че ще имам блестяща политическа кариера. Това обяви Иван Гешев, който преди дни беше преизбран от Висшия съдебен съвет (ВСС) за главен прокурор, по повод призива да се извини на съдия Атанаска Дишева, предава БГНЕС. За София издръжката на 4-членно семейство е 3259 лева. За едно лице необходимите средства са 815 лева. 2472 лева е издръжката на живот за четиричленно домакинство към края на септември, отчетоха от Института за синдикални и социални изследвания на КНСБ. Скандално решение е взел един от съставите на ТЕЛК в Пазарджик. Оказва се, че експертната комисия взема важни решения, свързани с тежки диагнози, без да има на разположение съответния специалист. \"Категорично ще има наказани за случая с починалото дете след проверката. Това заяви бившият министър на здравеопазването проф. Николай Гайдарски и допълни, че според него става въпрос за лични грешки. Шефът на ВиК и министърът на регионалното развитие и благоустройството - ресорният зам.-министър - това са лицата, отговорни за водната криза в Перник. Това е мнението на хидроинженера инж. Георги Георгиев. Той обясни, че на ВиК дружеството са възложени операторските функции по експлоатиране на ВиК системата, а на министъра да координира дейностите в национален мащаб. Вече половин година прокуратурата държи на трупчета проверката по случая \"Ало, Банов съм\", свързан с министъра на културата Боил Банов и записите, огласени от депутата Елена Йончева. ", "date": "2019.11.18", "title": "Новините: Най-важното за деня, 18 ноември"}
{"url": "https://www.actualno.com/america/trymp-moje-i-da-otstypi-ot-zabranata-na-elektronnite-cigari-news_1407448.html", "text": "      Президентът Доналд Тръмп е отделил време да разгледа различни аспекти на , която той одобри още през септември, след като някои от неговите съветници са го предупредили за потенциална загуба на негови избиратели, съобщи в понеделник , позовавайки се на източници, запознати с въпроса.      Според лица, цитирани от вестника, предупрежденията за загуба на подкрепа в някои ключови американски щати на президентските избори през следващата година са накарали Тръмп да преразгледа решението от септември за забрана на електронните цигари.   Вестникът е научил от висш служител, че срещата с представители на индустрията за е-цигари, обявена от президента в Twitter през миналата седмица, всъщност никога не е била в неговия график. Друг официален представител обаче твърди, че Тръмп е прекалено зает, за да се занимава с други въпроси и не се концентрирал върху предприемането на мерки за справяне с кризата с електронните цигари, която според оценки на Центърът за контрол и превенция на заболяванията (CDC) е отнела досега живота на 42-ма души.\r\nМиналата седмица Центърът за контрол и превенция на заболяванията в САЩ обяви, че е намерил които са поразили хиляди хора, разкривайки, че е изолирал витамин Е ацетат, известен още като \"токоферилов ацетат\" във всяка от 29-те проби, събрани от пациенти, страдащи от белодробни заболявания от употребата на електронни цигари или употребата на \"вайпинг\".   ", "date": "2019.11.18", "title": "Тръмп може и да отстъпи от забраната на електронните цигари"}
{"url": "https://www.actualno.com/europe/donald-tusk-e-edinstvenijat-kandidat-za-predsedatel-na-enp-news_1407404.html", "text": "      Напускащият председател на Европейския съвет Доналд Туск е единствен кандидат за лидерския пост в Европейската народна партия (ЕНП), предава ORF, най-голямата обществена медия в Австрия.      Новината бе потвърдена от редиците на партията.   Изборите ще се проведат на партийната конференция, насрочена за сряда и четвъртък в столицата на Хърватия - Загреб.\r\nФранцузинът Жозеф Дол подаде оставка като лидер на партията. Освен председател ще бъдат избрани и десет негови заместници. Австрийският еврокомисар Йоханес Хан също е сред кандидатите.   ", "date": "2019.11.18", "title": "Доналд Туск е единственият кандидат за председател на ЕНП"}
{"url": "https://www.actualno.com/business/kanadsko-bylgarski-konsorcium-shte-obnovjava-gazoprovod-s-nad-80-mln-lv-news_1407360.html", "text": "      Консорциум от канадска и българска фирма спечелиха поръчка на „Булгартрансгаз“ ЕАД за подмяна на магистрален газопровод с обща дължина 45 км. в областите Плевен и Ловеч.      ДЗЗД „КАНПАЙП ИНТЕРНАЦИОНАЛ\" с участници Канпайп Индъстрис Интернешънъл Инк. и „Стримона строй\" ЕООД, пребориха конкуренцията на останалите четирима кандидати.   Офертата, с която те спечелиха обекта, е на стойност 80 676 957 лева с ДДС (67,2 млн. лв. без ДДС).\r\nСтава въпрос за подмяна на преносен (магистрален) газопровод в участъка ОС Беглеж–КВ Дерманци–КВ Батулци–КВ Калугерово”.  Строежът е разделен на четири етапа - от ОС „Беглеж“ до КВ „Дерманци“, от КВ „Дерманци“ до КВ „Батулци“ и последен - „ОС „Беглеж“.\r\nПроцедурата по възлагане бе стартирана през февруари месец тази година, а подписаният с изпълнителя договор е със срок 459 календарни дни.   Останалите участници в процедурата са били: ДЗЗД „ОС „Беглеж\" - КВ „Батулци\" ( с участници „Главболгарстрой\" АД и „Главболгарстрой Интернешънал\" АД); ДЗЗД „БТГ НОРД РИНГ (с участници „Атоменергоремонт\" АД, „Хабау ППС Пайплайн системе\" ООД и „Бултрейд корпорейшън\" ЕООД); ДЗЗД „БАЛКАН ГАЗСТРОЙ\" (с участници „Грома холд\" ЕООД, „Промнефтегазинжиниринг\" ООД и „Европейски пътища\" АД); ДЗЗД „ЕНЕРГО ГАЗ ГРУП\" (с участници „Енергоинвестинженеринг\" ЕООД, Шранд швайсунтернемен унд пайплайнбау инспектрум ГМБХ).    Единственият друг кандидат, стигнал до финала на процедурата, е ДЗЗД „ОС Беглеж – КВ „Батулци“. Консорциумът от структури на „Главболгарстрой“ обаче е дал малко по-висока цена от победителя – 67,4 млн. лв. без ДДС и заради това е класиран на второ място.\r\nСправка в интернет сайта на дружеството сочи, че Canpipe Limited е канадска група, състояща се от частни компании, с централен офис в Торонто. Названието на компанията е съкратено от израза „канадска тръба“, което сочи ясно каква ще е ролята на основния партньор в консорциума. Другият партньор „Стримона строй“ е фирма, регистрирана в Благоевград с управител Станислав Ласков. За подизпълнител консорциумът ще ползва „Чакар Партенерс“ ООД – Северна Македония. ", "date": "2019.11.18", "title": "Канадско-български консорциум ще обновява газопровод с над 80 млн. лв."}
{"url": "https://www.actualno.com/cite/toj-boleduva-chovek-vednyj-v-godinata-news_1407325.html", "text": "      „Той боледува човек веднъж в годината. Той ще получи един ден по-малко,  но във всичките останали 248 дни ще получи повече - точно, защото няма  да дели произведеното с останалите, които в този ден отсъстват  безпричинно и защото ще се произведе повече в тези дни“. Така председателят на АИКБ Васил Велев  се опита да обясни пред журналисти защо трябва работодателят да спре да плаща първият ден от болничния на работника.      „Ние защитаваме с тази мярка порядъчните, добросъвестни коректни хора. Защото те ще получат по този начин повече“, добави още той. ", "date": "2019.11.18", "title": "Той боледува човек веднъж в годината"}
{"url": "https://www.actualno.com/asia/japonija-provejda-pyrvo-cjalostno-oryjejno-izlojenie-news_1407328.html", "text": "      Япония провежда първото цялостно оръжейно изложение, форум, за който правителството на Япония се надява да му помогне да използва технологии, от която се нуждае, за да се противопостави на заплахите от Китай и Северна Корея, съобщава \"Ройтерс\".      Около 200 протестиращи се събраха близо до входа на конгресния център край Токио, призовавайки да бъде закрита подкрепената от правителството изложение DSEI Япония, тъй като считат това за оскърбление към пацифистката конституция на страната.   Притеснена от засилената китайска военна активност в Източнокитайското море и напредъка на балистичните ракети на КНДР, Япония увеличи разходите за отбрана през последните седем години до около 50 милиарда долара годишно, закупувайки американски изтребители, противоракетни и радарни системи.\r\n\"Технологиите напредват бързо и нашето оборудване не може да се справи с неща като хиперзвукови бойни глави и дронове\", коментира Накатани, бивш министър на отбраната и висш депутат от управляващата Либерално-демократична партия.  \"Иновациите се случват по целия свят и чрез обмен, Япония ще е в състояние да бъде в крак с всичко това\", допълва той.\r\nКитай харчи три пъти повече от Япония за отбрана, докато последните севернокорейски изпитания заплашват да превърнат в остаряла, новата противоракетна отбрана на Япония, преди още да бъде разположена.\r\nПравителството на премиера Шиндзо Абе през 2014 г. премахна десетилетна забрана на чуждестранния военен износ с цел намаляване на разходите за обществени поръчки, като позволи на японски компании като Mitsubishi Heavy Industries да разширят производствената си база.       Въпреки това, повече от 5 години, откакто тази забрана приключи, Япония до голяма степен не успя да навлезе в чужбина, както от липса на опит, така и от загриженост, че репутационният риск от продажба на оръжие може да навреди на други по-печеливши предприятия.\r\nВсе още съществува чуждестранен интерес към използването на японска технология за военна употреба, компании като Lockheed Martin Corp, Raytheon Co и BAE Systems PLC търсят нови партньорства в Япония.\r\n\"Има голям интерес в световен мащаб, какво Япония може да предложи на света\", казва Алекс Соар, директор по международно развитие в Clarion Events, която организира изложението, обхващащо сухопътна, въздушна и военноморска техника.\r\nПравителството на Абе се сблъсква с противопоставяне у дома за политики, от които някои японци се страхуват, че могат да унищожат пацифистката конституция и предвещават завръщане към милитаризма, който опустоши страната през Втората световна война.\r\n\"Производството на повече оръжия няма да ни направи по-безопасни. Япония трябва да разчита на дипломацията \", коментира протестиращ.    ", "date": "2019.11.18", "title": "Япония провежда първо цялостно оръжейно изложение"}
{"url": "https://www.actualno.com/society/lovech-syshto-vyvejda-rejim-na-vodata-news_1407402.html", "text": "      В Ловеч отново се въвежда режим на водата заради намалелия дебит на водоизточниците.      От тази вечер водоподаването ще бъде спирано от 23,00 ч. до 06,00 ч.   Изпълнителният директор на „ВиК“ - Ловеч Данаил Събевски обясни пред БНР, че дебитът на водоснабдителна група „Черни Осъм“ отново е паднал до 300 литра в секунда, което не е достатъчно да задоволи нуждите за питейно-битово водоснабдяване.\r\nСъбевски допълни, че за нормално водоподаване в общините Ловеч и Плевен е необходим дебит от 400–450 л/сек. Той уточни, че засега няма опасност от по-сериозен воден режим  в региона.  „Като гледаме прогнозите би трябвало да нямаме проблеми да се оправим в рамките на този режим“, каза Събевски.\r\nСъщо от днес в сила е воден режим и в Перник.    ", "date": "2019.11.18", "title": "Ловеч също въвежда режим на водата "}
{"url": "https://www.actualno.com/curious/4-neshta-za-parite-koito-trjabva-da-nauchite-predi-da-navyrshite-25-news_1407342.html", "text": "               1. Започнете да спестявате по-рано Знаем колко изкушаващи могат да бъдат първите години след университета, когато вече имате работа и изкарвате сами прехраната си. Искате да излизате, да се глезите и въобще „да живеете“. Но колкото по-рано започнете да спестявате малки суми, толкова по-безоблачно бъдеще ви чака. Лихвата, колкото и малка да е тя, може да помогне на парите ви да работят за вас. Дори да спестявате по 100 лева на месец, за 5 години ще успеете да съберете минимум 6000 лева, така че ако в един момент се окажете безработни, ще можете спокойно да се съсредоточите върху търсенето на нова работа.       2. Инвестирайте в допълнително здравно осигуряване Не са много хората, които мислят за лоши сценарии, особено в здравословен план. Но в случай, че работите във фирма, която не осигурява добро покритие, определено си заслужава да изберете разширен план за допълнителни здравни услуги. Вноските са малки, а парите, които ще спестите в последствие, са доста, особено ако заложите на вариант със стоматологична грижа.      ", "date": "2019.11.18", "title": "4 неща за парите, които трябва да научите преди да навършите 25 "}
{"url": "https://www.actualno.com/business/biznesyt-se-oplaka-ot-mediite-che-ne-priznavali-uspehite-mu-news_1407422.html", "text": "      Провокирани от неспоменаването в медиите на имена на фирми и търговски марки от опасения за скрита реклама, бизнес организации и предприемачи апелираха по време на форум в София успехът да бъде изваден от анонимност.      \"Проблемът, който се поражда от премълчаването на корпоративните успехи, е многоизмерен – на обществото не се предоставя пълноценна информация, от друга страна се изгражда и утвърждава негативен образ на страната, а съществуващите възможности на български компании остават незабелязани\", изтъкна главният управител на Германо-българската индустриално-търговска камара и инициатор на кампанията \"Да извадим успеха от анонимност!\" д-р Митко Василев.   \"Важно е да говорим за успеха на компаниите и заради положителния пример за бъдещи инвеститори в България\", подчерта още той и изрази надежда за промяна в регулациите и постигане на по-широка публичност на успехите на българските предприятия и предприемачи.\r\n\"Имаме знак от парламентарната комисия по култура и медии, че предстои реконструкция на медийния закон и че някои регулации могат да бъдат променени\", съобщи председателят на БСК и медиен предприемач Радосвет Радев. \"Регулациите произведоха автоцензура\", алармира още Радев и разказа как събеседници в телевизионни интервюта публично се извиняват, ако неволно споменат търговска марка. \"Да върнем свободата на журналистите да отразяват успеха\", настоя той.  С упрек към медиите, председателят на Асоциацията на индустриалния капитал в България Васил Велев повдигна въпросите: \"Защо добрите практики са анонимни, а проблемите – назовани поименно?\"; \"Изобщо черногледството в България официална религия ли е?\"; \"Успехът вдъхновяващ пример ли е или е повод за завист и обяснение, че е резултат на нагласени обществените поръчки?\".\r\nТой е категоричен, че България е далеч над средното равнище по дял на индустрията в брутната добавена стойност. \"Първите пера на износа ни са машиностроенето и автомобилостроенето и електротехниката и електрониката\", изтъкна Велев, а за обществените поръчки и публичните инвестиции уточни, че са от порядъка на 6 млрд. лв. при 120 млрд. лв. БВП и при около 300 милиарда оборот от продажбите на компаниите, което е около 2% от БВП.   \"Но се обяснява всеки успех с нагласени обществени поръчки, което е обида за огромното мнозинство почтени предприемачи, които движат икономиката напред\", възрази на медиите и общественото мнение той. \"Не всички са маскари. Но ако слушаме новините излиза, че всички са маскари\", заключи с огорчение Велев.      ", "date": "2019.11.18", "title": "Бизнесът се оплака от медиите, че не признавали успехите му"}
{"url": "https://www.actualno.com/europe/boris-djonsyn-otlaga-namaljavaneto-na-korporativnija-danyk-news_1407349.html", "text": "      Британският премиер Борис Джонсън заяви в понеделник, че правителството отлага по-нататъшното намаляване на корпоративния данък.      \"Ние отлагаме по-нататъшното намаляване на корпоративния данък\", посочи той пред бизнес лидери по време на конференция, организирана от Конфедерацията на британската индустрия (CBI). \"Това ще спести 6 млрд. паунда (близо 7,8 млрд. долара), които можем да вложим в приоритетите на британския народ, включително в Националната здравна служба (NHS)\", заяви Джонсън, цитиран от .   През 2015 година правителството на Обединеното кралство определи основна ставка на корпоративния данък от 19% за 2017, 2018 и 2019 година и от 18% за финансовата година, започваща на 1-ви април 2020 година.\r\nВ бюджета за 2016 година британското правителството обяви и допълнително намаление на основната ставка до 17 % за следващата фискална година от 1-ви април 2020-а.  Междувременно британската лира поскъпва обратно към 1,3000 долара, достигайки за сега едномесечен връх около 1,2984 нивото с оглед на засилващите се очаквания, че Консервативната партия на Борис Джонсън може да спечели мнозинство по време на и това ще позволи на парламента най-накрая да одобри договорената с което пък да даде възможност Великобритания да напусне съюза на 31-ви януари догодина.\r\nСпоред , оповестени в неделя, консерваторите на Джонсън водят с между 10% и 17% пред Лейбъристката партия на Джеръми Корбин.        ", "date": "2019.11.18", "title": "Борис Джонсън отлага намаляването на корпоративния данък"}
{"url": "https://www.actualno.com/society/velev-za-bolnichnite-korektnite-shte-specheljat-chovek-boleduva-edin-pyt-v-godinata-news_1407317.html", "text": "      Болният щял да спечели, ако не получава обезщетение за първия ден от болничния си, продължава да твръди председателят на АИКБ Васил Велев. Той опита да обясни пред журналисти защо: „Според нас това предложение да се включат солидарно както работодателите, така и работниците, освен НОИ е добро и то е добро за хората, които всъщност са коректни и не злоупотребяват. Това не се разбира добре. Всички казват, че човек като се разболее ще изгуби възнаграждение за един ден. Това е така, само че този коректен човек ще спечели във всички останали дни, че няма да дели произведеното от него с измамниците, защото те няма да получат възнаграждение в този ден и това е по-малкият плюс. е, че ще се произведе много повече и ще имат по-високи доходи хората, защото когато не се явяват безпричинно и неочаквано, при това без предупреждение на работа, а заминават да прибират овощната градина или на дълъг уикенд в Гърция, то тогава много участъци не могат да се пуснат, не могат да стартират изобщо в деня, бавят се поръчки или се произвеждат некачествено, търпят се санкции – ето това още по-трудно се разбира“.      Велев е категоричен, че с отпадането на обезщетението за първия ден от болничните се наказват не разболелите се съвестните платци на осигуровки. „С тази мярка, ние сме убедени, че се наказват тези, които злоупотребяват, тези които мамят“, заяви Велев.   „Той боледува човек веднъж в годината. Той ще получи един ден по-малко, но във всичките останали 248 дни ще получи повече - точно, защото няма да дели произведеното с останалите, които в този ден отсъстват безпричинно и защото ще се произведе повече в тези дни“, доаргументира се Велев.\r\nТой каза, че , че служителите и работниците ще започнат да идват болни на работа. „Няма такъв проблем“, убеден е той.  Велев  изтъкна, че и че по данни на НОИ има сериозно увеличение на тридневните болнични, също по данни на мениджъри на компании в индустрията. „Все повече стават, защото е много лесно и безнаказано да се злоупотреби и това изкушава все повече хора, т.е. хората се развращават, все повече стават тези, които са измамници“, коментира председателят на АИКБ.\r\n„Ние защитаваме с тази мярка порядъчните, добросъвестни коректни хора. Защото те ще получат по този начин повече“, добави той.   Запитан , че ще намалеят злоупотребите, ако болните сами си плащат първия ден от болничните, Велев заяви: „Ами тези, които си взимат за дълъг уикенд един ден болнични просто няма да го правят, а ще си вземат платен отпуск тогава“.    Според него на контрол не може да се разчита. „Със средствата на контрола, особено късите болнични – от един – два и 3-дневните много трудно могат да бъдат регулирани, затова в страните от Южна Европа се практикува самоконтрол“. По отношение на дългите болнични, Велев смята, че трябва да се променят стандартите и да засили контрола.\r\nПредседателят на АИКБ не одобрява варианта първите три дни от болничните да се плащат от НОИ. „Ако НОИ плаща и трите дни от болничните няма да се промени нищо, защото този, който отива на дълъг уикенд му е безразлично кой ще му плаща. В този случай ще краде от цялото общество чрез обществения фонд на НОИ“, коментира той.\r\nВелев изрази готовност за преговори със синдикатите по темата и съобщи, че работодателите са поискали такава среща и с ръководствата на парламентарни групи и комисии, защото въпросът в крайна сметка се решава в парламента.    ", "date": "2019.11.18", "title": "Велев за болничните: Коректните ще спечелят, човек боледува един път в годината"}
{"url": "https://www.actualno.com/crime/verijna-katastrofa-pri-tunel-jeleznica-ima-postradal-news_1407352.html", "text": "      Верижна катастрофа затвори Е-79 край Благоевград. Инцидентът е станал малко след 12.30 часа в тунел \"Железница\", съобщиха от ОД на МВР – Благоевград. Образувала се е тапа, съощава БГНЕС.      Има и пострадала жена. Тя се е оплакала от болки в стомаха и е транспортирана в болница в Благеовград за преглед.   По първоначална информация са се ударили три коли на излизане от тунела. Челно се удрят лек автомобил „Алфа Ромео“ и товарен автомобил с  търговищка регистрация. След като товарният спира, отзад в него се  врязва “Фолксваген Голф“.\r\nИма обходен маршрут. Пътуващите за Гърция може да използват стария път от Железница и Симитли.          ", "date": "2019.11.18", "title": "Верижна катастрофа при тунел Железница, има пострадал"}
{"url": "https://www.actualno.com/health/kakvo-trjabva-da-znaem-za-artrita-news_1407358.html", "text": "       Какво отличава артрит от артроза?       На пръв поглед артрозата и артритът са много сходни, но тези заболявания се различават значително. Днес ще поговорим за това, какви са симптомите на тези заболявания и какви превантивни методи ще помогнат за предотвратяването им. Прилики и разлики между артрит и артроза И артритът, и артрозата причиняват увреждане на ставите, но става дума за две различни заболявания. Ако артрозата засяга само ставите, тогава артритът предполага възпалителен процес в цялото тяло. Възпалението може да е провокирано от инфекция, нарушения в имунната система или метаболитни нарушения. Следователно, при това заболяване, често се засягат не само ставите, но и вътрешните органи: бъбреци, черен дроб и сърце.  Възрастовата група, в която най-често се срещат болестите, също се различава: артритът обикновено се проявява, преди 40-годишна възраст, докато артрозата засяга главно по-възрастни хора. Симптоми на артрит и артроза      Това е един от основните признаци на двете заболявания, но естеството на болката е различно. Така че, при артроза болката се проявява главно само с движение и силно натоварване, може и да не е много силна (в първия стадий на заболяването). В следващия етап, болката се проявява дори при малък товар, а на третия – дори по време на почивка. Тя може да отшуми, ако се заеме удобна позиция.\r\nВ случай на артрит, болката в покой не отшумява. Особено характерни за артрит са нощните болки - между три и пет сутринта. Артрозата се проявява като разрушаване на хрущяла и триене на костите. Ако ставите понякога пукват, това не е причина за паника. Хрускането при артроза има специфичен звук: не е леко щракване, а грубо, сухо. Колкото по-висок е етапът, толкова по-силна е пукнатината в ставата.    С артрозата амплитудата на движение в засегнатата става намалява. Артритът се характеризира от скованост в цялото тяло или в ставата. При артроза ставата се променя. В този случай няма подуване, както при артрит. Симптомите на артрит могат да бъдат възпаление, подуване, поява на плътни възли, повишаване температурата на мястото на възпалението. При артрит възпалението на ставите може да е съпътствано и от:            Всяко умерено натоварване, помага за намаляване теглото, увеличаване на кръвообращението, укрепване на мускулните, което е много важно за профилактика. Важно е, обаче да се подхожда с внимание: прекомерното натоварване на ставите, наранявания или неправилно изпълнение на определени упражнения, може да доведе до проблеми. Добре е, в началото е необходимо да се провеждат занятия с лекар или инструктор. За превенция може да изпълнявате така наречената артикуларна гимнастика. Тя е доста проста и не изисква специално оборудване. Дейностите в басейна също са добри, защото във водата натоварването на ставите е по-малко. Обърнете внимание! Ако имате една от диагнозите, може да прилагате само след консултация с лекар. В този период, такива натоварвания са противопоказни. Извършват се само под наблюдението на кинезитерапевт, който ще разработи индивидуална тренировъчна програма, съобразно пациента. Правилно хранене    Важно е да преразгледате отношението си към храненето. За да предотвратите артрит или артроза е по-добре да намалите приема на червеното месо. Храни с високо съдържание на мазнини. Добре е, ако в диетата присъстват риба и морски дарове, зеленчуци и плодове. Хрущялите и желатинът (например желирано месо) също са полезни за костите. Наред с това, лекарите препоръчват увеличаване приема на вода до два до три литра на ден.\r\nОткажете се от алкохола. Може да започнете да приемате витамини (групи A, D, B) и калций. Профилактиката на артроза и артрит - още:          Лечение на артрит и артроза Важен е интегрираният подход за лечението на артрит и артроза. Тези заболявания се контролират, чрез намаляване натоварването на ставите. При артрит се използват противовъзпалителни лекарства (включително хормони) - инжекции или мехлеми. Препоръчват се физиотерапевтични упражнения, ортопедичен режим, терапевтична диета, физиотерапия.\r\nЕдна от процедурите, които могат да бъдат предписани за лечение на артроза и артрит, е въвеждане на собствена богата на тромбоцити плазма (плазмафереза). Целта е хрущялът в ставата да стане по-еластичен и устойчив на стрес, да се намали болката.\r\nПоследователността от действията е проста: взема се кръв от вена в специални епруветки. Такава се обработва и се инжектират противовъзпалителни директно в ставата. След процедурата пациентът трябва да ограничи физическата активност. Въвеждането на тромбоцити в ставата, също стимулира възстановяването на увредения хрущял. Тази процедура е почти безболезнена. ", "date": "2019.11.18", "title": "Какво трябва да знаем за артрита"}
{"url": "https://www.actualno.com/starazagora/kolednata-elha-v-stara-zagora-grejva-na-5-dekemvri-news_1407416.html", "text": "      12-метровата елха, която беше засадена миналата година на специалната сцена на обновения площад в Стара Загора, ще грейне, обсипана в коледни светлини на , съобщават от пресцентъра на община Стара Загора.       за радост на малки и големи и ще запали светлините на елхата с магическия си жезъл. За доброто настроение на площада е подготвена и специална музикална програма. По думите на заместник-кмета Иванка Сотирова този година общината и фирмата, която се грижи за осветлението в града, готвят .   Заедно с коледното дърво в светлини ще заискри и всяка коледна украса в Стара Загора, както призова кметът Живко Тодоров. \r\nВече се готви и . Специално място в нея се отделя на децата на Стара Загора, а всички културни институти в града ще се включат активно в коледно-новогодишните събития. Празничните базари тази година започват от 1 декември и ще продължат до 7 януари.  Освен в центъра места за базари са предвидени и в кварталите. 13 дървени къщички по 6 квадратни метра ще има в централната градска част. На територията на Административно бюро (АБ) „Изток“ за базарите са определени тротоарните площи пред магазин „Боруй”, пред читалище „Св. Климент Охридски”, пред бившия магазин „Битова химия” и на кръстовището на ул. „Августа Траяна” и бул. „Патриарх Евтимий” (пред Младежкия дом). В западната част на града базари ще има южно от бул. „Цар Симеон Велики\" 39, северно от бул. “Цар Симеон Велики\" 2 и в кв. „Три чучура“-център, северозападно от подлеза. В кв. „Зора“ коледно-новогодишният базар ще бъде на централния площад на квартала. Отредените площи в кв. „Железник“ са до автобусна спирка 1 на ул. „Загорка“, до кафене „Съни“ на ул. „Младост“ и до блок 37 на ул. „Ген. Иван Пашинов“. ", "date": "2019.11.18", "title": "Коледната елха в Стара Загора грейва на 5 декември"}
{"url": "https://www.actualno.com/asia/izborite-v-belarus-sys-seriozni-narushenija-otbeljazvat-ot-osse-news_1407443.html", "text": "      Проведените на 17 ноември в Беларус са опорочени от \"сериозни ограничения на основните свободи\", заяви Организацията за сигурност и сътрудничество в Европа (ОССЕ) на специална пресконференция в Минск. 400 членове на организацията, са констатирали това на база своите наблюдения върху процеса в цялата страна.      \"Преминалите избори не съответстват на важни международни стандарти за демократично гласуване\", заяви ръководителката на мисията от наблюдатели на ОССЕ Маргарета Седерфелт, цитирана от \" \".    припомня, че според обявените резултати, лоялните към авторитарния президент на Беларус Александър Лукашенко кандидати доминират на парламентарните избори. Опозицията не успя да заеме нито едно депутатско място. Още за резултатите на изборите можете да прочетете Маргарета Седерфелт, която ръководи мисията на ОССе, която наблюдава изборния процес в Беларус заяви, че съществени недостатъци при преброяването на гласовете поставят под съмнение обективността на процеса и обявяването на резултатите. Тя подчерта нуждата от цялостна реформа на изборното законодателство в страната.  По думите й недостатъчните защитни механизми в деня на изборите и по време на предварителното гласуване са се отразили негативно върху обективността на изборния процес. Според наблюдателите по време на изборите и гласуването е имало \"атмосфера на сплашване\" на политическата опозиция. Избирателите са били насърчавани да гласуват само за одобрени от властите кандидати, заяви представителката на ОССЕ.\r\nИзборите се възприемат като барометър за властта на президента Александър Лукашенко, който ръководи бившата съветска република четвърт век и ще се бори за преизбиране догодина.   В Беларус парламентът по правило подкрепя президента. Съседна на Беларус заради отворената граница и икономическата и военна интеграция, припомня ТАСС.     ", "date": "2019.11.18", "title": "Изборите в Беларус със сериозни нарушения, отбелязват от ОССЕ"}
{"url": "https://www.actualno.com/society/nad-3200-lv-sa-nujni-na-4-chlenno-semejstvo-za-mesec-v-sofija-news_1407252.html", "text": "      За София . За едно лице необходимите средства са 815 лева. 2472 лева е издръжката на живот за четиричленно домакинство към края на септември, отчетоха от Института за синдикални и социални изследвания на КНСБ, предаде БГНЕС.      Повишаването на цената на хляба, месните продукти, млеката, електроенергията, водата, твърдите горива са сред основните фактори, довели до оскъпяване на живота на българина.   Във Видин, Кюстендил, Благоевград средната работна заплата (СРЗ) е с около 35% по-ниска от тази в страната. Значителен ръст бележи СРЗ в редица по-малки градове, сред които Разград.\r\nРезултатите на института показват, че над 72% от домакинствата живеят с общ доход на 1 лице – 2472 лева.  Обхватът на бедните в страната остава с високи нива. Пенсиите нарастват с по-слаби темпове. Пенсионерите, с пенсии под прага за бедност са над 1,3 млн. души.\r\nС оглед на получените данни КНСБ ще настоява за увеличаване на паричното обезщетение за отглеждане на малко дете до 2-годишна възраст от 380 на 415 лв. и увеличение на минималната пенсия от 219,43 лв. на 250 лева от 1юли 2020 година.   Отново за септември и от стоковите борси и тържища в старана отчетоха поскъпване на хранителните продукти.    По-високи са у нас, спрямо първата седмица на септември през 2018 година. Средната цена на брашното тип „500” през изминалия септември бе 0,99 лева. Стойността му е с 0,19 лева по-висока за килограм, отколкото беше преди 12 месеца. Независимо, че през настоящата година не бе показана криза за недостиг на пшеница, поскъпването на основната суровина за хляба продължава.\r\nПотребителите продължават да считат, че през последните дванадесет месеца има покачване на потребителските цени, но с по-слабо темпо в сравнение с оценките, регистрирани три месеца по-рано. Това съобщиха от Националния статистически институт (НСИ) през октомври. Същевременно инфлационните очаквания на потребителите за следващите дванадесет месеца са по-слабо изразени. През октомври 2019 г. общият показател на доверие на потребителите се покачва с 1.1 пункта в сравнение с юли, като при населението в градовете увеличението е 1.0 пункт, а при населението в селата - 1.6 пункта. ", "date": "2019.11.18", "title": "Над 3200 лв. са нужни на 4-членно семейство за месец в София"}
{"url": "https://www.actualno.com/shumen/prechistvatelna-stancija-za-pitejni-vodi-shte-stroi-vik-v-shumen-za-nad-25-mln-lv-news_1407270.html", "text": "      Пречиствателна станция за питейни води (ПСПВ) ще строи „ВиК“ ЕООД – Шумен, с прогнозна стойност над почти 25,4 млн. лв. с ДДС (сумата без ДДС е 21,1 млн. лв.).      Съоръжението ще работи с 450 литра в секунда при нормален режим, съответно 600 литра в секунда при форсиран режим. Предвиден е за изграждане и заустващ колектор на технологичните отпадъчни води с дължина 945,84 метра, кабелно захранване и нов трафопост.\r\nИзбраният за изграждането на ПСПВ терен е с площ 9,697 декара, с трайно предназначение „урбанизирана територия“. Той е общинска собственост.   Предвидено е да се разруши едно хале с приземен етаж и една четириетажна сграда със сутерен в общо дворно място, което граничи с улица  “Свилен Русев“, като най-близките обитаеми сгради са на 20 м разстояние.\r\nСуровата вода, подлежаща на пречистване в станцията, трябва да се доставя чрез съществуващ стоманен тръбопровод, преминаващ в непосредствена близост до площадката на пречиствателната станция. Водата в него се подава помпажно от съществуващата помпена станция \"1300 години България“.  \r\nПроектът ще се финансира със средства от Оперативна програма „Околна среда“. Оферти ще се приемат до 3-ти януари и ще се отварят на 6-ти януари 2020 г.     ", "date": "2019.11.18", "title": "Пречиствателна станция за питейни води ще строи „ВиК“ в Шумен за над 25 млн. лв."}
{"url": "https://www.actualno.com/asia/sauditska-arabija-i-rusija-blizo-do-sporazumenie-za-proizvodstvo-na-kalashnici-news_1407288.html", "text": "      Саудитска Арабия и Русия са близо до постигане на споразумение за изграждането на завод за производство на автомати \"Калашников\" в близкоизточната държава, заяви в понеделник в Дубай изпълнителният директор на руската компания \"Ростех\" (Rostec) - Сергей Чемезов, предава БНР.      \"Ростех\" е руска държавна корпорация, създадена в края на 2007 година за съдействане в разработката, производството и износа на високотехнологична промишлена продукция за граждански и военни цели.   Говорейки на авиошоу в Дубай, изпълнителният директор на отбранителната и високотехнологична руска компания заяви, че плановете за подобно предприетия се намират в \"крайна фаза\".\r\nСаудитска Арабия, която по принцип е близък съюзник на САЩ, желае да произвежда руските калашници АК-103. Риад вече получи през 2017 година лиценз за производство на руското автоматично оръжие, но самото производство се очаква тепърва да започне.   ", "date": "2019.11.18", "title": "Саудитска Арабия и Русия близо до споразумение за производство на \"Калашници\""}
{"url": "https://www.actualno.com/society/maja-manolova-nastojava-za-dopylnitelni-82-mln-lv-kym-nzok-za-profilaktika-video-news_1407454.html", "text": "      За увеличение с 82 млн. лева в бюджета на НЗОК за изследвания, прегледи и профилактика се обяви Мая Манолова. Тя съобщи във Facebook, че е изпратила до две парламентарни комисии – по бюджет и по здравеопазване – становище с аргументация за необходимостта от подобно увеличение преди второто четене на законопроекта.       припомня, че държавният бюджет за 2020г. беше . В момента се приемат предложения за промяна на държавния бюджет за 2020г., които могат да бъдат обсъдени в ресорните комисии в НС, преди текстовете да влязат на второ четене в зала.   „Въпреки че години наред обсъждаме колко е важна профилактиката и ранната диагностика, особено на заболяванията, които са най-честата причина за смъртта на българите, и в този бюджет не виждаме дори и намек за подобряване на този най-важен елемент на всяка здравна политика. В момента в проекта на бюджета са отделени за профилактика едва 0,5% от всички разходи”, пише Манолова.\r\n„Въпреки предвиденото увеличение на парите за болниците, бюджетът не дава никакви механизми за по-справедливо заплащане на медицинските специалисти, които станаха причина и за национални протести. В становището си предлагам средствата за доболничната помощ да се увеличат с 56 млн. лева, каквото е и искането на общопрактикуващите лекари”, казва тя.  Според Манолова „допълнителните средства ще позволят да се увеличат парите за посещения при личен лекар, профилактични прегледи, ваксинации и наблюдение на хронично-болни пациенти. Така ще се гарантира профилактиката на всички осигурени, а не само на 1/3 от тях, както е заложено в проекта сега”.\r\nТя предлага също „средствата за медицински изследвания да се увеличат с почти 28% - с 26 милиона лева, като станат общо 110 млн. лева”.   „Увеличението на средствата за изследвания ще сложи край на унизителното чакане до началото на следващия месец за лабораторни изследвания и с месеци за достъп до образна диагностика, скенери, ЯМР и др., които отдавна са рутинна практика в развитите страни”, посочва още Манолова и казва, че „повече средства за извънболничната помощ ще даде възможност да се увеличат и заплатите на медицинския персонал – лекари, медицински сестри, лаборанти, рехабилитатори и др.”    „Парите за увеличенията да бъдат осигурени от резерва на НЗОК, който е в размер на 130 млн. лева или чрез увеличение на трансфера от републиканския бюджет за здравно осигуряване на държавните служители”, казва още Манолова.\r\nВидеообръщението й в Youtube.com можете да видите в следващото видео.      ", "date": "2019.11.18", "title": "Мая Манолова настоява за допълнителни 82 млн. лв. към НЗОК за профилактика (ВИДЕО)"}
{"url": "https://www.actualno.com/smolyan/myj-ot-selo-churka-otkradna-2-kutii-bonboni-i-2-flashki-news_1407287.html", "text": "      За кражба на две кутии шоколадови бонбони и две флашки арестуваха 42-годишния Захри К. от маданското село Чурка.      Сигналът е подаден в събота от 71-годишен жител на село Мъглища за това, че шоколадовите бонбони и флашките са откраднати от вилата му, намираща се в местността Елата.\r\n„Местопроизшествието е посетено от дежурна оперативна група на РУ-Мадан. Извършен е оглед и е образувано досъдебно производство“, се сочи в съобщението.\r\nВ резултат на проведените оперативно-издирвателни мероприятия се установява, че евентуален извършител на деянието е 42-годишният мъж, уличен в извършването и на други кражби. Човекът е задържан за срок от 24 часа.  Същият собственик за втори път подава жалба за кражби в рамките на четири дни. Миналия вторник се оплака, че са му отнети две бутилки с домашна ракия, транзистор и флашка. Тогава пак Захри К. бе уличен в кражбата.\r\nУстановено било, че криминално проявеният Захри се вмъкнал във вилата като разбил прозорец на първия етаж. ", "date": "2019.11.18", "title": "Мъж от село Чурка открадна 2 кутии бонбони и 2 флашки"}
{"url": "https://www.actualno.com/music/briljantnijat-ludmil-angelov-predstavja-vtorija-koncert-ot-cikyla-s-muzika-na-shopen-news_1407334.html", "text": "      След блестящото начало на цикъла „Людмил Ангелов свири Шопен“ на 5 ноември, забележителният български пианист ще зарадва отново почитателите на Шопеновата музика в началото на следващия месец. На 4 декември от 19:30 часа в зала “България” ще се състои вторият концерт от цикъла „Людмил Ангелов свири Шопен“, организиран от „Кантус Фирмус“ с подкрепата на Полския институт, Suchard и в партньорство със Софийската филхармония. Събитието е част от поредицата „Празнична музика със Suchard“.      Програмата на рецитала представя произведения, носещи духа на Романтизма – музика с огромно значение за развитието на клавирното изкуство през 19-ти и 20-ти век. В първата част Людмил Ангелов ще изпълни Прелюд оп. 45 и цикъла от 12 Етюда оп. 10, които Шопен създава в младежките си години, променяйки изцяло разбирането за този жанр. До началото на 19-ти век етюдите са пиеси, предназначени да помогнат на учениците за развитие на тяхната клавирна техника, но Шопеновите етюди са нещо съвсем различно – те са истински музикални поеми, които изискват от изпълнителя не само техническо съвършенство, но и ярко емоционално присъствие. Много популярен  е последният етюд №12 в До минор, известен като „Революционен“. Според съвременниците на Шопен, пиесата отразява чувствата на композитора по повод трагичните събития в неговата родина след разгрома на Варшавското въстание през 1831 г.\r\nВъв втората част на концерта Людмил Ангелов ще изпълни четиричастната Втора клавирна соната с прочутия Траурен марш – музика, която достига върховете на трагизма и лиричното проникновение, излизайки извън границите на камерната музика. След сонатата ще прозвучат също 4 мазурки оп. 24, носещи ведрата атмосфера на полската фолклорна музика. Концертът ще завърши с тържествените звуци на Полонез оп. 53, отново полски народен танц, претворен от Шопен в блестяща концертна пиеса. Людмил Ангелов е признат като един от големите съвременни интерпретатори на  Шопен. Няколко пъти в своята международна кариера пианистът представя с голям успех интегрални изпълнения с творбите на великия полски композитор. Пианистът гостува често на най-известните Шопенови фестивали, включително фестивала „Шопен и неговата Европа“ във Варшава. Канен е за жури на международни конкурси, сред които \"Фр. Шопен\" във Варшава през 2010, 2015 и 2020 година.  Людмил Ангелов винаги се е стремял да бъде максимално близък до авторския музикален текст и възприема себе си като медиатор между композитора и аудиторията. „Много е важно да разберем, че тази музика трябва да я дадем на публиката, а не да покажем себе си. Именно тя е важна и трябва да достигне до хората, за да стопли сърцата им“, казва музикантът. „Празнична музика със Suchard “ е цикъл от два концерта, предлагащи изискано забавление за ценителите на класиката и джаза. Следващото събитие от поредицата е концертът „Christmas in Action“ на 17 декември в зала „България“, с участието на Милица Гладнишка, „Ангел Заберски октет“, трио „Тринити“ и танцьори от трупата Dance Wealth.\r\nБилетите за концерта „Людмил Ангелов свири Шопен“ на 4 декември са на цени от 15 до 45 лв. и са в продажба на касата на „Кантус Фирмус“ в зала „България“ и онлайн на      ", "date": "2019.11.18", "title": "Брилянтният Людмил Ангелов представя втория концерт от цикъла с музика на Шопен"}
{"url": "https://www.actualno.com/society/prof-oleg-asenov-85-ot-prihodite-ot-tol-sistemata-shte-sa-za-remont-i-novi-pytishta-news_1407344.html", "text": "      85% от приходите от пътни такси, постъпили от е-винетка и тол, ще се инвестират в ремонта, поддържането, рехабилитацията и изграждането на пътища. Останалите 15% са за самоиздръжка на системата, което я прави една от най-икономичнте в Европа. Това каза проф. Олег Асенов, член на Управителния съвет на Агенция „Пътна инфраструктура“ (АПИ) пред Нова тв.      Не по-късно от 1 март 2020 г. пътните превозни средства с обща технически допустима максимална маса по-голяма от 3,5 т ще плащат за ползване на пътища на база на изминато разстояние. Сега те купуват е-винетки, които са на база време. На 14 ноември Министерството на регионалното развитие и благоустройството публикува Тарифа на таксите, които се събират за ползване на републиканската пътна мрежа. Предложения, становища и коментари могат да постъпват до 16 декември, след което Тарифата трябва да бъде приета с решение на Министерския съвет.   „Ако пътните такси за ползване на платена пътна мрежа от камиони – тол такси, които сме предложили за обществено обсъждане, се запазят в този размер, очакваме приходи от 40 до 60 млн. лв. на месец, или на годишна база - между 550 и 650 млн. лв.“, посочи проф. Олег Асенов. „Девет месеца се борим с тази тарифа, първата й глътка е болезнена, като на едно дете, но ще даде нов живот на пътната инфраструктура“,  каза той.\r\nВ Обществения консултативен съвет по въвеждането на тол системата към Министерството на регионалното развитие и благоустройството по предложение на зам.-министър Николай Нанков ще работи обществен борд, в който ще се обсъжда кои пътища да бъдат рехабилитирани, напомни проф. Асенов. По този начин превозвачите ще имат яснота къде се инвестират приходите от такси, като постепенно се премине и към подобряването на третокласната пътна мрежа, особено важна за населението в определени региони.  Част от средствата ще се използват и за подобряване на пътните условия така че това да се отрази благоприятно на пътната безопасност. „Разходите няма да са само в асфалт, има планирани мероприятия и за пътна безопасност, които ще намалят пътния травматизъм“, каза проф. Олег Асенов.\r\nВ същото време, заради по-добра събираемост след въвеждането на тол контрола, са нараснали и приходите от е-винетки в сравнение с тези от 2018 г. При 357 млн. лв. постъпления от леки автомобили и тежкотоварни превозни средства за 2018 г., за 2019 г. те вече са 366 млн. лв. В началото на 2020 г. се очаква стойността на продадените е-винетки да е с повече от 30 млн. лв. от тази през 2018 г., което се дължи на по-добро правоприлагане и електронния характер на системата, посочи проф. Асенов.   „Събраните суми от транзитен трафик през летните месеци са повече с 15 млн. лв. в сравнение с 2018 г.“, посочи още проф. Асенов. Той припомни, че нарушителите все още остават голям процент - от 3 000 автомобили проверени вчера, 10% са нарушители. В европейски план процентът е около 3-4%. „Това от своя страна води до изключително висока събираемост на компенсаторни такси. Те преминават вече 7 млн. лв. - такси, събрани от тол контрола през ПОС терминалите в колите“, обясни проф. Асенов.    Тол системата ще стартира с 6 050 км. платени пътни участъци от 20 000 км републиканска пътна мрежа. Така 14 000 км остават безплатни за тежкотоварния трафик, като за тях няма да се плащат нито тол, нито винетни такси, припомни експертът от Националното тол управление Георги Балабанов пред БНТ. Платените участъци обхващат автомагистралите, първи и частично втори клас пътища, като една от целите на тол системата  е да се въведе справедливо таксуване за транзитния трафик на превозните средства над 3,5 т. „Сега виждаме неравенство – тези, които амортизират пътя повече, плащат по-малка сума от постъпления от е-винетки. И това е целта на тола - да се осигури един правилен модел, който да доведе до това пътната инфраструктура да се самоиздържа“, заяви още Георги Балабанов. ", "date": "2019.11.18", "title": "Проф. Олег Асенов: 85% от приходите от тол системата ще са за ремонт и нови пътища"}
{"url": "https://www.actualno.com/dobrich/otdelenieto-po-neonatologija-v-dobrich-posreshtna-malkite-si-porasnali-geroi-news_1407330.html", "text": "      За пета поредна година отделението по неонатология към многопрофилната болница в Добрич отвори вратите си за своите малки и вече пораснали пациенти. Отделението е с над 30-годишна история. Най-малкото бебе, за което са полагани грижи тук, е било преди двайсетина години и е тежало едва 680 грама. Тази година медиците са се грижили за момченце, тежащо 780 грама.       Отделението е оборудвано с високотехнологична апаратура, за да може роденият живот да получи най-качествената грижа, каза изпълнителният директор на болницата д-р Светозар Байчев. Той посочи, че засега неонатологията в Добрич разполага с необходимия медицински персонал, но е проблем нарастващата възраст на работещите в него.   Комплексни са причините за преждевременно раждане, но влияние оказва възрастта на родилката, отчитат в отделението и припомнят, че все повече са жените, които за първи път стават майки на над 30-годишна възраст. ", "date": "2019.11.18", "title": "Отделението по неонатология в Добрич посрещна малките си пораснали герои"}
{"url": "https://www.actualno.com/curious/6-te-naj-verni-zodii-news_1407298.html", "text": "                  - ако се промени, най-вероятно ще ви уведоми за това. И ще бъде казано студено и просто, като обикновено изречение. За да предотвратите това, трябва постоянно да поддържате чувствата у него. Докато Овенът обича - той е верен. Човекът Овен не е склонен към измяна, само докато сърцето му бие от любов. След като изстине, лесно ще кръшне;    - първоначално е истински и надежден. За всяка жена ще е трудно да примами този мъж в своите мрежи. Ако, обаче успее, трябва да е на нащрек. Мъжът Телец се интересува от всички подробности от живота на любимата си жена. Ако е спрял да ви пита за всичко, това означава, че се е охладил към вас. Телецът няма да се размине, нито с победите, нито за предателствата. Той просто ще си тръгне тихо. Всъщност е толкова тихо и ще се върне. - мъжете от този знак са постоянни. Днес прави подаръци, носи цветя и заспива комплименти, а утре вече прави същото с други. Мъжете близнаци, не могат да се гордеят с постоянство в сексуалните си отношения.         ", "date": "2019.11.18", "title": "6-те най-верни ЗОДИИ"}
{"url": "https://www.actualno.com/society/izkluchitelno-gysta-mygla-na-am-trakija-v-posoka-sofija-news_1407276.html", "text": "      Гъста мъгла затруднява движението на АМ \"Тракия\". \"Пътна полиция\" временно създава изкуствена тапа в района от 34 до 24 км на магистралата.      Мярката е с цел избягване на пътни инциденти в участъка поради падналата изключително гъста мъгла - под 20 метра.   Екипи на „Пътна полиция“ са на място и насочват трафика в една лента в участък с добра видимост. Полицията апелира водачите да шофират с повишено внимание, с по-ниска скорост и с по-голяма дистанция, съобщават от МВР.    ", "date": "2019.11.18", "title": "Изключително гъста мъгла на АМ \"Тракия\" в посока София   "}
{"url": "https://www.actualno.com/cinema/teodor-ushev-poluchi-nagradata-na-ndk-za-prinos-kym-bylgarskata-kultura-news_1407280.html", "text": "      В емоционалната атмосфера на препълнената зала 1 на НДК зрителите на Киномания станаха свидетели на уникално събитие, включващо две премиери в една вечер, озаглавена „Нарисувай ми тъга” - музикално-визуалният спектакъл на Токийския университет „Четирите годишни времена” в изпълнение на Куарто кватрет и художествени картини на четирите сезона, нарисувани от четирима различни художници, сред които и Теодор Ушев, както и българската премиера на филма на Теодор Ушев „Физика на тъгата” по романа на Георги Господинов.      Един от най-успешните визуални артисти на България - Теодор Ушев, получи Наградата на НДК за принос към българската култура - статуетката \"Възраждане\", реплика на едноименната статуя на художника Димитър Бойков, разположена в Централното фоайе на НДК. На свой ред, изпълнителният директор на НДК Ангел Митев и председателят на Съвета на директорите Борислав Велков направиха символичен жест, като преотстъпиха правото да връчи наградата на учителя на Теодор Ушев по анимация – Красимир Иванов.\r\n„В основата на културното общуване е именно връзката между учител и ученик\", каза Борислав Велков и допълни: \"Нарекохме тази вечер тематично „Нарисувай ми тъга”, но всъщност ние сме много щастливи, защото тук между нас имаме специални гости и приятели – Теодор Ушев и Георги Господинов. Всички знаят за световната слава на Теодор Ушев, но малцина знаят, че именно той, в средата на 90-те години, е създал първите плакати за Киномания, с което остава завинаги свързан с НДК.”   Теодор Ушев получи и Грамота за принос, популяризиране, опазване и развитие на културата в София от Столична община, която му бе връчена от кмета на столицата – Йорданка Фандъкова, която му благодари за всичко, което прави за нашия град.\r\n„Миналата година първата изложба, която направи Теодор Ушев в България в София, беше в общинската Градска художествена галерия „Като в тъмно огледало” – невероятно преживяване, но заедно с това той помогна и се включи в дискусията за превръщането на пространството под мавзолея в галерия за съвременно изкуство, а утре ще бъде част и от проекта, в който вече се включи и Георги Господинов, и ще се срещне с ученици, студенти и с младите хора на София”, заяви Фандъкова.    Видимо развълнуван Теодор Ушев благодари на НДК, на екипа на Киномания и каза още: „Тази награда ми е една от най-важните, да не кажа и най-важната, защото ми напомня на летящ човек, а това е основното нещо, към което се стремим.”  ", "date": "2019.11.18", "title": "Теодор Ушев получи наградата на НДК за принос към българската култура"}
{"url": "https://www.actualno.com/education/rezervnata-elektricheska-energija-poglednata-otblizo-news_1407282.html", "text": "      На 23 ноември 2019 г.(събота), от 11:00 ч. в Националния политехнически музей ще се проведе специална „Семейна събота“. Събитието е част от инициативите, посветени на 150 годишнината от създаването на Българската академия на науките (БАН).      Учените от Института по електрохимия и енергийни системи „Акад. Евгени Будевски” при БАН ще представят разнообразни теми, свързани с електричеството и електрическия ток, зеления енергиен цикъл, водорода като носител на енергия и… още много любопитни научни факти. Гостите ще могат да видят отблизо как се добива водород от вода, модели на системи с горивни клетки, непознати батерии, водородни коли-играчки и да се включат пряко в демонстрациите.  Не пропускайте – 23.11.2019 г. от 11:00 ч.!\r\nСвободен достъп за деца, ученици и учители.\r\nПреферентни билети за останалите посетители  – 2.00 лв.     ", "date": "2019.11.18", "title": " Резервната електрическа енергия – погледната отблизо "}
{"url": "https://www.actualno.com/europe/most-se-sruti-kraj-tuluza-ima-postradali-snimki-i-video-news_1407291.html", "text": "      Един човек е загинал при срутването на мост над река Тарн североизточно от Тулуза, предава TACC, като уточнява, че лек автомобил и камион са паднали във водата при инцидента. Инцидентът  се е случил в понеделник сутринта. До момента е известно, че при спасителните операции са спасени четирима души.      По данни на местния вестник La Dépêche du Midi, цитиран от агенцията, загиналият е 15-годишен младеж. Властите допускат, че до произшествието се е стигнало, след като камионът е надвишил допустимата маса за преминаване по поста. Според знаците ограничението е 19 тона.     В момента на мястото на инцидента работят около 80 пожарникари и спасители, които издирват още пострадали. В операцията са се включили водолази и три хеликоптера. Гражданите са призовани да избягват мястото на инцидента.    По данни на телевизионния канал BFM мостът е построен през 1935г. През 2003 г. той е бил реконструиран. Дължината му е 152 метра, а широчината му пет, предава Агенция  \"Фокус\".        ", "date": "2019.11.18", "title": "Мост се срути край Тулуза, има пострадали (СНИМКИ и ВИДЕО)"}
{"url": "https://www.actualno.com/healthy/prof-radoslav-gajdarski-kategorichno-shte-ima-nakazani-za-smyrtta-na-3-godishnoto-dete-news_1407220.html", "text": "      \"Категорично ще има наказани за случая с след проверката. Това заяви бившият министър на здравеопазването проф. Николай Гайдарски и допълни, че според него става въпрос за лични грешки.      Той обърна внимание и на това, че случилото се за подготовката на лекарите, които са били ангажирани в този случай.   \"Ако са в достатъчна добра кондиция и квалификация, щяха да видят, че е нещо сериозно\", смята бившият здравен министър.\r\nСлучилото се говори за \"слаба квалификация на приемащите лекари и едно определено отношение към дадения случай.\"  Проф. Гайдарски припомни, че \"България е една от страните с лесен достъп на пациентите до болница и има свободно придвижване на пациентите в страната към болничните заведения, за разлика от Запад, където понякога трябва да се чака с дни и седмици за прием.\",\r\n\"Трябва да се каже, че и у нашето общество отсъства реципрочно уважение към лекарите, което създава едно негативистично отношение на самите лекари към пациентите вече и се създава пропаст между тях. Това трябва да спре\", допълни още той и изрази съжаление, че  създадено недоверие между лекаря и пациента.   Вижте мнението на проф. д-р Николай Габровски, зам.-председател на БЛС и зам.-директор по лечебната дейсност в УМБАЛСМ \"Н.И.Пирогов\" за в      ", "date": "2019.11.18", "title": "Проф. Радослав Гайдарски: Категорично ще има наказани за смъртта на 3-годишното дете"}
{"url": "https://www.actualno.com/sofia/alarmirat-za-opasno-zamyrsjavane-na-vyzduha-v-sofija-s-azoten-dioksid-news_1407249.html", "text": "      Мрежата от доброволци за измерване на чистотата на въздуха AirBG.Info отново измери стойностите на азотен диоксид на 30 места в София. Това е най-мащабното проектно измерване на азотен диоксид, правено някога в България. Данните показват опасно високи нива на замърсяване, като само една от измервателните дифузни тръби показва допустима стойност.      Законодателството на ЕС и България определя пределно допустима средна годишна концентрация от 40 мкг/куб. м. За месец октомври в центъра на София са отчетени средни нива от 70-80 мкг/куб.м. Това е два пъти над допустимите за здравето стойности, т.е. хората дишат два пъти повече от отровата азотен диоксид.   Азотният диоксид води до редица хронични заболявания като белодробна болест, астма, бронхит.\r\n“Данните са силно притеснителни, защото са значително по-лоши от тези, които измерихме месец по-рано. Тенденцията е еднозначна - колкото повече трафик има в града, толкова повече е отровата във въздуха. Време е наистина за спешни мерки”, коментира резултатите ръководителят на проект  AirBG.Info Стефан Димитров.  Преди месец доброволците от мрежата обявиха данните за концентрацията на азотен диоксид в София за месеците от юни до септември включително. Тогава повече от половината станции показаха резултати в норма. От септември насам обаче се наблюдава тенденция на покачване на концентрацията на азотен диоксид.\r\nДоброволците поставят на 30 различни места в София дифузионни тръби. На всеки 30 дни тези тръби се сменят и се изпращат в специализирана лаборатория в Швейцария, която потвърждава данните.    ", "date": "2019.11.18", "title": "Алармират за опасно замърсяване на въздуха в София с азотен диоксид"}
{"url": "https://www.actualno.com/burgas/umbal-burgas-prodava-kalendar-v-pomosht-na-nedonoseni-bebeta-news_1407261.html", "text": "      За трета година УМБАЛ Бургас е инициатор на създаването и разпространението на благотворителен календар. Снимките в него са на . Сумите събрани от продажбата дават шанс на най-малките да пораснат, като с парите се купува апаратура и се подобряват условията в отделението по неонатология. Благодарение на кампанията през изминалата година беше създадена семейна стая. Тя дава възможност родителите и бебетата да прекарват време заедно преди да се приберат в домовете си.       „С този календар вдъхваме вяра и кураж на родителите, защото само заедно можем да постигнем този успех – малките бебета да пораснат здрави и силни деца“, казва д-р Стилияна Томова, началник на отделението по неонатология. Вече порасналите пациенти посетиха отделението, за да благодарят на лекарите и акушерките, които са се грижили за тях.\r\nНовият календар е по-различен като дизайн и снимки, но създателите му искат крайният продукт да бъде изненада. Заради големият интерес той е в по-голям тираж.  В болницата вече приема заявки за благотворителния календар на тел. 0883 307211 и електронна поща tveleva91@gmail.com. Цената на календара е 20 лева. ", "date": "2019.11.18", "title": "УМБАЛ Бургас продава календар в помощ на недоносени бебета"}
{"url": "https://www.actualno.com/curious/zodiite-koito-vinagi-sa-v-losho-nastroenie-news_1407297.html", "text": "                 1 - Представителите на този знак постоянно критикуват себе си. Негативизмът им не е насочен към околните, а към самите тях. Когато не са в добро настроение, те са ядосани на себе си, а не на някого друг. Поради тази причина те не се държат зле с никого. Все пак, тяхното настроение влияе на всички, които ги заобикалят. Разбира се, Раците не винаги са намръщени и негативно настроени, но доста често е възможно да ги срещнете в подобно състояние. За тях то е нещо нормално, но напряга заобикалящите ги хора. - Много енергични и страстни представители на зодиака, които изпитват изключително силни емоции. Скорпионите умеят да контролират настроението си, но това не винаги помага. Опитват се да не показват, че не са в настроение, но неусетно атмосферата става негативна. Когато не са в настроение, абсолютно всеки наоколо разбира, защото Скорпионите изпитват много силни емоции, които не могат да прикрият, колкото и да им се иска. За щастие, имат силата да предават и позитивните емоции на заобикалящите ги.    - Ако са в добро настроение, всички около тях са в усмихнати и щастливи. За съжаление, могат да заразят всеки и с негативни емоции. Те определено успяват да предадат енергията си на хората, които ги заобикалят. Когато не са в настроение, Рибите показват това, не се опитват да прикриват емоциите си. Доста често използват в своя полза това качество. По този начин доста по - лесно постигат целите си.         ", "date": "2019.11.18", "title": "Зодиите, които винаги са в лошо настроение"}
{"url": "https://www.actualno.com/crime/zaloviha-nad-93-kilograma-heroin-na-dunav-most-news_1407295.html", "text": "      Над 93 килограма хероин са . Стойността на задържаната стока, която е била предназначена за Западна Европа, достига 4 млн. лева по първоначални данни, предаде БГНЕС.      Заместник-главният прокурор Иван Гешев, главният секретар на МВР Ивайло Иванов и директорът на Агенция \"Митници\" Георги Костов дадоха пресконференция на Дунав мост за случая.   Вчера сутринта, на гише \"Изход\" е спрян микробус, който е бил празен и е пътувал в посока Западна Европа. На един от митничарите направило впечатление нетипичното дъно на автомобила и отклонил водача за проверка. Открити са над 93 кг хероин с изключително висока чистота.  По информация на БНР шофьорът е от Хасково, на 56 години и вече са му повдигнати обвинения. Той е със 72-часова мярка. ", "date": "2019.11.18", "title": "Заловиха над 93 килограма хероин на Дунав мост"}
{"url": "https://www.actualno.com/burgas/diamantena-svatba-otpraznuva-semejstvo-ot-burgas-news_1407232.html", "text": "      Иванка и Живко Мишкови се ожениха за втори път. След 60 години брак семейството реши отново да се врече във вярност. Това стана на официална брачна церемония, на която присъстваха техните роднини, деца и внуци. Макар и на достолепна възраст семейство Мишкови не престават да се обичат, уважават и не се притесняват да показват чувствата си.      Те споделят, че тайната на дългия брачен живот се крие в обичта и разбирателство между двамата . За тях думите „В богатство и бедност, в радост и мъка, докато смъртта ви раздели“ са истинска клетва. Семейството, което се врече за втори път, беше поздравено от кмета на Бургас Димитър Николов.   ", "date": "2019.11.18", "title": "Диамантена сватба отпразнува семейство от Бургас"}
{"url": "https://www.actualno.com/europe/lojalistite-kym-lukashenko-izmetoha-opozicijata-ot-belaruskija-parlament-news_1407240.html", "text": "      Лоялните към авторитарния президент на Беларус Александър Лукашенко кандидати пометоха опозицията на , показаха резултатите в понеделник.  Опозицията не успя да заеме нито едно депутатско място, предава AFP, цитирана от БГНЕС.      Критиците вече определиха гласуването в неделя като измама и заявиха, че е изпълнено с нарушения, въпреки последните усилия на Лукашенко да се свърже със Запада.   Официалните резултати, публикувани в понеделник, показаха, че хора от лоялни към Лукашенко партии заемат всичките 110 места в Камарата на представителите.\r\nПреди това опозицията имаше все пак две места в залата.  65-годишният Лукашенко, който е наричен \"последния диктатор на Европа\", управлява бившата съветска държава от 1994 г. и „побеждава“ непрекъснато на избори, които международните наблюдатели считат за несправедливи.\r\nПредвидено е следващата година страната  да проведе президентски избори и когато гласува в неделя, Лукашенко потвърди, че отново ще се кандидатира за поста.\r\nТой каза, че разбира, че западните страни ще наблюдават парламентарния вот, но че последната дума ще имат белорусите.       \"Ние провеждаме този вот в нашата страна за нашия народ, за да направим нещата по-добри, и го провеждаме по начина, по който разбираме нещата.\"\r\nКампанията за наблюдение на избори, организирана от опозиционните партии, отчете многократни нарушения в деня на гласуване, включително длъжностни лица, надуващи броя на избирателите. Правозащитници, които следяха гласуването, се оплакваха, че наблюдатели били изхвърлени, било им забранено да правят снимки.\r\nСпоред властите над 35 процента от 6,8 милиона електорат са гласували преди деня на вота. Според официалните резултати избирателната активност достигна 77 процента.\r\nПрез последните месеци Лукашенко прави нови опити да се свърже със западните страни, които критикуваха неговите практики по отношение правата на човека и демокрацията.\r\nТой направи рядко извършвано от него посещение в Западна Европа този месец, като се срещна с австрийските лидери във Виена и заяви, че иска Европейският съюз да бъде \"важен политически и бизнес партньор\" за неговата страна.      Той беше и домакин на тогавашния съветник по националната сигурност на Белия дом Джон Болтън за редки разговори в Минск през август, като заяви, че \"се отваря нова глава\" във връзките с Вашингтон.\r\nЛукашенко търси противотежест в отношенията която има желание Беларус да остане в сферата на влиянието на Москва.\r\nСтраните сформираха номинален \"съюз\" с тясно търговско и военно сътрудничество, но Лукашенко .\r\nГоворителят на ЕС Мая Коциянчич заяви, че блокът следи отблизо изборите в неделя. ", "date": "2019.11.18", "title": "Лоялистите към Лукашенко изметоха опозицията от беларуския парламент"}
{"url": "https://www.actualno.com/business/chislata-sochat-ne-osobeno-vesela-kartina-za-vtorata-pensija-news_1407198.html", "text": "      3.23% е най-високата доходност на универсалните пенсионни фондове, които управляват парите за втора пенсия на родените след 1959 г. Четири от деветте фонда влошават резултатите си от инвестиционната си политика по отношение на вложените в тях средства, като най-ниската доходност е 0.38%. Дори доброволните фондове, които имат най-голяма свобода в инвестициите си, не успяват да надхвърлят 3.28% доходност, като при тях почти всички влошават резултатите си. Това показва статистика на Комисията за финансов надзор за доходността на фондовете за допълнително пенсионно осигуряване, която касае първите 9 месеца на 2019 година. Данните отразяват промените в периода 29 септември 2017 година - 30 септември 2019 година на годишна база, пише .      Още миналата седмица социалният министър Бисер Петков каза на изслушване на ниво комисия в парламента, че има проблеми с ниското натрупване по партидите за втора пенсия и, че доходността е значително по-ниска от осигурителния доход. Петков цитира данни за доходност от около 1,5% и беше поправен от  Даниела Петкова от ПОД \"Доверие\", че за целия период на съществуването  си фондовете са постигнали 4% доходност и при 15 млрд. лв. в тях в  момента са прибавили около 3 млрд. лв. към вноските на хората.   \"Към момента всички пенсионни дружества имат положителна доходност и има около 2 млрд. лева приход, парите са налични и увеличени и трябва да се спрат спекулациите, че този доход не покрива инфлацията за периода\", коментира през уикенда Петкова пред \"Дарик радио\". За годините на задължително осигуряване във втория стълб - от 2002 година до края на септември 2019 година, дружествата са прибрали 1.472 млрд. лв. от такси и удръжки според статистика на КФН.\r\nОт края на миналата година среднопретеглената доходност на универсалните фондове се движи под 2%, след като част от фондовете обявиха отрицателна доходност за първи път от 2014 г. След това започна слабо възстановяване, но пазарът е далеч от това, което постигаше дотогава. На годишна база за периода 29 септември 2017 година - 30 септември 2019 година само три фонда постигат над 2% доходност - \"Съгласие\" с 3,23%, \"Топлина\" с 2,76% и \"ЦКБ-Сила\" с 2,72%. При два от тях обаче - \"Съгласие\" и \"Топлина\", резултатите са по-лоши спрямо предходния отчетен период - 30 юни 2017 година - 28 юни 2019 година. Двата фонда с най-голям дял от пазара - \"Доверие\" и \"Алианц България\", имат съответно 0,94% и 0,53% доходност към 30 септември. С най-нисък резултат е \"Бъдеще\" - 0,38%.  Любопитно е, че доброволните фондове, които имат по-голяма свобода на инвестициите и по принцип имат значително по-висока доходност от универсалните, при някои компании сега отчитат даже по-ниски резултати от универсалните. При \"Доверие\" например резултатът се понижава почти наполовина от този за предходния 24-месечен период - от 1,41% към 30 юни до 0,79% сега. При два доброволни фонда - \"Бъдеще\" и \"Пенсионносигурителен институт\", има и отрицателна доходност, като вторият пада на минус 2.49%.\r\nСамо преди две години ситуацията изглеждаше много по-добре. В края на 2017 година например всички универсални фондове имаха над 3% доходност, част от тях постигаха над 6%, а доброволният фонд \"Пенсионноосигурителен институт\", който сега е с най-голям срив, тогава обявяваше 8,58% резултат.   В универсалните фондове за втора пенсия вече се осигуряват 3 780 919 българи. Средно те имат в партидата си 3 385.56 лв. към 30 септември. При мъжете сумата е 3 547.11 лв., а при жените - 3 214.22 лв. Във възрастовата група 55 - 59 години, за която най-много се говори тези дни - първите хора, които ще се пенсионират с две пенсии, натрупаното е средно 4194.53 лв., като жените имат 4146.82 лв., а мъжете - 4242.97 лв. В тази група има близо половин милион осигурени - 446 738 души.    Според разчети, представени преди година от социалното министерство, голяма част от тези хора ще получават нищожни суми от втория стълб. Половината от тях няма да имат право на пожизнена втора пенсия заради малките натрупвания. 70% от хората, които ще се пенсионират в периода 2021-2027 г., ще получават под 50 лв. на месец. 55% от тях ще получават най-много до 30 лв. Едва 20% от пенсионерите в тези първи години от фазата на изплащане от втория стълб ще могат да разчитат на пенсия в размер между 50 и 100 лв. Срещу това обаче държавната им пенсия се намалява с 20% заради коефициента на редукция, за който сега всички експерти настояват да бъде коригиран. Така много от тези хора ще получават две пенсии, но общата сума ще е по-ниска, отколкото ако се бяха осигурявали само в НОИ. ", "date": "2019.11.18", "title": "Числата сочат не особено весела картина за втората пенсия"}
{"url": "https://www.actualno.com/analysis/evropa-ne-se-nujdae-ot-vtechnen-gaz-ot-sasht-smjata-nemski-deputat-news_1407238.html", "text": "      Европа не се нуждае от американски втечнен газ, заяви депутатът в Бундестага от  „Левица“ Александър Ной,  официален представител фракцията по външна политика, в интервю за РИА Новости.      Депутатът също така отбеляза, че Европейският съюз и Германия трябва да наложат противодействащи санкции, в случай че Вашингтон изпълни обещания пакет от мерки срещу компании, участващи в проекта \"Северен поток-2\".   \"Призоваваме за контра санкции срещу Съединените щати. Разбира се, трябва внимателно да обмислим как биха могли да изглеждат тези контра санкции, но ако например САЩ наложат санкции срещу германски или швейцарски компании, които участват в полагането на тръби в Балтийско море, тогава ЕС или Германия трябва да наложи подходящи контра санкции, които засягат американския внос или стоки, \"каза той.\r\nГазопроводът \"Северен поток—2\" на стойност 9,5 млрд. евро ще доставя по две тръби по дъното на Балтийско море газ от Русия директно в Германия.  Против този проект активно действа Украйна поради опасения от загуба на транзитните такси за руски газ. САЩ също са против, доколкото се стремят да увеличат доставките на свой втечнен газ в Европа. Полша, Литва и Латвия определят газопровода не като икономически, а като политически проект. ", "date": "2019.11.18", "title": "Европа не се нуждае от втечнен газ от САЩ, смята немски депутат"}
{"url": "https://www.actualno.com/politics/rumen-petkov-za-bolnichnite-tova-ne-e-borba-s-prestyplenieto-a-sys-sledstvieto-news_1407217.html", "text": "      Лидерът на АБВ коментира в сутрешния блок на Нова телевизия предложението на управляващата коалиция първият ден от болничните да не се заплаща.      \"За пореден път това правителство и това мнозинството казва: \"Няма държава\". Ние не искаме да се борим с престъплението, а с последствието. Защо например първия ден, а не третият? Защо не се въведе ефективен контрол – има достатъчно инспекторати', посочи Румен Петков.   По повод отминалите местни избори Петков заяви: \"Абсурд е да има 600 000 недействителни бюлетини. Ние настоявахме всички тези бюлетини да се отворят.\r\nАко това не се направи, ние окончателно ще отвратим интелигетните хора от политиката, защото те виждат, че с 20% може да се избере кмет на столицата\".  Той изрази мнение и по казуса с процедурата по избор на нов главен прокурор. \"Президентът веднъж върна избора на председател на ВАС, рецидивира с връщането на кандидатурата на Иван Гешев за главен прокурор и сега, ако сезира Конституционния съд, това ще създаде институционален конфликт, от който никой няма да спечели\", подчерта Петков.\r\nПетков припомни и един скандал, в който името му беше замесено, но не пое вина за него.   \"Лъжа е че съм пишкал във фонтана в Плевен. Истината е, че съм го ремонтирал.Това са грозни неща и не отговарят на България в 21 век. Тази клеветническа кампания беше направена съвсем съзнателно срещу мен\", добави той.     ", "date": "2019.11.18", "title": "Румен Петков за болничните: Това не е борба с престъплението, а със следствието"}
{"url": "https://www.actualno.com/balkani/srybskijat-prezident-vuchich-veche-e-izpisan-ot-bolnicata-news_1407231.html", "text": "      Сръбският президент Александър Вучич е , съобщи РТС.  В петък по обяд той беше приет във ВМА в Белград поради  сърдечно-съдови проблеми и заяви в събота, че от понеделник ще бъде  отново на работа.      Министърът на здравеопазването Златибор Лончар обясни, че . По думите му сръбският  президент има хронични, леки сърдечни проблеми, но здравето му се  влошило в петък, и президентът решил да се подложи на изследвания.   Съветничката на Вучич за връзки с медиите  Сузана Василевич каза в неделя по телевизия Пинк, че президентът е прекарал , но бил малко по-добре. Тя добави, че се надява Сърбия да преодолее \"тази почти трагедия\".\r\n\"Той беше толкова зле, че сам поиска да бъде отведен в болницата\", каза Василевич и добави, че се надява Вучич ще започне да слуша лекарите малко повече и да бъде подложен на терапия.  Президентът е получил редица съобщения от световни политици, включително Макрон, албанският премиер Борут Пахор, Додик, заяви Василевич. ", "date": "2019.11.18", "title": "Сръбският президент Вучич вече е изписан от болницата "}
{"url": "https://www.actualno.com/art/poeti-jurnalisti-predstavjat-trinajset-i-drugi-stihotvorenija-news_1407244.html", "text": "      В Литературния клуб на Столична библиотека във вторник, 19 ноември от 18.00 часа, тринайсет поети журналисти представят свои . Те са събрани в антологията „Тринайсет“ и така по съвсем естествен начин книгата се ражда с името си. Тя беше представена на българската публика преди около месец и носи знака на издателство „Атеа“.  \"Тринайсет\" е третият сборник, който Клубът на поетите журналисти издава. Авторите в това издание са: Асен Сираков, Боряна Желева, Венцислав Паскалев, Гергана Хрисчева, Димитър Дженев,  Иглика Горанова, Мариана Кирова, Палми Ранчев, Силвия Недкова, Спасиана Кирилова, Станислава Пирчева-Ава, Татяна Атанасова и Татяна Явашева.      Редактори на книгата са Татяна Явашева и Иглика Горанова. Графичният дизайн е направен от художничката Александра Димитрова, която използва за оформлението специално обработени снимки с интересна история – те са правени на стар кораб в каменна кариера край София.   Клубът на поетите журналистите е свободна общност, която съществува от 2003 г. През 2004 г. излиза първият поетичен сборник „Време за кактуси“, а през 2013 г. издават „Време за камъни“. Сбирките на Клуба са в Литературния кабинет „Владимир Башев“, който се намира в дома на големия български поет. Всеки от 13-те има издадена поне една книга, а някои и доста повече. Събира ги това, което може да направят заедно.\r\nЕто тяхната покана: Хората правят мястото, но и мястото винаги е от значение за хората. Затова за нас е важно наши стихове да прозвучат в Литературния клуб на Столичната библиотека. Заповядайте на нашата поетична вечер!  А ето какво казва за антологията „Тринайсет” поетесата и литературен критик Силвия Недкова: \"Точно днес е направо . И никой не знае това по-добре от журналистите. Затова тази антология аз и колегите ми я преживяваме като чудо. Всички 13 поети  превръщаме реалността в метафори и с този сборник заявяваме, че може и красиво, може и без агресия\". ", "date": "2019.11.18", "title": "Поети журналисти представят „Тринайсет“ и други стихотворения"}
{"url": "https://www.actualno.com/smolyan/gorskoto-predprijatie-v-smoljan-kupuva-35-visokoprohodimi-avtomobila-news_1407234.html", "text": "      35 високопроходими автомобила 4х4 купува Южноцентралното държавно предприятие в Смолян. Прогнозната стойност на поръчката е 1 332 000 лв. с ДДС.      Тя е разделена на две обособени позиции. Първата е за доставка на 12 нови коли, като 5 от тях ще се доставят в Смолян, 3 – в Пазарджик, и по 2 – в Пловдив и Кърджали.  Прогнозната й стойност е 504 000 лв. с ДДС.\r\nВтората е за покупка на 23 пикапа 4х4, но втора употреба. Осем от тях ще трябва да се доставят в Смолян, 7 – в Пазарджик, 5 – в Пловдив, и 3 – в Кърджали. Нейната максимална стойност е 828 000 лв. с ДДС.\r\nОфертите ще се получават до 12-ти декември в сградата на ЮЦДП - Смолян, а ще се отварят на 16-ти декември.   ", "date": "2019.11.18", "title": "Горското предприятие в Смолян купува 35 високопроходими автомобила"}
{"url": "https://www.actualno.com/society/knsb-reshava-kak-da-dejstva-za-bolnichnite-kt-podkrepa-gotovi-da-napusnat-nsts-news_1407246.html", "text": "      Президентът на КНСБ Пламен Димитров събра на спешна среща лидерите на федерациите членки на Конфедерацията, за да обсъдят действия във връзка с намерението на управляващите да вземат решение първият ден от болничните да е за сметка на работниците, предава БНР.      Очаква се синдикалистите да обявят решение за провеждане на протести в края на месеца, ако управляващите не се откажат от идеята си първият ден от болничния да се плаща от работника.   В петък лидерът на КНСБ Пламен Димтров \"Смятам, че хората ще реагират и ние ще ги поведем. Ако някой си мисли, че така лесно ще мине този въпрос, е сбъркал\", закани се тогава Димитров. Преди да започнат стачните действия обаче синдикатите искаха да разговарят с премиера Бойко Борисов, който по това време беше в Гърция.\r\nОт Конфедерация на труда \"Подкрепа\" вече обявиха готовност да напуснат Националния съвет за тристранно сътрудничество, както и да организират национален протест.   ", "date": "2019.11.18", "title": "КНСБ решава как да действа за болничните, КТ Подкрепа готови да напуснат НСТС"}
{"url": "https://www.actualno.com/healthy/prof-gabrovski-3-godishnoto-dete-e-pochinalo-ot-ostra-protichashta-infekcija-news_1407211.html", "text": "      \"Първоначалните ни данни, това, което мога да  кажа, е, че става дума за една изключително остро протичаща инфекция,  която е довела до фаталния край на . Разбира се, това са първоначални данни.  Трябва да се види по всеки един етап каква е билла причината пациентът  да бъде пренасочван и след това да се даде становище. В болница Пирогов  са се положили всички възможни усилия. Нещата са се развили по един , с каквито и да е съвременни медицински  средства. За съжаление.\" Това каза пред БНТ проф. д-р Николай Габровски, зам.-председател на БЛС и зам.-директор по лечебната дейсност в УМБАЛСМ \"Н.И.Пирогов\".      В момента тече проверка в другите две болници, от които е било препратено детето. Очакват се резултите на разследването да станат ясни в сряда. Пирогов е била последната болница, в която е било прието 3-годишното детенце, което почина.   \"Факт, че детето е обикаляло, факт е, че трябва да се разбере защо. Възможно е, колегите да са преценили, че детето има нужда от друго ниво или специалност, с която те в момента не разполагат. Нямам представа и не искам да взимам становище по случая. Категорично обаче съм съгласен, че пациенти не трябва да се връщат. И Пирогов е отворен - на практика не връщаме болни.\", коментира Габровски.\r\n\"Над 300 000 души всяка година преминават през Спешното отделение на Пирогов. Около 50 000 от тях остават на лечение. Това изисква ниво на подготовка, което малко болници поддържат, защото е скъпо. Лимитът за догодина все още не е уточнен Тази година работихме в граници на конфорт, мисля че и за следващата година прогнозата е разумна и адекватна. \", оптимист беше той за бюджета на Пирогов за 2020г.  Голяма промяна предстои за Спешната помощ у нас, тя ще бъде свързана с ремонти и обновяване на автобазата и обучение на лекари. Това съощи Габровски. \r\nПромяната се очаква с реализирането на Европейска програма за над 160 млн. лв ., която ще промени облика на Спешната помощ. Тя е насочена към всички компоненти в системата. Промяна в спешните центрове - ремонт, който обхваща близо 29 лечебни заведения, над 30 спешни центъра и над 70 филиала. Закупуване на нови транспортни средства - над 400 линейки трябва да бъдат закупени. Започва и нов етап на обучение на лекари от спешната медицина. Очаква се близо 7 000 души да преминат за година и половина, през целият цикъл, който обхваща спецификата на работата.   Няма желаещи много да са спешни медици обаче, коментира Габровски.  \"Това е фронтова линия, всеки ден, всяка нощ\". Огромни са проблемимте, като те не са само организационни. \"Проблемът с плащането винаги може да се твърди, че има, но това не е водещо, за мен. Най-важното е първо несигурността . Отивате на място, за което имате много ограничена информация, има близки, за минути трябва да се ориентираш. Това е огромен стрес и това е всяка заявка, всяка нощ. Това е изпепеляващо бих казал. Това е една от причините за малко желаещи. Агресията също е огромен проблем\", подчерта проф. Габровски.     ", "date": "2019.11.18", "title": "Проф. Габровски: 3-годишното дете е починало от остра протичаща инфекция"}
{"url": "https://www.actualno.com/cosmos/ilyn-mysk-s-ambiciozna-cel-da-postroi-1000-kosmicheski-koraba-news_1407194.html", "text": "      Изпълнителният директор на компанията за космическа технология SpaceX заяви, че ще му трябват 20 години и 1000 космически кораба, за да построи град на Марс, което е неговата дългосрочна визия, предаде БГНЕС.      Мъск написа в Twitter, че компанията SpaceX ще трябва да построи около 1000 космически кораба за превоз на товари, инфраструктура и екипаж на Марс за 20 години, тъй като планетарното разположение позволява да се лети до Марс само веднъж на две години. Изстрелването струва около два милиона долара на полет на космически кораб, а Мъск казва, че крайната цел е да се изгради „самоподдържащ се град на Марс“.    ", "date": "2019.11.18", "title": "Илън Мъск с амбициозна цел да построи 1000 космически кораба"}
{"url": "https://www.actualno.com/healthy/ekspert-bolnichnijat-moje-da-svali-pravitelstvoto-news_1407239.html", "text": "      „Този път българинът няма да мълчи“, заяви пред БНР икономистът Мика Зайкова за идеята . „В момента около 3,7 млн. са хората, които работят. Тези хора, ако излязат на улицата, какво правим?“, попита тя и не изключи да се стигне до масови протести, които да разклатят правителството.      „Липсата на организация и мисъл за организация в хората, които управляват този процес – Министерството на труда, НОИ и Министерството на здравеопазването, се стовари като юмрук върху невинните работници, които наистина са болни“, коментира експертът и не отрече наличието на . За нея решението е:   „За да може да се разсече този \"гордиев възел\", трябва да се направят няколко простички неща. Първото е, че тази временна антикризисна мярка, която беше превърната в постоянна – работодателите да плащат, трябва да бъде отменена. Не може НОИ да прибира парите, а някой друг да плаща. При всички положения цялото обезщетение – от първия до последния ден, трябва да се плаща от НОИ. … Между трите ведомства трябва да се организира ефективен контрол и да се криминализира това престъпление. Когато един човек е заплашен да отиде в затвора или да получи тежка санкция, ще си помисли дали да го прави“.\r\n„Каква е гаранцията, че утре застрахователите няма да кажат „Държавата взима пари, а не плаща, защо и ние не го направим“, попита Мика Зайкова. Тя изрази надежда премиерът да вземе „правилното решение“.  По думите ѝ не може да се взимат такива важни решения .\r\n„Има трима участници в цялата далавера – работникът, този, който му издава болничния лист, и този, който контролира. Това си е чиста корупционна практика. Тъй като се борим с корупцията, моля да направят ефективен контрол“, коментира още тя.   Зайкова за пореден път призова фалшивите болнични да се криминализират, но не уточни кой трябва да понесе наказателна отговорност. Тя се съгласи с д-р Нигяр Джафер, депутат от ДПС, която каза, че това е скрито увеличение на осигурителната вноска.     ", "date": "2019.11.18", "title": "Експерт: Болничният може да свали правителството"}
{"url": "https://www.actualno.com/health/predlojenie-za-novo-ogranichavane-na-prodajbata-na-alkohol-v-rusija-news_1407177.html", "text": "      Организацията на „Общоруски народен фронт“ предложи да не се продава алкохол в Русия след 22:00 часа. Писма с предложението са били изпратени до Министерството на здравеопазването, правителството, Министерството на труда и други ведомства, съобщава \"Известия\", предаде БГНЕС.      Предлага се забраната за продажба на алкохол след 22:00 часа да бъде въведена на федерално ниво. Регионите ще могат да определят по-строги ограничения до пълна забрана за продажба на алкохолни напитки в определени дни, например по време на спортни събития.   Депутатът от Държавната дума и член на „Общоруски народен фронт“ Николай Говорин заяви, че подобни мерки ще помогнат за намаляване на броя на престъпленията и злополуките, които руснаците извършват в нетрезво състояние. Според него Министерството на здравеопазването подкрепя подобна инициатива.\r\nСега федералният закон позволява продажбата на алкохол от 8:00 до 23:00 часа. Някои региони обаче са въвели по-строги ограничения. Например в Санкт Петербург можете да се закупи алкохол от 11:00 до 22:00 часа, а в Чечения е разрешено да се продава силен алкохол само от 8 до 10 часа сутринта.  Асоциацията на търговските дружества  изрази загриженост, че затягането на мерките ще доведе до загуби за търговците на дребно, както и до увеличаване на търсенето на фалшив алкохол. ", "date": "2019.11.18", "title": "Предложение за ново ограничаване на продажбата на алкохол в Русия"}
{"url": "https://www.actualno.com/business/treta-poredna-godina-brojat-na-ruskite-turisti-u-nas-namaljava-news_1407253.html", "text": "      Броят на руските туристи в България намалява за трета поредна година, предава информационната агенция Regnum.      Според руската гранична служба от януари 2019 г. насам руснаците са направили 309,1 хил. туристически пътувания до България, което е с 12% по-малко в сравнение с миналата година.   През 2015 г. България беше петата страна по популярност сред руските но през настоящата година падна на 12-то място. Експертите в бранша смятат, че това се дължи на факта, че сезон 2019 г. беше изключително слаб поради редица фактори. Първо, високата цена на еврото през зимата направи пътуванията до България по-малко достъпни. За сметка на това курса на турската лира „издърпа“ част от туристическия поток, предаде агенция Фокус.\r\nАгенцията подчертава, че ситуацията се е влошила още повече през лятото, когато туристи от Русия са решили да прекарат ваканцията си в България, виждайки нови изгодни оферти от туроператори. Те обаче не успяха да се възползват от предложенията, защото поради песимистичните прогнози за сезона туристическите компании оптимизираха разходите си и свалиха офертите.   ", "date": "2019.11.18", "title": "Трета поредна година броят на руските туристи у нас намалява"}
{"url": "https://www.actualno.com/politics/hasan-ademov-predlojenieto-za-pyrvija-den-ot-bolnichnija-e-napraveno-po-nelegitimen-nachin-news_1407209.html", "text": "      \"Предложението да не се плаща първия ден от е направено по един нелегитимен начин от коалиционния съвет. Изведнъж се взима решение, което предизвика скандал. Защо това предложение не е обсъждано на по време на дискусията за Бюджет 2020? От нищото се появи този въпрос.\" Това каза депутатът от ДПС, председател на парламентарната социална комисия и бивш социален министър в кабинета \"Орешарски\" Хасан Адемов в интервю за bTV.      По думите му \"тази мярка обаче няма да реши проблемите. Това е осигурително пращане. Солидарно плащат работници и работодатели. Ако не се плаща първия ден, какво пречи на личните лекари да издават болнични по 4-5 дни?.\" каза още той и уточни, че личните лекари имат право да дадат болничен в размер на 14 дни.   Бившият социален министър припомни, че темата стои от 2010 година, когато работодателите я предлагат, като антикризисна мярка.\r\n\"Аргументите са, че така ще има споделена отговорност между работници, служители и НОИ. Проблемът е в контрола. Не мисля, че неплащането на един ден ще има някакъв финансов ефект. Сега с тази идея се създава благоприятна среда за издаване на Липсата не ефективен контрол не може да се прехвърли като отговорност на работници и служители. Работодателите казват, че те не могат да контролират всеки работник. Този, който е решил да се възползва от фалшив болничен, ще продължи да го прави\", убеден е Хасан Адемов.  \"Остава убеждението, че става въпрос за пазарлък. Дискусията стана една мелодрама\", каза още той.\r\n\"Всички предложения, които са свързани с промени, трябва да почиват на съдържание и смисъл. Здравната каса няма никаква връзка с плащането на болничните и осигуряването, освен че в нея работят лекари. Това са съвсем различни системи. Смятам, че това е безсмислено предложение\", коментира пред БНТ предложението на управляващите Христина Вучева, бивш министър на финансите.\r\n\"Изведнъж, ни в клин, ни в ръкав, по повод някаква среща, някъде, някой вади от джоба предложение - много са фалшивите болнични дайте да ги намалим. Как? Няма да ги плащаме. Не плащаме, няма фалшиви болнични. Това е нон сенс. Значи, работодатели и работници се осигуряват, а после ние им казваме, няма да ви плащаме обезщетение, въпреки че сте си го платили. Има нещо много грешно в този подход.\", категоричен беше и Иван Нейков от Балкански институт по труда и социалната политика пред БНТ.       Това е \"толкова глупаво предложение, че се надявам министър-председателят да се  намеси и да спре тази глупост\", категорична беше Вучева.\r\nЗащо работодателите започнаха да плащат първите 3 дни от болничния? Това беше временна, кризисна мярка, припомни Нейков и продължи: \"Смисълът беше, че работодателят, стоейки най-близко до работника, ще упражнява най-добър контрол.\" Според Вучева точно обратното, при въвеждането на мярката \"самите работодатели пращаха работника да иска болнични, за да пестят разходи, тъй като имаше предприятия със зативащи функции. Работодателите искаха да задържат работниците, но някой друг да им плаща.\"\r\nНе може да се обвързва предложението за увеличаването на минималната пенсия с намаляването на болничиня, за да се балансира бюджета на ДОО, категоричен е Нейков. \"Нищо общо няма плащането на болничните и размера на пенсиите, те идват от два различни и не свързани по между си фондове. Няма как да изтъргуваш по-високи пенсии срещу по-малко болнични.\"\r\nМного голяма част от нарушенията не са при майчинството и трудовите злополуки, а при общите заболявания. Затова, една от мерките за повишаване на контрола може да бъде, ако болничния лист е за 3 дни с общо заболяване, да се задължи пациентът на 3-тия ден да иде на контролен преглед. Така хем объркваш плановете на този, който лъже, хем увеличаваш контрола. И ако не ида на контролен преглед, да не се активира болничния лист. Има и друг вариант, личните лекари да започват да дават вместо до 14 само до 7 дни болнични, например. До 14 дни да трябва лекарска комисия, т.е. трябва да търсим мерки за повишаване на контрола. Тези две мерки предложи Иван Нейков.\r\nТова са палиативни мерки, контрира го Вучева. \"Да се лъже стана ежедневие От това няма да се оттървем. Усилията трябва да са в посока, това е истинският огромен проблем, по който трябва да се работи с години. Всичко друго, както и това с болничния, е губене на обществено време. Това е безумие.\"    ", "date": "2019.11.18", "title": "Хасан Адемов: Предложението за първия ден от болничния е направено по нелегитимен начин "}
{"url": "https://www.actualno.com/health/svetovno-priznatijat-onkolog-prof-d-r-keskin-idva-za-izvynredni-konsultacii-v-sofija-na-30-noemvri-2019-news_1406979.html", "text": "      На 30 ноември 2019 г. в София екипът на ЗИЦ „Медикъл Караджъ“, ще имаме удоволствието да посрещнем още веднъж в рамките на месеца топ онкологът проф. д-р Серкан Кескин. Проф. д-р Кескин идва отново извънредно, поради големия брой пациенти, желаещи да посетят неговите консултации. Той ще ни гостува в рамките на нашата инициатива да предоставим достъп на българските пациенти до най-съвременните и иновативни методи в медицината.   Консултациите с топ-онколога от Турция са подходящи за пациенти, нуждаещи се от второ мнение относно своето заболяване. Също така биха били полезни за всички пациенти, които се интересуват от възможността за лечение в чужбина, в частност от лечение в Турция. Кой е проф. д-р Серкан Кескин?  Проф. д-р Серкан Кескин завършва Медицинския факултет към Тракийския университет през 2001 г. Впоследствие той специализира „Вътрешни болести“ и „Медицинска онкология“. Към момента проф. д-р Кескин ръководи Отделението по медицинска онкология в болница „Мемориал Шишли“ в Истанбул. Там той прилага индивидуализирани иновативни терапии за лечение на рак. Проф. д-р Серкан Кескин е световно признат онколог със 70 научни публикации в международни издания. Също така той е член на редица професионални сдружения в Европа, САЩ и Турция.\r\nКакво е новото в лечението на раковите образования, което той прилага в практиката си?\r\nЛечението на рак бележи сериозно развитие през последните години. Това се доказва с факта, че ако през миналия век 5-годишната преживяемост при онкоболни пациенти е била около 50%, то в наши дни тя достига 80%.\r\nДнес лекарствените терапии за лечение на рак се разделят на три групи:\r\n1. Първата е химиотерапия. Тя унищожава раковите клетки. Тъй като при нея наред с раковите клетки обикновено се засягат и здрави клетки, химиотерапията в много случаи е свързана със значителни странични ефекти.\r\n2. Вторият метод са таргетните терапии или т.нар. „умни“ лекарства. Те се прицелват само в раковите клетки. Техният механизъм на действие е свързан с блокиране на сигналите, които казват на раковите клетки да се делят и размножават.\r\n3. Третият механизъм за овладяване на рака е имунотерапията. Тя активира клетките на имунната система за битка с раковите клетки и по този начин лекува болестта. Имунотерапиите вече се прилагат при много видове рак, а научните изследвания за прилагането им продължават.\r\nЗа по-успешно лечение на болестта, проф. д-р Кескин прилага в работата си генетично картографиране на рака. За да се повиши успеваемостта и намалят страничните ефекти при справянето с болестта, за него е важно да се прилага персонализирано лечение на рака, което да е съобразено с типа на заболяването и конкретния пациент. Чрез генетичното картографиране на рака се визуализира вътрешността на раковата клетка и се установява степента на увреждане.  NGS (Next Generation Sequencing) NGS (Next Generation Sequencing) е методът, който се определя като ново поколение на секвениране. Той се осъществява чрез изследване на раковата тъкан или с обикновен кръвен тест. Това изследване подпомага избора на най-подходящата терапия, която ще въздейства най-ефективно върху туморните клетки с по-малко странични ефекти за конкретния пациент.\r\nНапример при пациент с рак на гърдата с взимането на клетъчни или кръвни проби се осъществява генетичното изследване на болестта. Въз основа на изследването се определя лекарството, което ще се използва и се конфигурира планът за лечение. По този начин оздравяването на пациента ще се реализира чрез избиране на по-ефективното лечение и използването на лекарства с по-малко странични ефекти.\r\nЗа по-високата успеваемост при лечението на рак е необходимо да се прилага комплексен подход при всеки отделен случай. И макар днес ракът да е в групата на лечимите заболявания, за успешното му лечение след поставяне на диагнозата е необходима съвместна преценка и работа на различни специалисти в тази сфера. При планиране на лечението се вземат предвид допълнителни данни като възраст на пациента, други придружаващи заболявания, индивидуални предпочитания на болния и психо-социалното му състояние.\r\n„Само пероралното или венозно приложение на правилното за болестта лекарство при болния от рак не може да се счита за успех. Тайната се крие в обичта и уважението към човека. Усилието да се вдъхне надежда, както и доверието на самия пациент и неговото семейство, са също неизменна част от успешното лечение“, подчертават специалистите от болница „Мемориал“.\r\nВсички пациенти с онкологични заболявания, които желаят да се възползват от възможността за безплатни консултации с проф. д-р Серкан Кескин в София на 30 ноември 2019г., : и .\r\nПо време на безплатните консултации пациентите трябва да представят всички медицински документи, с които разполагат по случая си до момента. Само така консултацията може да бъде максимално полезна за тях.\r\nИмайте предвид, че прегледи няма да бъдат извършвани по време на консултациите. Безплатните консултации се провеждат на база медицинските документи, с които разполага пациента към момента. ", "date": "2019.11.18", "title": "Световно признатият онколог проф. д-р Кескин идва за извънредни консултации в София на 30 ноември 2019"}
{"url": "https://www.actualno.com/society/kluchovi-aktivi-na-olineza-otivat-na-tyrg-zaradi-dylg-kym-izgonen-sydrujnik-news_1407218.html", "text": "      Ключови активи на компанията за производство на лютеница и майонеза „Олинеза“ отиват на търг заради дълг към през 2015 г. Това са , сред които са главният офис на фирмата в Костинброд, цеха за салати и складове за готова продукция. . Според експерти това , което е сред добре познатите имена в хранително-вкусовия бранш.   Основата на възможността тези имоти да бъдат обявени за публична продан е , от август 2018 г. Двата акта на магистратите обявяват за нищожна продажбата на имотите от фирмата-собственик на „Олинеза“ – „Партньори“ АД на „Олинеза Премиум“ на 8 декември 2015 г. Съдиите преценяват, че продавачът е действал с цел да намали платежоспособността си и така е увредил интересите на кредитора, като е създал затруднения той да вземе дължимите му пари – Купувачът също е знаел, че продавачът дължи суми на свой кредитор, приемат съдиите.  Ключов момент за постигането на справедливост е и тълкувателно решение на гражданската и търговски колегии на ВКС, взето на 9 юли тази година, с което се . Нормата предвижда, че кредиторът може да иска да бъдат обявени за недействителни спрямо него действията, с които длъжникът го уврежда, ако длъжникът при извършването им е знаел за увреждането. Кръстена е на полският претор (съдия в Древен Рим, б.а.) Павел. Претор в превод означава „предводител“. Върховните съдии решават, че Защитата на кредитора по чл. 135 от Закона за задълженията и договорите (ЗЗД) е приложима по отношение на извършени от поръчителя разпоредителни действия. Второто решение е, че е налице връзка на преюдициалност по смисъла на чл. 229, ал. 1, т. 4 от ГПК между производството по предявен от кредитора иск за вземането му и предявен иск по чл. 135 от ЗЗД за на извършени от длъжника действия, увреждащи кредитора. Третото е, че „защитата на кредитора по чл. 135 от ЗЗД при последваща разпоредителна сделка, извършена от лицето, в чиято полза длъжникът се е разпоредил с имуществото си, е чрез предявяване на иска по чл. 135, ал. 1 от ЗЗД за недействителност по отношение на него не само на първоначалната сделка с имуществото на длъжника, но и на последващите сделки, които го увреждат. Исковете могат да бъдат предявени и самостоятелно, но при наличие на предпоставките на чл. 213 от ГПК следва да бъдат разгледани в едно производство“. Съдружникът Красимир Генов е изгонен от „Партньори“ АД през лятото на 2015 г., а половин година по-късно компанията започва разпродажба на имоти. . На 20 септември собственикът Христо Кръстев заедно с Иван Янков, изпълнителен директор на завода, продават общо 29 броя търговски марки и 6 броя промишлен дизайн на „Тритон“ ООД След това на 15 октомври продава 8 имота на дружеството за 1 200 00 лв. при пазарна цена от 1 509 200 лв. На 8 декември с подписа на Иван Янков, но подбуден от Христо Кръстев са продадени още 15 имота, собственост на „Партньори“ АД. Купувач е „Олинеза Премиум“, представлявано от Христо Кръстев. Продажбата е за 548 588 в. при пазарна оценка 1 542 006 лв., става ясно от обвинителния акт срещу Кръстев на Софийска градска прокуратура от юли 2018 г. Той е срещу Христо Кръстев, майка  му Лилия Христова и изпълнителния директор на завода Иван Янков.   . В определението си върховните съдии цитират доказателствата. „Партньори“ АД се представлява от Иван Янков, а „Олинеза Премиум“ ООД от Христо Кръстев. Кръстев е член на СД на „Партньори“ АД и съдружник-управител на „Олинеза Премиум“ ООД. Съдружник в „Олинеза Премиум“ ООД е и Иван Янков, който е и член на СД в „Партньори“ АД. Кръстев и Янков са взели участие, както в ОС на акционерите на „Партньори“ АД, така и в общото събрание на съдружниците на „Олинеза Премиум“ ООД. Органите на двете дружества са взели решение за покупко-продажба на имотите, като Кръстев и Янков са участвали в гласуването на решенията, приети единодушно. Седалището и адресът на двете дружества са идентични. Изложени са и съображения за наличие на роднинска връзка между Христо Кръстев и Мария Кръстева, негова сестра и съдружник в „Партньори“ АД и Лилия Христова – майка на Христо Кръстев и Мария Кръстева, която е заместник председател на „Партньори“ АД. При така установените доказателства Софийския Апелативен съд е приел, че по отношение на двете дружества – „Партньори“ АД и „Олинеза Премиум“ ООД са налице хипотези на свързани лица по смисъла на §1 ал.1 т.1, т.3 и т.4 и §1 ал.2 от ДР на ТЗ. С оглед на това е прието, че се е осъществил правноралевантният факт – знание за увреждане, както от длъжника – „Партньори“ АД, така и от третото лице - „Олинеза Премиум“ ООД“, пишат върховните съдии. .\r\nБитката между съдружниците в „Олинеза“ продължава вече 4,5 години. В началото на 2015 г. притежателят на 60 на сто от завода Александър Найденов започва да прехвърля собствеността на общо 29 броя търговски марки и 9 броя промишлени дизайна и учредява с тях особен залог в полза на кипърската офшорка \"Аносеп Ентърпрайзис Лимитед\". Залогът трябва да обезпечи договора за покупко-продажба между \"Аносеп\" и \"Олинеза\" за 15 млн. лв., сключен на 17 юли 2015 г.    . Той намалява дела на съдружника в собственика на „Олинеза“ „Партньори“ АД Красимир Генов от 50 на сто на 2,02 на сто и . През зимата на 2015 г. Кръстев започва да прехвърля имотите на „Олинеза Премиум“ и на практика източва компанията. За престъпленията е сезирана и Софийска градска прокуратура, която през юли 2018 г. излиза с обвинителен акт срещу Христо Кръстев, майка  му Лилия Христова и изпълнителния директор на завода Иван Янков.  – чл. 212 за използване на документи с невярно съдържание, чл. 203 за длъжностно присвояване в особено големи размери, представляващо особено тежък случай, при което лишаването от свобода е до 30 години, чл. 220 за сключени неизгодни сделки и чл. 255 за укриване на данъци.\r\nЛюбопитен факт е, че миналата година Христо Кръстев нае бившата приятелка на бившия си съдружник Александър Найденов - Елен Колева, за да рекламира лютеница и горчица с марката „Олинеза“. В началото на тази година  се появи в предаването „Шеф под прикритие“, за да спаси част от репутацията си. През юни пък за и постанови незабавно прекратяване на нарушението. Сумата е 0.1 на сто от нетните приходи от продажби на дружеството за финансовата 2018 година.\r\nСега „Олинеза“ е на път да се раздели с ключови имоти и на практика да реформира дейността си, за да не загине. И да се моли в бъдеще да не попада на „предводители“ като Красимир Генов, който не се отказа да ходи по съдилища, за да търси справедливост срещу измамниците.  ", "date": "2019.11.18", "title": "Ключови активи на „Олинеза“ отиват на търг заради дълг към изгонен съдружник"}
{"url": "https://www.actualno.com/society/novini-ili-novini-kartinata-na-pechata-za-18-noemvri-news_1407138.html", "text": "              Обвиняемите за най-голямата фабрика за контрабандни тютюневи изделия /по определението на премиера Бойко Борисов/ се разминаха с мижави присъди, и то благодарение на прокуратурата, разкрива вестникът. В петък съдът одобри сключените споразумения между държавното обвинение и задържаните при спецакцията в пловдивското село Труд осем чужденци и четирима българи. Въпреки че стойността на конфискуваните цигари надхвърля 2 млн. лв., а самият Борисов заяви, че държавният бюджет е губел месечно между 15 и 20 млн. лева от дейността на цеха, 2/3 от подсъдимите получиха условни присъди. Осъдените ефективно пък няма да лежат повече от година и 4 месеца.   БСП отива на вътрешнопартийни избори тотално разделена. Това стана ясно след 7 часа заседание на Националния съвет на социалистическата партия, пише медията. Вътрешната опозиция не успя да наложи исканията си за промяна на устава за избор на председател на БСП и пълният цикъл на вътрешен вот ще мине и през пряк избор на председател. До оставка на председателя на БСП Корнелия Нинова така и не се стигна. От ежедневника анализират на \"американската мечта на BG политиците\".  От 1990 г. насам няма български президент или премиер, който да не е настоявал, дори молил за среща с актуалния домакин на Белия дом. “Аз снимка до камината в Белия дом си имам.” Така премиерът Бойко Борисов опитваше да неглижира упреците преди година, че нарочно е решил той да води делегацията на България за годишната сесия на ООН в Ню Йорк вместо президента Румен Радев. Намеците бяха, че го е направил само защото Радев има снимка с американския президент Доналд Тръмп, а пък Борисов си нямал.     Медията се спира на предложение болничните от джипитата да се ограничат до 7 дни. Тази мярка срещу прекомерния им брой особено по празниците предложи социалният министър Румен Петков по време на посещението си в град Елена и уточни, че става въпрос за тези, които се дават от личните лекари.Министерството на труда и социалната политика предлага 15% увеличение на заплатите на работниците в социалния сектор за 2020 г., за да спрат протестите. Той призна, че в системата има текучества, причината за което били ниските възнаграждения и голямото натоварване ", "date": "2019.11.18", "title": "Новини или Novini: Картината на печата за 18 ноември"}
{"url": "https://www.actualno.com/america/samolet-s-hilari-klintyn-na-borda-kacna-avarijno-v-nu-jork-news_1407187.html", "text": "      Самолет с бившия държавен секретар на САЩ Хилъри Клинтън на борда, летящ от Ню Йорк до Вашингтон, беше принуден да се върне обратно и да извърши аварийно кацане поради неизправност, съобщи CNN, позовавайки се на свой източник.      Според телевизията, цитиран от БГНЕС, самолет на American Airlines се върнал на летището в Ню Йорк в 15:15 часа местно време в неделя, след като един от пилотите забелязал неизправност.   Пилотите казва, че на няколко километра от летището, машината започнала да се тресе. Служител на летището забелязал дим и намерил метален фрагмент от излетелия самолет.\r\nПътниците, които летяха с този полет, са били качени на друг самолет за Вашингтон и са пристигнали в столицата малко по-късно.   ", "date": "2019.11.18", "title": "Самолет с Хилари Клинтън на борда кацна аварийно в Ню Йорк"}
{"url": "https://www.actualno.com/politics/sdrujenie-promeni-v-zakon-shte-postavjat-advokatite-na-kolene-news_1407129.html", "text": "      Внесеният от депутати проект за промени в Закона за адвокатурата (ЗА) засилва репресията и поставя адвокатите на колене. Това заявява Обединението на свободните адвокати (ОСА) в становище по измененията, в което те призовават народните представители да не ги подлагат на обсъждане, защото не само че не решават проблемите на гилдията, но и ги задълбочават.      Председателката на правната комисия Анна Александрова (ГЕРБ), Иглика Иванова-Събева (ГЕРБ), Емил Димитров (Обединени патриоти) и Симеон Найденов (Воля) внесоха проект за промени в ЗА).   Според ОСА предложенията ще бъдат обсъдени на първо четене още тази сряда. Затова сдружението отправя острите си възражения срещу тях в отворено писмо до всички депутати, както и до Висшия адвокатски съвет ( ).\r\nОсвен него, от ОСА изпращат и детайлен анализ на предложенията в специално становище.  В него се казва, че болната тема на адвокатската общност са неясните дисциплинарни производства, а със законопроекта те не само, че не получават добра и съобразена с европейските правила регулация, а още повече се увреждат правата и интересите на гилдията. Проблемите тук са няколко. Първият е в действащата уредба, която не позволява съдебен контрол над дисциплинарните санкции на редовите адвокати, а само на тези на членове на ръководните органи. Като от ОСА подробно разясняват, че това не само че е дискриминационно, но и погазва основни принципи на правото на ЕС. Сега със законопроекта се добавят два други два проблема. Първият е, че в него се предлага създаването на разпоредба, която въвежда ново общо формулирано основание за образуване на дисциплинарно производство срещу адвокат – за  „неизпълнение на други задължения, предвидени в този закон, в Етичния кодекс на адвоката, в актовете на Висшия адвокатски съвет или в решенията на органите на адвокатската колегия“.       Вторият проблем е свързан с друго предложено изменение в ЗА. С него в чл. 7 от ЗА, който на пръв поглед се отнася само за обжалването на решенията за отказ за приемане в колегия, се записва, че Върховният касационен съд ще се произнася само по направените оплаквания, без да събира нови доказателства. Всъщност обаче редът, предвиден в чл. 7 ЗА, е този, по който се обжалват и други решения на органите на адвокатурата, в това число тези за избори на техни членове, както и решенията на Висшия дисциплинарен съд (когато са санкционирани членове на местното или висшето ръководство на гилдията).\r\nОт ОСА подчертават, че така ВКС ще бъде лишен от възможността за разкриване на обективната истина и обръщат внимание на момента, в който се прави предложение за подобни изменения. „Като се отчете обстоятелството, че скоро предстоят избори за органи на адвокатурата (не е случайно, че и другите внесени със същото предложение промени касаят именно изборния процес в Адвокатурата, въпреки наличието на множество други сериозни и приоритетни проблеми, които тя има), както и че сред адвокатите все по-широко се обсъжда необходимостта от търсене на дисциплинарна отговорност на сега действащите членове на Висшия адвокатски съвет, лесно е да се отговори на въпроса „Cui bono?“ предложението на вносителите. Не можем да не отбележим и обстоятелството, че то идва в момент на разгорещени дебати относно пълната липса на съдебен контрол спрямо останалите актове на органите на адвокатурата“, пишат от сдружението.\r\nИ разясняват какъв ще е ефектът от натрупването на трите проблема в регулацията на професията: „Дисциплинарна отговорност може да се носи само за нарушение на нормативен акт. Доколкото, нито правомощията по закон на ВАдвС , нито тези на адвокатските съвети позволяват намеса в работата на адвоката, то възможността с решения на тези органи да се търси незаконно ограничаване или свърхрегулиране на свободната адвокатска професия е изключително опасно и е възможно в редица случаи да доведе до нарушаване на Конституцията на Република България. Тази така широка и неясна възможност за всякакви решения на органите, които да водят до дисциплинарна отговорност при неизпълнение, поставя под съмнение обективността на дисциплинарнонаказващия орган и му дава възможност за злоупотреби и поръчкови производства срещу неудобни адвокати“.\r\nОСА определя неограниченото разширяване на списъка с дисциплинарни нарушения за адвокатите в комбинация с липсата на съдебен контрол като силно притеснително. „То укрепва дисциплинарната власт на ВДС, като репресира в още по-голяма степен членовете на адвокатурата. Като прибавим и изменението по параграф 1, с което се прави опит да се ограничи пълното съдебно обжалване на актовете на адвокатурата пред съд, адвокатите ще бъдат поставени на колене и без право на защита. А зависимият, страхливият и несвободен адвокат, не може да изпълни конституционно вмененото му задължение по чл. 134 от КРБ за защитава правата и законните интереси на гражданите. Такава адвокатура няма как да е свободна, независима и самоуправляваща се!“.\r\nВ становището си от сдружението коментират и предложението в проекта, с което се прави опит да се отговори на решението на Съда на ЕС, с което преди две години той постанови, че минималните адвокатски хонорари с тази им регулация застрашават конкуренцията. Депутатите предлагат в закона да се запише, че минималните възнаграждения се определят от Висшия адвокатски съвет „въз основа на функционален анализ на адвокатската дейност, при който се отчита обема и сложността на предоставяната правна помощ, материалния интерес и другите защитавани права и интереси, и отговорността на адвоката“. Подобно предложение направи и самият ВАдС. Освен това се предвижда да отпадне дисциплинарната отговорност за адвокатите, ако договорят хонорар по минимума.      Според ОСА обаче така съвсем не се изпълняват изискванията на правото на ЕС, които коментира съдът в Люксембург в решението си за хонорарите на българските адвокати.\r\nВ становището си от сдружението посочват, че решението на СЕС ще бъде изпълнено само ако „тарифите се определят при спазване на установени със закон критерии от обществен интерес и публичните органи не делегират правомощията си за одобряване или определяне на тарифите на частни икономически оператори“. „Именно такова делегиране на правомощията от държавата към Висшия адвокатски съвет се извършва с предложената уредба. Това се прави при ясното указание на СЕС, че двете посочени по-горе условия следва да са налице кумулативно: както критериите от обществен интерес да бъдат ясно разписани в самия закон, така и окончателният акт по одобрение на тарифите да не се приема от Висшия адвокатски съвет, а от публичен орган, какъвто е НС – чрез закон“, заявяват от Обединението на свободните адвокати.\r\nВ становището си те излагат и серия от други възражения срещу предложението изменения, а в отвореното си писмо отправят призив към народните представители: „Обръщаме се с дълбока загриженост и надежда към Вас, че разумът и законността ще надделеят, и сега предложените текстове на ЗИДЗА от депутатите Анна Александрова, Емил Димитров, Иглика Иванова-Събева и Симеон Найденов не може и не следва да бъдат приети! Разчитаме да защитите и правата и законните интереси на гражданите, чрез предоставяне възможност за изпълнение на конституционно вмененото задължение на адвокатите по чл. 134 от КРБ да защитават клиентите си свободно!“. От ОСА заявяват, че в противен случай ще бъдат принудени да сезират институциите на ЕС , както и международните адвокатски организации за посегателството върху правата на адвокатите, пряко рефлектиращи и върху правата на гражданите, които защитават,както и за нарушенията на европейското право. ", "date": "2019.11.18", "title": "Сдружение: Промени в закон ще поставят адвокатите на колене"}
{"url": "https://www.actualno.com/blagoevgrad/byrkotijata-s-evrofinansiraneto-za-am-struma-prez-kresnenskoto-defile-skoro-moje-da-mine-i-prez-ep-news_1407190.html", "text": "      Евродепутатът от \"Демократична България\" Радан Кънев е внесъл предложение в комисията по петициите на Европейския парламент да се гласува петиция срещу изграждането на магистрала \"Струма\" през Кресненското дефиле, , позовавайки се на информация от друг евродепутат - зам.-председателят на ВМРО Ангел Джамбазки.      Според Джамбазки, като член на въпросната комисия Кънев е поискал да бъде гледана петиция на организацията \"За да остане природа в България\" по въпроса. Лице на тази организация е Тома Белев, който стана общински съветник в София.   С петицията се иска спиране на проекта, защото той ще се окаже пагубен за екологичните системи в Кресненското дефиле. Комисията по петициите на Европарламента може да остави документа  отворен или да го затвори. В първия случай текстът се гласува и това  може да даде повод на други органи и институции да вземат отношение по  петицията. Във втория тя остава в архивите на комисията, но никой не е  длъжен да вземе отношение.\r\nАко факт стане първият вариант, то строежът на \"Струма\" може да се забави. Буквално преди 2 дни кой да построи 13,2 километра от трасето - участъка Кресна - Крупник, посока Кулата - София, т.е. по новото трасе, което трябва да е извън Кресненското дефиле, източно от него. Предстои да бъде избран и изпълнител за втората отсечка на новото трасе.  Огромният проблем с това трасе обаче е, че ЕК всъщност е готова да спре европарите за този проект - защото става въпрос за проект, който всъщност няма ОВОС, както и това, че графикът за изграждане и исканите от България пари са \"необмислени\" и/или \"сгрешени\". Освен това – има нарушение на евродирективи (Директива за местообитанията, Директива за птиците и Директива по ОВОС). Повече подробности научете в ! ", "date": "2019.11.18", "title": "Бъркотията с еврофинансирането за АМ \"Струма\" през Кресненското дефиле скоро може да мине и през ЕП"}
{"url": "https://www.actualno.com/society/prognoza-za-vremeto-18-noemvri-ponedelnik-news_1407168.html", "text": "      Днес над страната ще преобладава облачно, в равнините и мъгливо време. Това съобщи за Агенция „Фокус“ дежурният синоптик Красимир Стоев от Националния институт по метеорология и хидрология. На места в западните и южните райони ще превали слаб дъжд. Временни разкъсвания на облачността ще има над североизточните, а към края на деня и над югозападните райони. Вятърът ще се ориентира от юг-югоизток и ще е до умерен. Преобладаващите минимални температури ще бъдат между 8° и 13°, а максималните – между 15° и 20°.      Над Черноморието облачността ще е значителна, без валежи. Ще духа до умерен юг-югоизточен вятър. Максимални температури на въздуха: 13°-15°. Температурата на морската вода е 18°. Вълнението на морето ще бъде 2-3 бала.   Над планините ще преобладава облачно и мъгливо време. На места, главно в масивите от Западна и Южна България ще превали дъжд, над 2500 метра – сняг. Ще духа силен югозападен вятър. Максимална температура на височина 1200 метра около 11°, на 2000 метра – около 6°.\r\nАтмосферното налягане слабо ще се понижи, но ще остане малко по-високо от средното за ноември.  Във вторник южният вятър временно ще отслабне. Над по-голямата част от страната облачността ще е значителна, но ще е почти без валежи, само на отделни места в южните райони ще превали слаб дъжд. Временни разкъсвания и намаления на облачността ще има в Североизточна България. В сряда вятърът от югоизток отново ще се усили, особено в източната половина от страната. Ще преобладава облачно време и от запад на изток през деня и през нощта срещу четвъртък на много места ще превали дъжд. Температурите ще започнат да се понижават. В четвъртък от изток ще продължи да нахлува сравнително хладен въздух. Ще бъде предимно облачно, с прекъсвания и на места ще превалява дъжд, над около 1800 м - сняг. Температурите ще бъдат с малък дневен ход. ", "date": "2019.11.18", "title": "Прогноза за времето - 18 ноември (понеделник)"}
{"url": "https://www.actualno.com/art/vylshebnijat-kervan-otnovo-gostuva-v-stolichna-biblioteka-s-fotoizlojba-news_1407134.html", "text": "      На 18.11.2019 г. от 18:30 ч. в галерия \"София\" на Столична библиотека пътешествениците Маги и Цветин от \"Вълшебния керван\" ще открият своята фотоизложба \"Картини от Един свят\", посветена на племенните култури.  Заповядайте в джунглите на тропичния свят, из далечни архипелази, островни държави и атоли при племенните общности и традиционни култури на Земята. Изложбата ще ви отведе сред малко познати племена живеещи в хармония със заобикалящата ги природа. На откриването Маги и Цветин ще ви почерпят с изненади и разкази за личните си преживявания сред традиционните общества от остров Борнео, Ява, Сулавеси, Папуа Нова Гвинея, Соломонови острови, Фиджи, Вануату и малко познатите планински етноси на Южен Китай.      Керванът ще си вземе и последно довиждане преди да поеме на новата си експедиция „Пътеките на Източна Африка“, пътешествие с предвидено времетраене от поне половин година през африканския континент на автостоп и пеш.   Можете да видите изложбата от 18 до 28 ноември вкл. в галерия „София“ на Столична библиотека.\r\nВход свободен!   ", "date": "2019.11.18", "title": "\"Вълшебният керван\" отново гостува в Столична библиотека с фотоизложба"}
{"url": "https://www.actualno.com/politics/glas-ot-prokuraturata-imashe-inspiriran-ulichen-natisk-sreshtu-izbora-na-ivan-geshev-news_1407199.html", "text": "      За пръв път се проведе толкова прозрачна процедура за избор на главен прокурор. Това заяви Владимир Николов, член на УС на прокурорите.      За мен коментарите за натиск са необясними. Считам, че трябва да бъде зачетено мнението на стотиците прокурори и следователи като професионалисти. Ние зачитаме и уважаваме срещуположното мнение, обясни Николов, който напомни, че Прокурорската колегия на ВСС единодушно подкрепи Гешев. Николов добави, че било много лесно \"анонимно\" да се мятат яйца и кофички с кисело мляко по сградата на ВСС. Той видя \"недостойна кампания\" и \"инспириране на уличен натиск\".   Лично за мен не е проблем, че Иван Гешев се оказа единствен кандидат, подчерта прокурорът. По думите му, главният прокурор трябва да се ползва с доверието на всички органи, които участват в досъдебната фаза.\r\nНикога не бихме си позволили да оспорваме самоуправлението на съдиите, посочи Николов относно призива на Съюза на съдиите президентът Румен Радев да не подписва указа за назначаване на Иван Гешев. Прокурорът не видя и разделение между съдиите и прокурорите, като не поиска да коментира как предходни избори се решавали в други сгради, не в тази на ВСС. Цацаров визираше избора на Лозан Панов като председател на Върховния касационен съд (ВКС).  На нас ни трябва главен прокурор на резултатите, отсече за финал Николов. Той каза и, че прокуратурата била една от най-реформираните системи, без да влезе в темата за правомощията и властта на обвинител номер едно. ", "date": "2019.11.18", "title": "Глас от прокуратурата - имаше инспириран уличен натиск срещу избора на Иван Гешев"}
{"url": "https://www.actualno.com/cosmos/vijte-kak-se-kazva-naj-otdalechenijat-svjat-izsledvan-ot-chovechestvoto-news_1407155.html", "text": "      На 1 януари тази година сондата на НАСА „New Horizon” достигна отдалечен, малък обект в Пояса на Кайпер, известен като 2014 MU69. Това е най-отдалеченият свят, изследван някога. Сега той вече има ново име: Арокот. Думата е от езика на индианското племе Поухатан и означава „небе“, предаде БГНЕС.      Името бе представено на Международния астрономически съюз (IAU) и Центъра за малките планети от екипа на „New Horizon“ със съгласието на старейшините и представителите на племето Поухатан. То беше обявено официално на церемония в централата на НАСА във Вашингтон.   \"Ние приемаме с благодарност любезния подарък от хората на племето Поухатан \", каза в изявление Лори Глаз, директор на Отдела за планетарни науки на НАСА. \"Даването на името „Арокот“ подчертава силата и издръжливостта на коренния индиански народ. Наследството им продължава да бъде пътеводна светлина за всички, които търсят смисъл и разбиране на произхода на и небесната връзка на човечеството.\", допълни ученият.\r\nАрокот е обект с дължина 36 километра, съставен от две тела, които са се слели в особена форма. Той обикаля около Слънцето на всеки 298 години и когато “New Horizon” прелетя край него, той беше на 6,49 милиарда километра от нашата звезда. Това е първият поглед отблизо на небесен обект от този тип и най-отдалеченият свят, изследван някога от човечеството.  Прякорът на обекта беше „Ултима Туле“, което означава „отвъд познатия свят“ и наречен на легендарния регион или вероятно остров, смятан за най-северното място, изобразено на древните гръцки и римски карти.\r\nАрокот е открит от член на екипа на „New Horizon“ през 2014 г. Според конвенциите за именуване, екипът, който го е открил, получава привилегията да избере името на обекта. Екипът реши да свърже този свят с езика на местните хора, обитаващи района, в който се намира откривателската лаборатория. В случая това е Мериленд, базата на космическия телескоп Хъбъл и на „Нови хоризонти“.    ", "date": "2019.11.18", "title": "Вижте как се казва най-отдалеченият свят, изследван от човечеството "}
{"url": "https://www.actualno.com/asenovgrad/obs-asenovgrad-se-sybira-izvynredno-sled-rabotno-vreme-tazi-srjada-news_1407148.html", "text": "      Тази сряда (20.11.19 г.) съветниците на Асеновград се събират извънредно, след работно време. Поводът за извънредното заседание на новосформираниия в града е обусловен от две точки. Първо, ще бъде съставена комисия, която да изготви Правилник за организацията и дейността на местния парламент за мандат 2019 г. - 2023 г. Втората точка пък касае избора на заместник-председатели на Общински съвет-Асеновград.      Междувременно, в състава на съветниците има нови промени. Рокада е направена в групата на ПП ГЕРБ в града. Засега не става ясно какви са причините Чолаков да се откаже от участието си в местния парламент, ден след като положи клетва като съветник. Припомняме, че Радослав Янков си спечели доверието на 337 асеновградчани. За да влезе от първия път не му достигнаха около 70 преференции.    ", "date": "2019.11.18", "title": "ОбС-Асеновград се събира извънредно след работно време тази сряда"}
{"url": "https://www.actualno.com/celebrate/sv-mychenik-platon-news_644794.html", "text": "      Св. Платон се родил в гр. Анкара (Мала Азия) от благочестиви родители, които го възпитали в християнския закон. Брат му Антиох умрял като мъченик, а скоро след това и младият Платон бил повикан на съд за вярата. Управителят на страната се стараел да го склони да се отрече. “Запази живота си!” – казал му той.      - Та аз това и правя – отговорил Платон. – Аз се спасявам от вечна смърт и търся безкраен живот.   - Нима две смърти има? – запитал управителят.\r\n- Две – отговорил Платон. – Една временна, друга вечна. Също така и два живота има: един кратък, а друг безкраен.  - Остави тия басни и се поклони на боговете! – увещавал го управителят.\r\n- Не се надявай, че ще ме склониш – казал Платон. – Ни огън, ни рани, ни ярост на зверове, ни смазване на всички мои членове – нищо няма да ме раздели от живия Бог.   Управителят заповядал да отведат Платон в тъмница. Пред тъмницата се събрал много народ, сред който имало и християни. Платон, обръщайки се към тях, казал гръмогласно: “Знайте, братя, аз страдам не за някакво престъпление, а единствено за изповядване на истинския Бог, Който е създал небе и земя и цял свят. Моля ви, християни, не се смущавайте, като гледате моите страдания! Много са скръбите на праведния, и от всички тях ще го избави Господ. Нека стоим твърдо на непоклатимия камък на вярата и да не се боим да претърпим страдание за благочестието, понеже несравними са страданията на сегашния век със славата, приготвена нам”.    След това мъченикът влязъл в затвора.\r\nТук, като паднал на колене той започнал да моли Господа Бога да му помогне да изтърпи докрай мъченията за вярата и да яви на неверниците Своята слава.\r\nГоспод чул и изпълнил молитвата на мъченика. Когато след една седмица го извели за разследване и управителят го подложил на най-ужасни изтезания, всичко се оказало безсилно. Платон останал здрав и невредим и гръмогласно славел и благодарял на Бога. След това дълго го мъчили чрез глад в тъмницата и най-после, като се убедили, че нищо няма да го преклони да се отрече от вярата си, осъдили го на смърт. Платон с молитва приел смъртния удар. Бил посечен с меч в 266 година.     ", "date": "2019.11.18", "title": "Св. мъченик Платон"}
{"url": "https://www.actualno.com/politics/aej-iska-izvinenie-ot-vladislav-goranov-zaradi-komentar-pred-televizijata-na-bsp-news_1407203.html", "text": "       Асоциацията на европейските журналисти-България (АЕЖ) настоява министър Владислав Горанов да се извини на журналистката от БСТВ Нора Стоичкова или да си подаде оставката. Това се казва в официална позиция на АЕЖ.      Позицията е отговор на поведението на Горанов пред телевизията на БСП (БСТВ). В края на миналата седмица финансовият министър отговори рязко и не по същество на въпрос от червената телевизия за предложението да не се плаща първия ден от болничните, за което така и никой от управленската коалиция не пое конкретна отговорност като автор. Горанов заяви, че \"говорим за каквото преценим, че искаме да говорим, а не за каквото вие кажете\". На възражение от БСТВ, че журналистите задават въпроси, финансовият министър посъветва репортерката Нора Стоичкова да говори за субсидията, \"защото ще спрат парите\". \"Най-малкото, което Горанов дължи за тези две реплики, е извинение. Арогантното отношение на министъра е показателно за медийния комфорт, на който разчитат управляващите и който ги е разглезил до такава степен, че да излизат от равновесие след всеки въпрос, който не влиза в плановете им\", смята АЕЖ.  От АЕЖ искат \"ангажимент от страна на премиера Бойко Борисов, че натискът върху свободата на словото ще бъде преустановен и че няма да толерира арогантно отношение към журналисти от  страна на членове на кабинета му или партийни функционери на ГЕРБ\". Пълната позиция на организацията, която засяга поведението и на други представители на управляващите, можете да видите ! ", "date": "2019.11.18", "title": "АЕЖ иска извинение от Владислав Горанов заради коментар пред телевизията на БСП"}
{"url": "https://www.actualno.com/books/chik-ili-zashto-vzehme-ladata-news_1407137.html", "text": "      Не може да се каже, че Майк Клингенберг е любимецът на момичетата в класа. Нещо повече, той дори няма приятели. И никой никога не го кани на партито си. Свит и неуверен в себе си, Майк не е поканен и на „партито на годината“ - рождения ден на прекрасната Татяна, в която е влюбен.      Андрей Чихачов, наричан Чик, понеже дори учителите не могат да произнесат името му, е новият ученик в класа. Пристигнал някъде от Русия, и миналото, и настоящето му са обвявани от митове за руски мафиоти и подземни контакти. Чик се превръща в абсолютния аутсайдер на училището, който спи в клас и не признава авторитети - нито сред учителите, нито сред по-големите гимназисти.   Майк и Чик, две петнайсетгодишни момчета, по-различни от които не може да има. Но идва моментът, в който нещо ги свързва - Чик решава да отвлече влюбения Майк от мисълта за Татяна, като се пошляят с една раздрънкана „Лада“ из провинцията. И така започва най-невероятното пътешествие с открадната кола, през което момчетата срещат хора и виждат места, за чието съществуване лъскавата столица дори не подозира - обрасли в бурени, тайни фабрики, стар фашист, складиращ оръжие, момиче, живеещо по сметищата... В непрекъснато бягство от полицията, те преосмислят своята представа за света...\r\nЕдна книга, написана на непринудения език на младите, която се чете на един дъх, която подтиква към искрен смях, но и към размисъл. Отличена с Наградата на Германия за младежка литература.    ", "date": "2019.11.18", "title": "ЧИК или Защо взехме ладата"}
{"url": "https://www.actualno.com/chronicles/roden-e-lui-dager-news_1407126.html", "text": "      Той е роден през 1787 година в село Кормей ан Паризи. Дагер, използвайки опитите на Жозеф Нисефор Ниепс, разработва през 1839 г. първия практически осъществим фотографски метод (наречен дагеротипия), в който светлочувствителният материал е сребърен йодид. На 2 януари 1839 г. прави първата снимка на Луната.      На 35 години създава така наречената диорама – фантастична поредица от панорамна живопис, изложена със специални светлинни ефекти. Докато се занимава с нея, започва да мисли и за разработване на механизъм за автоматично възпроизвеждане на изгледи без помощта на четки и боя.   Първите му опити да създаде такъв апарат са безуспешни. През 1827 г. се запознава с Жозеф Нисефор Ниепс, който също се опитва да изобрети фотографски процес. Две години по-късно двамата стават съдружници. През 1833 г. Нисефор Ниепс умира, а Дагер продължава работата по проекта. През 1837 г. той вече е успял да разработи практичен метод за фотографиране, наречен на негово име дагеротипия.\r\nВ 1839 г. Дагер го показва публично, без да го патентова, а за награда френското правителство отпуска пожизнена пенсия и на него, и на сина на Нисефор Ниепс. Оповестяването на изобретението предизвиква голяма сензация. Дагер става герой на деня и е обсипван с почести, а дагеротипията бързо намира широко приложение. Скоро след това той престава да работи.   ", "date": "2019.11.18", "title": "Роден е Луи Дагер"}
{"url": "https://www.actualno.com/asia/ogneno-opustoshenie-v-goljam-universitet-v-honkong-sled-poreden-sblysyk-na-demonstranti-i-policija-video-news_1407175.html", "text": "      Огромен пожар избухна близо до сградата на Политехническия университет в Хонконг в резултат на сблъсъци между протестиращите и полицията, съобщава местната телевизия RTHK.        Съобщава се, че полицията е влязла в района на университета около 5:30 часа сутринта местно време след продължителни сблъсъци с демонстрантите, които окупираха сградата в продължение на няколко дни. Няколко души са арестувани, а в отговор на щурма, протестиращите започнаха да хвърлят коктейли \"Молотов\", което най-вероятно е предизвикало пожара.    До момента не е ясно дали има жертви и пострадали, посочва БГНЕС.\r\nПо-рано в изявление полицията съобщи, че радикални антиправителствени демонстранти са подпалили моста, свързващ кампуса на Политехническия университет с метростанцията. Органите на реда са използвали сълзотворен газ, за да разпръснат множеството.\r\nВ последните дни сблъсъците в Хонконг се ожесточиха, протестиращите промениха тактиката и започнаха да заемат университетски кампуси. От съображения за сигурност всички училища са затворени и няма да отворят в днес, 18 ноември.    Масови протести, провокирани от разглеждането на законопроекта за екстрадиция, се провеждат в Хонконг от началото на юни. Оттогава досега са задържани повече от 3600 души, най-младият от които е на 12 години. Над 1500 са хоспитализирани с различни наранявания. Ранени са повече от 400 полицаи. ", "date": "2019.11.18", "title": "Огнено опустошение в голям университет в Хонконг след пореден сблъсък на демонстранти и полиция (ВИДЕО)"}
{"url": "https://www.actualno.com/pernik/ekspert-jaz-studena-e-iztochen-bezogledno-news_1407216.html", "text": "      Шефът на ВиК и министърът на регионалното развитие и благоустройството - ресорният зам.-министър - това са лицата, отговорни за Това е мнението на хидроинженера инж. Георги Георгиев. Той обясни, че на ВиК дружеството са възложени операторските функции по експлоатиране на ВиК системата, а на министъра да координира дейностите в национален мащаб.      По думите му в закона е описано какво точно да се направи, за да не се допуснат подобни ситуации. Според него обясненията, че ремонтни дейности са довели до ситуацията е несериозно обяснение.   \"Язовирът е източен безогледно безпринципно и без спазването на методиките\", категоричен бе инж. Георги Георгиев и допълни, че в язовира е трябвало да има вода, която да компенсира периода на суша.\r\nСпециалистът припомни и че в края на 2017 година е отчетена 75% загуба на вода по водопреносната система. \" е трябвало незабавно да сигнализира, че има подобен проблем. Той трябва да има необходимия план за действия при такива случаи\", допълни още инж. Георги Георгиев в интервю за bTV.  Директорът на Вик Перник категорично отрече язовирът да е източен. Сушата ли е виновна? Справка показа, че през ноември в язовира е имало 15 590 млн. куб м вода от общ обем 25 200 млн. кубика. През ноември 2018 година те са вече едва 6 408 млн. кубика.       От данни на НИМХ става ясно, че по-суха от настоящата година е била 2000 година, а откъм приток към яз. Студена - 2011 е била най-неблагоприятната. Въпреки това режим на водата тогава не е бил необходим. \r\nВодата на яз. Студена стига до ВЕЦ \"Студена\"  и от там се разпределя по останалите звена. Най-голямото количество отива за Перник, следва разходът за промишлени нужди и Топлофикация. Ситуацията до момента От 18 ноември Перник влиза във воден режим - перничани ще имат вода от 5 до 10 ч сутринта, и вечер от 17 до 22 ч. Това предложение беше подкрепено от ВиК Перник и от областната управа.\r\nРежимът е съобразен с разхода от 1 млн. кубически метра вода месечно, обясни кметът на града Станислав Владимиров. Така Перник и околните села ще издържат 5 месеца с от язовир Студена, дори и да няма валежи.      Кметът Станислав Владимиров обвини водното дружество, че е подценило ситуацията, пропуснало е ценно време, в което е могло с по-леки мерки да избегне тежката катастрофа. На въпрос на БНТ дали подкрепя исканията за оставки във ВиК Перник, кметът на града каза, че трябва да се търсят причините, довели до ситуацията. \"Ще сезирам прокуратурата, надявам се да си свърши работата\", заяви той.\r\nПерничани също търсят виновника за пресъхналия язовир и заплашиха с протест. В града се говори, че водата е била изпусната умишлено, за да може да се ремонтира язовирната стена, но от ВИК Перник категорично отрекоха това да е причината за безводието.\r\nСпоред малкото валежи са довели до критичното ниво на водата в язовир Студена.\r\nВ момента се търсят варианти за отклоняване на водохващания, които не са собственост и не са в територията на ВиК- Перник към язовир Студена.\r\nВ понеделник се очакват резултатите от взетите проби от яз. Долна Диканя за това дали водата му става за питейни нужди. Ако тя се окаже е годна, започват проектански и строителни дейности, така че да захранва язовир Студена. ", "date": "2019.11.18", "title": "Експерт: Яз. \"Студена\" е източен безогледно "}
{"url": "https://www.actualno.com/politics/zashto-polovin-godina-prokuraturata-razmotava-alo-banov-sym-news_1407164.html", "text": "      Вече половин година прокуратурата държи на трупчета проверката по случая \"Ало, Банов съм\", свързан с министъра на културата Боил Банов и записите, огласени от депутата Елена Йончева. През февруари тя пусна разговори, на които се чува как се дават инструкции на служители на културното ведомство, които така да оформят документи, че строителят да не плати неустойки от над 700 000 лв. за забавянето на ремонта на столичното Ларго,       \"Проверката не е приключила с краен акт, в момента при нас няма материали\", коментира пред \"Сега\" шефът на спецпрокуратурата Димитър Петров. Той допълни, че с казуса се занимава не ръководената от него прокуратура, а по-високата инстанция - Апелативна специализирана. Имало и отделени материали от преписката, които пък били изпратени оттам във върховната прокуратура (ВКП). Защо те са изискани, какво се случва с тях и защо изобщо проверката се разтакава, остава неясно, въпреки отправените въпроси към пресцентъра на спецпрокуратурата.   Още в началото на май Апелативната спецпрокуратура изиска за инстанционен контрол материалите по преписката, с която обвинител от Спецпрокуратурата отказа да образува разследване срещу министъра на културата Боил Банов. Основният мотив за прекратяването бе, че записите можело да са \"манипулирани\" и че липсвали достатъчно доказателства. След това Елена Йончева предаде нови доказателства - мобилния телефон, с който са били записани разговорите.\r\n\"В понеделник ще внеса писмо до прокуратурата, в което искам да получа отговор на какъв етап е вторият ми сигнал\", обяви пред \"Сега\" евродепутатът Елена Йончева. Тя посочи още, че освен телефонните записи от левицата на държавното обвинение  са били предадени и други документи, чиято съдба също е неизвестна.  \"Скептична съм. Колко сигнала внесох в прокуратурата, при това доста сериозни - оформени след дълга работа на юристи. Като започнем от Хасково и \"Кумгейт\", после за строежа на оградата с Турция, та стигнем до \"Ало, Банов съм\". По нито един от тези сигнали документите не са ни върнати от прокуратурата и нямам информация какво се прави по тях\", допълни Йончева.\r\nНа всичкото отгоре миналата седмица стана ясно, че Банов и културното министерство безвъзвратно пропиляха шанса да получат неустойката от 754 хил. лв. за забавения ремонт на Ларгото, след като пропуснаха срока да обжалват предишните две съдебни решения пред най-високата инстанция - Върховния касационен съд. Освен това ще трябва и да платят солидна сума от 73 хил. лв. за разноски по делото.   Казусът с Боил Банов обаче не е единственият. Държавното обвинение вече цяла година крие и за престъпление по служба и търговия с влияние на финансовия министър Владислав Горанов. Както \"Сега\" писа наскоро, единственото, което е ясно по проверката, която стартира миналия ноември, че тя е в Специализираната прокуратура. Ръководителят ѝ Димитър Петров отказа да отговори на въпроси на \"Сега\" защо проверката се бави и дали е образувано дело, или пък е поставен отказ от разследване. Преди това информация по случая бе отказана и от ВКП.     ", "date": "2019.11.18", "title": "Защо половин година прокуратурата размотава \"Ало, Банов съм\"?"}
{"url": "https://www.actualno.com/curious/luboven-horoskop-za-18-22-noemvri-news_1407229.html", "text": "       Овен       Комуникацията определено няма да ви е особена силна, затова ако сте мислили да обсъдите сексуалните си приключения – по-добре отложете. В случай, че имате наум нещо конкретно, по-добре го покажете чрез действие и по-малко приказки. Телец Мечтаете си за някаква промяна във връзката, която да ви \"подкоси коленете\". Ако до този момент сте задържали в себе си своите фантазии, може би е крайно време да преосмислите приоритетите си. Може пък партньорът ви да ги хареса и реализира и да осъзнаете, че само сте загубили време, криейки ги, вместо да ги изживеете.   Близнаци През новата седмица социалният ви живот ще е доста пълноценен и често ще ви изкарва извън зоната на комфорт, но в положителна посока. Няма да имате особено време да мислите за любовното си положение.Оставете се на емоциите си и вижте какво ще се случи. Рак     Ще се чувствате \"преродени\" – необичаен прилив на енергия и желание за живот ще ви залее. Може би имате усещането, че най-сетне се събуждате, грабвате живота и всичките му възможности.  ", "date": "2019.11.18", "title": "ЛЮБОВЕН хороскоп за 18-22 ноември"}
{"url": "https://www.actualno.com/balkani/aresti-po-vreme-na-bezredici-v-atina-i-solun-news_1407201.html", "text": "      28 души бяха арестувани по време на безредици в Атина, избухнали след мирната демонстрация по повод 46-ата годишнина от бунта в Атинската политехника.      Задържани бяха и 14 души в Солун, където над 10 хиляди души се включиха в демонстрацията, а анархисти подпалиха автомобили в центъра на града.   Над 30 хиляди студенти участваха в демонстрацията в Атина. Те носеха плакати срещу политиката на САЩ и Турция, както и скандираха срещу участието на Гърция в НАТО, а също и срещу промените в образованието. Студентите показаха видимо недоволството си от присъствието на депутати от Сириза.\r\nВ квартал „Екзархия“, известен като център на анархистите, хвърляха камъни и саморъчни бомби срещу полицаите, които отговориха със сълзотворен газ.  Студентите в град  Патра също хвърляха камъни и бомби \"Моллотов \" срещу полицията, като и там властите употребиха сълзотворен газ. А на остров Крит студентите не допуснаха активисти и депутати от всички партии да участват в демонстрациите, отбелязва БНР. ", "date": "2019.11.18", "title": " Арести по време на безредици в Атина и Солун"}
{"url": "https://www.actualno.com/asia/turski-potok-shte-byde-gotov-do-kraja-na-godinata-kategorichni-sa-v-ankara-news_1407212.html", "text": "      Работата по двете тръби на „Турски поток“ ще бъде завършена до края на годината, заяви министърът на енергетиката и природните ресурси Фатих Дьонмез.      \"Ако е рекъл Бог, ако всичко върви добре, ние ще завършим проекта до края на годината\", каза той пред репортери след срещата си с техническия екип на строителната площадка на в Кърклалери, северозападна Турция.   „Турски поток“ ще има капацитет да транзитира 31,5 милиарда кубически метра  газ всяка година, което е равно на потреблението на енергия на 15 милиона домове в Турция.\r\nПроектът се състои от две линии през Черно море, първата от които ще обслужва Турция с капацитет 15,75 млрд. куб. м, а втората линия ще обслужва Европа. Всеки тръбопровод е с дължина 930 километра и е  положен на дълбочина, достигаща 2 200 метра, предаде БГНЕС.  И двете линии на „Турски поток“ ще излязат на брега при приемащия терминал в Киикьой на черноморския бряг на Турция, отбеляза министърът.\r\n\"Свързваме „Турски поток 1“ с главната национална газоразпределителна мрежа на Petroleum Pipeline Corporation (BOTAŞ), турската държавна компания за търговия с нефт и газ. Втората линия ще бъде прехвърлена в Европа при  Малкочлар на българската граница, на разстояние 142 километра “, обясни министърът.    ", "date": "2019.11.18", "title": "\"Турски поток\" ще бъде готов до края на годината, категорични са в Анкара"}
{"url": "https://www.actualno.com/viewpoint/bolnichnijat-za-obshtestvenija-interes-otdavna-e-falshiv-news_1407059.html", "text": "      Дали случайно или не съвсем, но в края на миналата седмица се случиха две събития от обществено значение. Първото – изборът на нов главен прокурор, а второто беше идеята да не се плаща първия ден от болничния, защото сега работодателите плащат първите три.      Двете събития всъщност изключително много приличат на избор между разума и емоцията. Кое е това, което увлича хората? Емоцията, разбира се – разумът винаги остава на втори план. А кое е по-емоционално от това да те ощетят директно, като ти бръкнат в джоба или като заплашат да го направят сега, веднага? Така изборът за главен прокурор остава на опашката, макар че трябва да е начело – защото разумът решава проблемите, не емоцията. Остава на опашката, защото най-големите медии в България са така поставени под контрол, че дори няма достатъчно отговорни информационни канали, които да пробудят обществото за разума, не за емоцията.\r\nТочно на прокуратурата е работа да разбива престъпни схеми – като например такива с болничните, вместо разни властови схемаджии да действат на принципа \"няма човек, няма проблем\". Само преди няколко месеца де факто новият главен прокурор резултатите от работата на държавното обвинение срещу мащабна схема за фалшиви ТЕЛК решения. Оттогава много не се чу по този случай в съда, но все пак той показва – като има желание, има и начин!\r\nСега въпросът е какво точно ще е желанието на прокуратурата да се бори с престъпността под ръководството на Иван Гешев? С тази престъпност, която наистина има значение! А значение има престъпността, която разрушава устоите на държавността – престъпността, която струва милиони и милиарди. Със сигурност фалшивите болнични влизат в категорията, най-малкото и заради статистиката, която в средата на тази година.  Именно тази статистика повдигна много въпроси. След като почти за половин година болничните са се увеличили 1,5 пъти спрямо цялата 2018 година, тогава има ли анализ в кои сектори има най-голямо увеличение? Има ли анализ дали определени болници, дори лекари, допринасят за това увеличение? Има ли анализ колко от тези болничи за какво са, на кого са издадени, кога точно, колко дълго време продължават? Въобще, има ли търсене на модели на престъпно поведение и събиране на доказателства, които да послужат пред съда за присъди – от овластената да го прави институция, а именно - прокуратурата?!\r\nЗащото за бъдещото поведение на де факто новия главен прокурор вече може да си вадим заключения. На първо място – от поведението на подкрепящите го. Достатъчно е само да си спомним как правосъдният министър Данаил Кирилов използва лъжа – че съпругът на съдия Атанаска Дишева, една от само четиримата гласували против кандидатурата на Гешев, бил кандидат за общински съветник на \"Да, България\". Лъжа, която е лесно опровержима – Генади Дишев е бил кандидат за депутат от Ловеч, а последните парламентарни избори бяха преди над 2 години! А тази лъжа се използваше като внушение от Кирилов, който е лицето на изпълнителната власт в правосъдието – заради „Демократична България”, която подкрепи протестите срещу процедурата за избор на главен прокурор, значи Дишева гласува против заради мъжа си, а не защото има вътрешно убеждение какво ще излезе от Гешев главен прокурор. Ясно е мисля на всички каква е една теза, каква е една позиция, която се основава на лъжа!\r\nНо не е само това – самия Иван Гешев не отрече как е \"похвалил\" Дишева какъв чуден общински съветник щяло да стане от нея – така, както общински съветник в София стана съдия Методи Лалов, бивш председател на Софийския районен съд (СРС). А съдия Лалов напусна съда и съдебната система заради ВСС – причината де факто е описана в предния параграф! Затова и по адрес на Атанаска Дишева изобщо не е случайност, а мирише на заяждане, та се не трае. И когато такива заяждания прави следващият главен прокурор, който е най-недосегаемата фигура в държавата поради факта, че няма абсолютно никаква независима институция т.е. такава, в която той да няма участие и/или властова намеса, тогава всеки човек с малко мозък ще се почувства ужасен – за себе си, семейството си и близките си! Ще се почувства ужасен и какво друго може да реши да си позволи въпросният главен прокурор, облечен с мантията на властта!    По време на белязаното от скандали , на което отново Иван Гешев беше избран за главен прокурор, имаше и друго много интересно и също скандално съждение – на избраната от ГЕРБ в съдийската колегия Вероника Имова, дала подкрепа за Гешев. Тя обяви, че ВСС нямало какво да се води в решенията си от съмнения и усещания на обществото. Същото общество, заради което тя е на този пост! Тя нямаше да е там, ако обществото не беше дало доверие на ГЕРБ като най-силна партия т.е. представител и служител на народа като основна управленска сила. Обществото и желанията му следва да са на първо място – но когато служителят на обществото отрича изначално съществуването на работодателя си по смисъла на правовата държава, това е подмяна и жив преврат. А приказките как имало две гледни точки, т.е. подкрепящи по съвест Гешев са дори по-фалшиви от пренебрегването на обществения интерес – защото тези хора, когато не си крият лицата от медиите, повтарят лъжата на Бойко Борисов, че с Христо Иванов написали закона за избор на главен прокурор. Колко точно са го написали вече припомних в ! Накратко - писаха едно нещо, накрая излезе съвсем друго, като Георги Първанов изигра ролята на активната патерица. Който иска да знае – линкът е два реда по-горе! Който не иска – да ходи да си търси 30-те лева!\r\nПри това положение КОЙ чакаме да се заеме с проблема с болничните? КОЙ чакаме да защити обществения интерес, а не своя? Кое е по-важно, кое трябва първо да решим – КОЙ е главен прокурор или болничните? И за кое трябва да се скъсваме да говорим първо като общество? Автор:   ", "date": "2019.11.18", "title": "Болничният за обществения интерес отдавна е фалшив"}
{"url": "https://www.actualno.com/asia/sasht-de-fakto-podkrepiha-protestirashti-zaradi-ikonomicheskija-kolaps-v-iran-video-news_1407171.html", "text": "      Белият дом осъди използването на \"смъртоносна сила\" срещу демонстранти по време на размирици в Иран, при които загинаха двама души - цивилен и полицай, десетки бяха арестувани, а достъпът до интернет беше ограничен, предаде БГНЕС.        \"Съединените щати подкрепят иранския народ в неговия мирен протест срещу режима. Ние осъждаме смъртоносната сила и строгите ограничения на комуникациите, използвани срещу демонстрантите\", заяви в изявление прессекретарят на Белия дом Стефани Гришам.\r\nБезредиците избухнаха в петък, 15 ноември, часове след като беше обявено, че цената на петрола в Иран ще нарасне до 15 000 риала за литър (12 американски цента) от 10 000 риала за първите 60 литра на месец, и до 30 000 риала за всеки литър допълнително гориво. Това е повишение, което много хора трудно могат да си позволят, като се има предвид, че икономиката на Иран е в тежка криза от май миналата година, когато американският президен Доналд Тръмп едностранно оттегли САЩ от ядреното споразумение от 2015 г. и отново наложи строги санкции на страната.  Достъпът до интернет беше ограничен ден след избухването на демонстрациите. Въпреки това в Twitter се появиха видеа от протестите, включително запис, показващ как протестиращи подпалват статуята на аятолах Хомейни - човекът, който се счита за основател на Ислямската република в сегашния ѝ вид.  Полицай е застрелян по време на сблъсъци в западната част на страната в събота и е починал на следващия ден, съобщава държавната информационна агенция IRNA. Няколко души са били ранени, а десетки - арестувани при демонстрациите, при които граждани с автомобили блокираха магистрали, а обществена собственост беше подпалена.     Заглавна снимка:   ", "date": "2019.11.18", "title": "САЩ де факто подкрепиха протестиращи заради икономическия колапс в Иран (ВИДЕО)"}
{"url": "https://www.actualno.com/europe/97-godishen-veteran-ot-vtorata-svetovna-vojna-stana-blogyr-news_1407178.html", "text": "      97-годишната Алефтина Груздкова, жител на Екатеринбург, поддържа акаунт в Instagram под псевдонима @babushka1922. Жената публикува видео, в което рецитира поезия и говори за събития от войната.      Внукът й Константин Перминов каза, че е купил таблет за баба си и й е направил акаунти в социалните мрежи, за да я разсее от тъжните мисли. Груздкова се е разстроила заради измамници, които я ограбили, представяйки се за служители в компанията за газификация.   Първоначално внукът публикувал видео с баба си в своя профил в Instagram. Груздкова толкова се харесала на абонатите на внука си, че те настояли тя да създаде своя отделна страница в социалните медии.\r\nСпоред внука, пенсионерката – ветеран обича да общува с хората и често приема на гости у дома си чужденци, като най-често фотографи от Австралия, Холандия, Нова Зеландия, Кипър и САЩ молят за среща бабата.  На 15 ноември в профила на ветерана се появи новина, че тя е паднала и счупила тазобедрената си става. Жената вече е претърпяла операция и се възстановява. 97-годишната пенсионерка пуска истории и снимки в профила си дори и от болницата, отбелязва руското издание Life. ", "date": "2019.11.18", "title": "97-годишен ветеран от Втората световна война стана блогър  "}
{"url": "https://www.actualno.com/crime/na-apelativna-instancija-prisydata-za-akusherkata-prebila-bebe-stana-malko-po-niska-news_1407188.html", "text": "      16 г. затвор за опит за убийство на новородено - това е наказанието, което Софийският апелативен съд отреди на акушерката Емилия Ковачева. То е с 2 г. по-малко от присъдата, която тя получи на 15 септември 2017 г. при първото разглеждане на делото от Софийския градски съд, пише в. \" \".      Според информацията, присъдата е постановена още в края на октомври, но още ги няма мотивите, с които съдебният състав я е издал.   Ковачева трябва да плати и 400 000 лв. обезщетение на родителите на битото бебе Никол. Тя бе обвинена, че е удряла пеленачето по време на нощна смяна в столична болница през април 2015 г. Тогава Никол е само на 4 дни. След побоя тя отключва епилепсия.\r\nСпоред прокуратурата на 18 април 2015 г. от 1,49 ч до 3,12 ч акушерката е ударила бебето поне 39 пъти. На записите от камери се виждали притискания с ръце по главата на детето и душене. Още на първа инстанция обаче е отхвърлено първоначалното обвинение, че акушерката е налагала бебето със стъклено шише за хранене.  Ковачева още е под домашен арест в дома на родителите си в Самоков. Мярката ѝ за неотклонение не е променяна от септември 2015 г. \"Не сме подавали такава молба и в края на процеса в апелативния съд\", каза адвокатката ѝ Жанет Желязкова. Тя се въздържа от коментар на мотивите на последното съдебно решение, докато не бъдат публикувани.\r\nДокато траеше процесът, адвокат Желязкова поиска клиента ѝ да бъде диагностицирана - дали не страда от т.нар. синдром на бърнаут (професионално прегряване), тъй като била близо 36 часа на работа без  почивка. Заключението на вещите лица обаче е, че няма такъв синдром.   Решението на апелативния съд е взето от състав с председател Камен Иванов, бивш член на ВСС. Съдия-докладчик е Алексей Трифонов. Докато вървеше процеса, той беше избран за шеф на градския съд в София.     ", "date": "2019.11.18", "title": "На апелативна инстанция - присъдата за акушерката, пребила бебе, стана малко по-ниска"}
{"url": "https://www.actualno.com/politics/sergej-stanishev-s-tozi-predsedatel-bsp-njama-shans-da-specheli-parlamentarnite-izbori-news_1407236.html", "text": "      С този председател БСП няма шанс да спечели парламентарните избори. Това обяви в интервю за за bTV председателят на ПЕС и бивш лидер на БСП Сергей Станишев.      Станишев допълни, че след силния старт през 2016 г. с победата на президентските избори има поредица от пропуснати шансове. Той предупреди, че левицата няма автоматично да стане първа политическа сила, а трябва да се бори за това.   Според него това не трябва да е на чужди терени – силовашкия подход на ГЕРБ или на терена на националистите.\r\nСтанишев обаче отказа да посочи кой би трябвало да седне на мястото на Нинова начело на БСП. Нека се заявят кандидати и партията ще реши, никой не е незаменим, коментира лидерът на ПЕС.  Недостатъчен брой общински съветници – така БСП вижда резултатът от местните избори според Георги Свиленски, един от силните хора на Корнелия Нинова и ръководител на предизборния щаб за местния вот на червената партия.\r\nСвиленски обясни, че на на партията не е имало искания за оставка на председателя на Корнелия Нинова. Той видя „двулично поведение” пред медиите на „колеги” от БСП, след като на вчерашния Национален съвет само в една точка имало разговор за оставки, но тя била отхвърлена с четири пъти повече гласове от тези, които я подкрепили.   \"Нека не говорим с г-н Станишев през медиите, каза Свиленски пред БНТ, който не видя достатъчно аргументация в думите на бившия председател на БСП, че партията на три поредни избора не е алтернатива на ГЕРБ. Свиленски обаче настоя, че има постоянен растеж на подкрепата и попита как Станишев си представа веднага социалистите да вдигнат доверието в 80-90%. Може би г-н Станишев трябваше да покаже, след като беше председател на партията, добави червеният депутат. Той поиска и „един пример за авторитарно управление” при сегашното ръководство.     ", "date": "2019.11.18", "title": "Сергей Станишев: С този председател БСП няма шанс да спечели парламентарните избори"}
{"url": "https://www.actualno.com/america/novijat-rejim-v-bolivija-govori-za-uspokojavane-no-dali-naistina-e-taka-news_1407172.html", "text": "      Временното правителство на Боливия обяви, че демонстрациите в страната намаляват, в момент, в който групировки, близки до бившия президент Ево Моралес, поискаха оставката на временния лидер Жанин Анес, съобщи АФП.      Броят на проблемните места е \"намалял наполовина\", каза временният министър на вътрешните работи Артуро Мурило. Откакто избухна в края на октомври, насилието е отнело живота на най-малко 23-ма души, а десетки са били ранени, според Междуамериканската комисия по правата на човека, посочва БГНЕС.   Протестите, които принудиха Моралес да потърси убежище в Мексико, продължават, предимно около централния град Кочабамба, където в петък избухнаха жестоки сблъсъци между производителите на кока и армейските части и полицията. Девет души са загинали, съобщи Междуамериканската комисия по правата на човека, въпреки че правителството призна за смъртта само на петима.\r\nВременният министър на вътрешните работи Артуро Мурило разгневи опозиционните групи, като предположи, че производителите на кока може дори да застрелят някои свои собствени привърженици, за да генерират симпатия.  От Мексико, подалият оставка президент Ево Моралес написа в Twitter, че \"това са престъпления срещу човечеството и те не трябва да остават безнаказани\".\r\nВъпреки че демонстрациите като цяло затихнаха в неделя, протестиращите блокираха магистрала от Ел Алто, на около 10 километра от административната столица на Боливия, увеличавайки недостига на гориво. В много региони се съобщава за недостиг на храна. Временното правителство изпрати самолет с 35 тона месо в Ла Пас и обеща да предостави 25 тона пиле.    ", "date": "2019.11.18", "title": "Новият режим в Боливия говори за успокояване, но дали наистина е така?"}
{"url": "https://www.actualno.com/cite/da-byde-edna-godina-sushava-zavisi-ot-vsevishnija-no-nie-njamame-kontakt-v-tozi-moment-news_1407227.html", "text": "      \"Да бъде една година сушава зависи от Всевишния, но ние нямаме контакт в този момент. Но това не е възложено само на Всевишния, в България има Закон за водите и има втори закон - Закон за регулация на ВиК дружествата.\" Това каза в интервю за bTV инж. Георги Георгиев в коментар за водната криза в Перник. Вижте повече за ситуацията там в        ", "date": "2019.11.18", "title": "Да бъде една година сушава зависи от Всевишния, но ние нямаме контакт в този момент "}
{"url": "https://www.actualno.com/showbusiness/kanie-uest-se-otkazva-ot-slavata-i-parite-news_1407165.html", "text": "      Рапърът Кание Уест призна, че поради скорошното си \"духовно пробуждане\" вече не служи на славата и парите, а е \"в услуга на Бога\", съобщи Чикаго трибюн.      През последната година обяви, че е организирал многобройни „неделни служби“, в момент, в който се е обърнал към християнството и миналия месец пусна новия си албум „Иисус е цар“, който нарече „израз на Евангелието“, предаде БГНЕС.   Рапърът сподели това по време на посещението си църква в Хюстън, щата Тексас, където разказа за скорошното си обръщане към християнството и как Бог го вдъхновява.\r\nКание посети и затвора Харис Кънтри в Тексас, за да проведе неделна служба със затворниците, която той сам определи като „мисия, а не шоу“.  По-рано през октомври, 42-годишният Кание каза на феновете си, че сега е покръстен християнин. \"Искам да ви уведомя, че не съм тук за вашето забавление днес следобед. Тук съм, за да разпространявам Евангелието\", каза той пред аудиторията в университета Джордж Вашингтон в столицата на САЩ. ", "date": "2019.11.18", "title": "Кание Уест се отказва от славата и парите"}
{"url": "https://www.actualno.com/society/sindikatite-s-protest-v-kraja-na-noemvri-zaradi-bolnichnite-news_1407260.html", "text": "      КНСБ и КТ \"Подкрепа\" подготвят пред парламента в края на месец ноември, ако управляващите не оттеглят предложението си . Това обяви президентът на КНСБ Пламен Димитров след спешна среща с лидерите на федерациите членки на Конфедерацията. Предстоят срещи на стачните комитети на двата синдиката, съобщи БНР.      \"Ако подобно предложение трябва да се внесе през закона за бюджета на ДОО   – крайният срок е утре. Ако управляващите решат да го внесат като   отделен ЗИД с две четения или през друг закон, чиито краен срок е също   тази седмица. С оглед на тези срокове, нашето финално действие е към   края на месеца\", обясни лидерът на КНСБ.   Засега няма никаква реакция от премиера или официалните лица. Заявки  за разговори към момента не сме получили. Междувременно ние продължаваме  координацията между структурите в страната, обясни Димитров. „Информацията, която получаваме е с нарастваща тревога. Хората по  никакъв начин не приемат подобно предложение и са готови на радикални  действия“, предупреди той.\r\n\"И готвим съвместна национална акция, ако няма обратно действие от Коалиционния съвет, а то ще стане ясно в следващите няколко дни. Ние ориентираме своето финално действие - за каква протестна демонстрация и по какъв начин ще мобилизираме хората към края на месеца, но отправяме апел към всички български работници и служители да се мобилизират и да бъдат готови за участие в това национално действие. Казахме ясно двамата с Манолов, това няма да стане. С преговори, с аргументи, на масата на разума или от улицата, няма да го допуснем да се случи\", каза Пламен Димитров.  От синдикат \"Образование\" към КТ \"Подкрепа\" обявиха, че започват  подготовка за национални протестни и стачни действия, които ще затворят образователните институции, ако бъде прието предложението .\r\nВчера от Конфедерацията на труда “Подкрепа“ вече обявиха готовност да  напуснат Националния съвет за тристранно сътрудничество, защото се оказва, че постигнатото там е без значение.   \"Намерението на държавата доказва, че националният социален диалог е незначим и неефективен, генериращ фиктивни политики. Ако бъде приета тази мярка, хиляди учители ще бъдат принудени да ходят болни на работа, което поставя под огромна опасност българските деца и ученици\", се казва в позицията на синдиката.     ", "date": "2019.11.18", "title": "Синдикатите с протест в края на ноември заради болничните"}
{"url": "https://www.actualno.com/analysis/kitaj-prizova-sasht-da-spre-s-voennite-provokacii-v-ujnokitajsko-more-news_1407259.html", "text": "      Китай призова американските военни да спрат да показват мускули в Южнокитайско море и да избягват добавянето на \"нови несигурности\" по отношение на Тайван по време на разговори на високо ниво, които подчертаха напрежението между двете най-големи икономики в света, съобщава \"Ройтерс\".      Забележките на китайския министър на отбраната Вей Фенг към американския министър на отбраната Марк Еспър, цитирани от говорител на Китай, са само две седмици, след като висш служител на Белия дом осъди китайското \"сплашване\" в натоварения воден път.   Те са и ден, след като Еспър публично обвини Пекин, че \"все по-често прибягва до принуда и сплашване за постигане на стратегическите си цели\" в региона.\r\nПо време на разговори в кулоарите на форум на министрите на отбраната в Банкок, Вей призова Еспър да \"спре да показва мускулите в Южнокитайско море и да не провокира и ескалира напрежението в Южнокитайско море\", коментира говорителят Ву Цян.  САЩ обвинява Китай, че милитаризира Южнокитайско море и се опитва да сплаши съседите си от Азия, които може да искат да експлоатират запаси от нефт и газ на стойност трилиони долари.\r\nВМС на САЩ редовно дразнят Китай, като провеждат операции за \"свобода на навигация\", близо до островите на Китай, в Южнокитайско море.\r\nПопитан конкретно какво Вей иска от САЩ, Ву допълва: \"Ние (призоваваме) американската страна да спре да се намесва в Южнокитайско море и да спре военните провокации в Южно Китайско море.\"       Въпреки топлите думи пред репортери, Вей и Еспър обсъдиха трудни въпроси, включително управлявания от Китай Хонконг, с месеци антиправителствени протести.\r\nОбсъден е и демократичен Тайван, който Китай приема за своя провинция и е най-чувствителният и важен териториален въпрос на Комунистическата партия.\r\nФенг подчертава позицията на Китай пред Еспър, че \"няма да търпи инцидент с независимостта на Тайван\".\r\nВу допълва, че Китай се противопоставя на всеки официален или военен контакт с Тайван.\r\nВ миналото Китай заплашваше с нападение, ако Тайван, планирайки да проведе президентски избори следващата година, премине към независимост.      \"Китайската страна също изисква американската страна внимателно да се справи с въпроса, свързан с Тайван, и да не добавя нови несигурности към протока\", допълва Ву.\r\nКоментарите са ден след като Китай изпрати ударна група със самолетоносач в чувствителния Тайвански пролив, водена от първия самолетоносач, произведен изцяло в Китай. ", "date": "2019.11.18", "title": "Китай призова САЩ да спре с военните провокации в Южнокитайско море"}
{"url": "https://www.actualno.com/business/le-photographe-syrah-2017-e-s-naj-visoko-otlichie-v-stranata-s-naj-goljam-pazar-v-sveta-news_1406602.html", "text": "        оглави класацията на българските вина в най-престижния и влиятелен конкурс в Китай и се нареди сред най-големите международни медалисти. Виното на знаковата за България изба Братя Минкови спечели двоен златен медал и званието „ Вино на годината “ на международния конкурс Chin а  Wine  and  Spirits  Awards `19 (CWSA). Най-добрият печат на одобрение на процъфтяващия китайски пазар.   CWSA е барометър за търсенето на качествени вина в световен мащаб. Това е най-значимият конкурс в Китай, един от най-големите и перспективни пазари за вино в света. Там се определят тенденциите в стила и характера на вината за целия континент. За да се спечели златен медал, или по-високо отличие, в тази престижна надпревара е нужно представеното вино да е с изключителни характеристики. И не само! Класацията се следи внимателно от всички търговци и им служи за ориентир при разглеждането на важни фактори като отличното съотношение цена – качество, визия на продукта и отличаване спрямо конкуретни вина. Фокуса при  е върху създаването на виното, докато е още на лозето. Вината са деликатни и с много приятни автентични сортови аромати, което е отражение на „тероара“ в месността „Терзийски баир“, близо до с. Венец. Уникалното съчетание на богати почви, обилно слънчево греене и специфичен релеф придават на LE PHOTOGRAPHE  Syrah  2017 зрялост, балансиран вкус и дълбок пурпурен цвят с виолетови оттенъци. Допълнително, гроздето за тези вина се бере, ронка и сортира на ръка, а отлежаването им е в стари френски бъчви.  е елегантно вино, разкриващо аромати на зряла вишна, къпина, с нюанси на черен пипер, кедър, кожа, табак и дим. Кадифените и зрели танини изграждат гъвкавото и елегантно тяло до прекрасният му спокоен, но впечатляващ финал с усещане за зрял плод и пикантни поправки. Виното отлежава 12 месеца в 225-литрови стари барици от френски дъб и притежава потенциал да се развива в бутилка до 5-8 години.\r\nТова отличие е сред дузината награди от знакови международни конкурси, които избата получава ежегодно. Включително тази година за пореден път вината на Братя Минкови бяха удостоени за четвърти път със златен медал на международният конкурс „Декантер“ в Лондон! Още една добра новина е, че реколта 2019 също бе отлична и представя потенциал за създаване на великолепни вина. Нямаме търпение да разберем до какви отличия ще можем да достигнем с тях!  ", "date": "2019.11.18", "title": "LE PHOTOGRAPHE Syrah 2017 е с най-високо отличие в страната с най-голям пазар в света!"}
{"url": "https://www.actualno.com/europe/rusija-pohvali-pozicijata-na-makron-za-razshirjavaneto-na-es-news_1407255.html", "text": "      Руският посланик в ЕС аплодира противопоставянето на срещу разширяването на съюза в знак на това как Кремъл се възползва от „разрушителната дипломация“ на френския президент, за да подчертае разделенията между европейските съюзници, пише в. Financial Times.       в европейския блок, заяви: „Президентът Макрон има основание, когато казва, че ЕС първо трябва да се справи със собствените си вътрешни въпроси преди разширяването си“. Чижов, който е на поста от 2005 година допълни в интервю: „И разбира се, обективно казано, да се каже, че и , и по-специално Албания са готови за членство, би било грубо преувеличение - при цялото уважение към тези две страни.“   Коментарите на Макрон по въпросите, вариращи от разширяването на ЕС до \"мозъчната смърт\" на военния съюз НАТО, предизвикаха силни критики от страна на някои съюзници за това, че Европа бива обрисувана като слаба, докато други коментатори го похвалиха, че се изправя срещу основни проблеми.\r\nРусия е една от няколкото конкурентни сили, които се борят за властта в Северна Македония, Албания и четири други територии на Западните Балкани, които са заобиколени от държави от ЕС и се стремят да се присъединят към блока. Франция беше сама, когато миналия месец се противопостави на започването на преговори за присъединяване със Скопие и се присъедини към Холандия и Дания, като блокираха кандидатурата на Тирана.  Според критиците позицията на Париж вреди на влиянието на ЕС в региона и не възнагради големи стъпки като тази, при която Северна Македония промени името си, за да сложи край на десетилетия спор със съседна Гърция.\r\nЕС сам се насочи към ъгъла с руската си политика… броят на политическите лидери, разбрали това, нараства.\r\nЧижов заяви, че няма да коментира \"точната формулировка\" на отделно твърдение на Макрон миналата седмица, че 29-членната поради разногласия и липса на координация между съюзниците.       Но той каза, че френския президент „както разбирам… изрази някои опасения, които имат много хора в страните-членки на НАТО “.\r\n\"НАТО... в светлината на изявлението на президента Макрон, има много за обсъждане в близък формат\" на срещата на върха в Лондон следващия месец, каза посланикът. Той добави: „Всички знаем какво трябваше да каже президентът на САЩ Тръмп за НАТО на различни етапи от неговото председателство.“ се притесняват от въздействието на напрежението заради военното нахлуване на Турция в Северна Сирия и между Тръмп и европейските съюзници. Американският президент маркира алианса като „остарял“ по пътя на предизборната кампания и оттогава публично хока европейските съюзници, че не успяват да харчат повече за своите военни.\r\nКоментарите на Чижов вероятно ще предизвикат гняв в някои европейски страни, които твърдят, че намесите на Макрон са контрапродуктивни, защото подкопават доверието към НАТО и ЕС, включително и с Русия. , заклейми  въпроса на  Макрон за това дали членовете на НАТО все още могат да разчитат да се защитават взаимно като \"опасен\". Той каза, че френският лидер е в „различна позиция“ от някои европейски колеги, тъй като „не усеща горещия дъх на руската мечка на врата си“.      Чижов каза, че \"чакал търпеливо\"  момента, в който една държава от ЕС има \"смелостта да говори\" да наложи вето върху повторното налагане на санкциите срещу Москва заради анексирането на Крим от Русия през 2014 г., въпреки че руският посланик отхвърли използването на термина \"анексиране\".\r\nПосланикът заяви, че се надява опитът да се подобрят отношенията с Русия, воден от  Макрон и Финландия, която е ротационен председател на ЕС, да е бил сериозен и съществен.\r\nНякои страни, включително балтийските държави и Полша, са скептично настроени, като твърдят, че Русия при президента Владимир Путин не е променила поведението си.\r\n„Според мен ЕС сам се насочи към ъгъла с руската си политика“, заяви  Чижов. „И  хората, и политическите лидери, които разбраха това, расте.“ ", "date": "2019.11.18", "title": "Русия похвали позицията на Макрон за разширяването на ЕС "}
{"url": "https://www.actualno.com/asia/protestirashtite-v-tbilisi-ne-puskat-deputatite-v-parlamenta-news_1407271.html", "text": "      Представители на опозицията и техни привърженици, които искат извънредни избори в Грузия, и не пускат депутатите да влязат в сградата, предава БГНЕС.      Около зданието има палатки,  има вериги, както и натрупани торби с пясък.   Протестиращите не допуснаха в парламента депутата Реваз Арвеладзе и скандираха „Махай се!“. На което той на майтап отговори, че след като повече не може да бъде депутат, ще се върне към старата си професия и ще чете лекции в университета.\r\nПосле още двама депутати се опитаха да пробият блокадата, но не успяха.  Вчера грузинският парламент не успя да приеме поправки на конституцията, предполагащи преход от смесена избирателна система към пропорционална. Хилядни протести започнаха в Тбилиси.\r\nВсички опозиционни сили се събраха и изискват предсрочни парламентарни избори и назначаване на преходно правителство.    ", "date": "2019.11.18", "title": "Протестиращите в Тбилиси не пускат депутатите в парламента "}
{"url": "https://www.actualno.com/healthy/sled-zakonovi-promeni-telk-lishi-tejko-bolno-dete-ot-pomoshti-news_1407237.html", "text": "      Скандално решение е взел един от съставите на ТЕЛК в Пазарджик. Оказва се, че експертната комисия взема важни решения, свързани с тежки диагнози, без да има на разположение съответния специалист.      Първи състав на ТЕЛК към МБАЛ-Пазарджик заменя психиатър с педиатър. И без да преглежда, драстично реже проценти на дете с тежко заболяване. Дори го оставя без средства за препитание, но му позволява частично право на професионална работа.       Явяване пред Първи състав на ТЕЛК в Пазарджик на практика оставя майка и болното ѝ дете без никакви средства.\r\n\"Няма да получавам никакви пари и не мога да бъда личен асистент на детето, защото трябва да обжалвам решението на ТЕЛК пред НЕЛК. През цялото това време оставаме без доходи и без никакви пари\", споделя пред Нова телевизия майката на Кристина - Недка Кичукова.\r\nВ този ден не е имало психиатър. Тъй като има психиатрична диагноза, уместно е да бъде консултиран и от психиатър, заяви директорът на МБАЛ-Пазарджик д-р Красимир Темнилов, който също е психиатър. Първи състав на ТЕЛК не преглежда детето, но има издадено решение.       \"Само ме попитаха дали детето посещава училище. Изпратиха ме да чакам пред вратата, където се намира Първи състав на ТЕЛК. И там чакахме доста. Представиха детето на председателя на ТЕЛК д-р Генов. Той попита дали посещава училище. Това беше, приключи се с прегледа\", разказва Кичукова.\r\nОказва се, че липсата на психиатър, изобщо не е проблем.\r\nОт една година децата, които са с психични разстройства, са дадени да се гледат от педиатър. Съжалявам за това, което се е случило. Това е много голямо недоразумение, заяви още директорът на болницата. Той също е издавал ТЕЛК решение на Кристина през 2017 година.\r\nВ Центъра за психично здраве в Пловдив квалифицирани специалисти диагностицират Кристина от години.\r\nСъвестта ми и тази на на моите колеги е чиста. Детето страда от генерализирано разстройство на развитието. Поведението е аутистично, страда езиково-говорното развитие, обясни лекарката, изготвила експертизата на Кристина.      Според майката детето има нужда от постоянни грижи. Това потвърждават и експертите от пловдивския център за психично здраве, които са дали препоръки, че детето не може да се обслужва и функционира самостоятелно, без помощ от възрастен.\r\nНедка Кичукова и дъщеря ѝ се връщат, за да попитат дали ТЕЛК  може да поправи собствената си грешка, но от там им отвърнали, че това е невъзможно. Според майката този състав на ТЕЛК е допуснал още една грешка, даваща абсурдна възможност на детето ѝ – способност  за извършване частично на професионална работа. ", "date": "2019.11.18", "title": "След законови промени: ТЕЛК лиши тежко болно дете от помощи"}
{"url": "https://www.actualno.com/society/sobstvenici-na-malki-benzinostancii-otnovo-protestirat-news_1407233.html", "text": "       Пореден протест на собственици на малки бензиностанции пред Министерството на икономиката у нас . Те излязоха да покажат недоволството си от закона за горивата.      Днес ще имат и среща с министъра на икономиката Емил Караниколов. Очакват да се запознаят с промените, които са направени в последния месец, до които по думите на протестиращите, нямат никакъв достъп и не знаят за какво става въпрос, съобщи bTV.   Министър Караниколов подписа проект на Закон за изменение и допълнение на Закона за административно регулиране на икономическите дейности, свързани с нефт и продукти от нефтен произход, съобщиха от министерството още в петък - 15 ноември. Протестиращите обясниха, че нямат информация дали законът е внесен в Министерски съвет. ", "date": "2019.11.18", "title": "Собственици на малки бензиностанции отново протестират"}
{"url": "https://www.actualno.com/koledenduh/iznenadi-ot-lidl-za-koleda-za-trapezata-za-doma-i-za-blizkite-news_1407254.html", "text": "             В най-хубавото време от годината Lidl отново ще бъде партньор на потребителите. Верни на максимата, че ранната подготовка и планиране за празниците са сигурен метод за избягване на стреса, Коледата вече настъпи в магазините на Lidl в цялата страна. Коледна украса, висококачествени дървени играчки и традиционно любимите празнични серии Deluxe и Favorina очакват най-организираните и най-нетърпеливите.\r\nЗа повечето хора избирането и купуването на подаръци е най-стресовият елемент от празниците. Отлагането до последния момент, тълпите по магазините и липсата на план са най-честите причини за стреса. Lidl вярва, че Коледа е времето, което трябва да прекараме пълноценно с най-близките и негативните емоции нямат място на празничната трапеза.\r\nПремиум сериите Deluxe и Favorina от години са сигурен признак за наближаващи празници. Тази година не прави изключение и почитателите на качествените продукти вече могат да се насладят на любимите си артикули. Празничният асортимент на Favorina ще зарадва почитателите на сладки изкушения с различни шоколадови изделия, коледни сладки, бисквити и меденки, марципанов и бадемов щолен и още много други. Серията Deluxe, от своя страна, предлага изискани сирена и колбаси, различни видове екзотични дипове, морски деликатеси и, разбира се, десерти и сладоледи.  И тази година веригата предлага висококачествени играчки и текстил – идеален подарък за малки и големи. Дървените играчки на достъпни цени са запазена марка на Lidl. Влакчета, къщи за кукли и играчки за най-малките са гарант за много усмивки и детска радост, а родителите могат да са спокойни, защото всички дървени играчки отговарят на най-високите стандарти за качество и са с необходимите сертификати за безопасност.\r\nКато допълнителен стимул в ранната подготовка, а и дори само за ежедневния пазар, и тази година веригата раздава „Подаръци преди празниците“. 1000 ваучера по 150 лева вече очакват късметлиите, а всичко, което трябва да направят е да регистрират касова бележка за 20 или повече лева на .        ", "date": "2019.11.18", "title": "Изненади от Lidl за Коледа – за трапезата, за дома и за близките"}
{"url": "https://www.actualno.com/europe/francija-upotrebjava-tri-pyti-poveche-antibiotici-ot-holandija-news_1407285.html", "text": "      Трябва да се направи много по отношение на  консумацията на антибиотици във Франция, въпреки че тя се стабилизира и дори леко намаля след медийните кампании.      Тази констатация е част от доклад, публикуван по повод Световната седмица за рационално използване на антибиотици.   Целта на тази седмица е да привлече вниманието на обществото към антибиотичната резистентност (фактът, че някои бактерии сега стават резистентни към антибиотици), което световните здравни власти считат за основна заплаха, предаде БГНЕС.\r\nОценката на Френската агенция за обществено здраве се отнася до антибиотици, продавани  с рецепта, в градовете (извън болниците), които са  93 процента от общото потребление. Тя се основава на два показателя: броя на консумираните дози и броя на рецептите.  Като се вземе предвид първият показател, консумацията на антибиотици в градската медицина се „стабилизира“, след като се повиши между 2014 и 2016 г. Тя е 22,5 дози на 1000 жители през 2018 г., в сравнение с 22,7 през 2009 г. За да получат по-точна информация, здравните власти използват нов показател -  брой на рецептите - тази година. Той показва, че консумацията на антибиотици е намаляла с 15 процента между 2009 г. и 2018 г. (от 2,81 на 2,38 на 1000 жители на ден).\r\n„И в двата случая е доста обнадеждаващо. Въпреки това все още има дълъг път, тъй като Франция остава един от най-лошите ученици в Европа: тя е на трето място по консумация на антибиотици сред европейските страни (зад Гърция и Кипър)4, казва Бруно Коинярд, директор по инфекциозните заболявания в общественото здравеопазване във Франция.   Ако се комбинира консумацията в \"градската\" медицина и болниците, \"Франция има 25,3 дози на 1000 жители на ден, но средното за Европа е 19,8\", каза д-р Коинярд. Страната с най-добри резултати е Холандия с приблизително 9,7 дози, което означава, че във Франция се консумират три пъти повече антибиотици. Според доклада „здравното осигуряване може да спести 400 млн. евро, ако потреблението във Франция е същото като това на Холандия“.    Как се обяснява тази френска специфика, която продължава въпреки препоръките? С „практиките и историята на достъпа до лекарства, които варират в различните страни“, казва  Коинярд. Във Франция „грижата за пациентите много се основава на лечение: пациентът чака рецепта и лекарства след консултация. Навиците трудно се променят и ето културните и емоционални аспекти на предписването на антибиотици.\r\nНякои лекари ще искат „да достигнат широк спектър от лечение“ и ще се опитат да решат проблема с антибиотично лечение още от самото начало, вместо да кажат на пациента да се върне за консултация през следващите няколко дни, ако е необходимо. Предизвикателството е не само да се предписват по-малко лекарства, но и по-добре е да се мисли за избора на типа антибиотици или продължителността на лечението, която може да бъде по-кратка, казва Коинярд.\r\nАко потреблението намалява при деца след 14 години, то се увеличава при хора над 65 години, популация, която е „крехка и по-предразположена към инфекции“, обяснява Коинярд. Освен това общото потребление варира в зависимост от региона на Франция. По този начин средното за страната е надвишено на Лазурния бряг и Горна Франция и е по-ниско в Лоара, Оверн-Рона-Алпи и Бретан.    ", "date": "2019.11.18", "title": "Франция употребява три пъти повече антибиотици от Холандия "}
{"url": "https://www.actualno.com/actualno/ti-li-si-bremennata-syskashtijat-i-uplashen-glas-na-rabotodatelite-news_1406265.html", "text": "      \"Ти ли си бременната?\", чух съскащ глас зад рамото си, докато пишех поредната си статия. Работех за новинарски сайт и ходех вдъхновена в редакцията всеки ден. Екипът беше страхотен, все още сме приятели - 4 години след като бяхме принудени да напуснем. От онзи същия съскащ глас, който ми подсказа, че бременността е проблем за фирмата.      \"От утре можеш да не идваш на работа\", каза ми въпросният редактор (жена, между другото), по телефона в 22 часа вечерта. \"Каква е причината?\", попитах. \"Нямаме нужда от репортер, който ще излиза в майчинство\". Да, обаче трудовият ми договор не споменаваше и дума за прекратяване поради забременяване. \r\nЕ, не просто бях на бюрото си на следващия ден, но и отидох с документ от болницата, удостоверяващ бременността. Да не кажат после \"Не си ни уведомила, не знаехме\". Момичетата от човешки ресурси замръзнаха. Кротко прибраха снимката от видеозона и чух да си шепнат: \"Какво ще казваме на шефа?\"\r\nКогато без никакви медицински причини пък ми забраниха да ходя на събития, тоест лишиха ме от възможността ефективно да упражнявам професията си, получиха от мен нотариална покана. Следващата стъпка щеще бъде Комисията за защита от дискриминация. Спряха да ме тормозят.  Въпросът е защо изобщо една бременна трудоспособна служителка може да бъде обект на натиск от страна на работодателите? Моят случай е от преди почти 3 години и е случаят на милиони жени по света, независимо в каква сфера са решили да се развиват професионално. В близките седмици се натъкнах на няколко подобни истории, които ми припомниха, че дискриминацията по признак бременност все още е ежедневие. Кратка история 1: Голяма папка прикрива голям корем. Неуспешно и излишно.    Гледам водеща по национална телевизия, която се опитва неловко да скрие очевидното. Какъв е проблемът? Защо й се налага неестествено да държи ръцете си около корема, докато операторът демонстрира акробатични умения, за да я снима под \"правилен\" ъгъл (само от кръста нагоре)?. Зрителят е оставен с усещането, че бременността на екран е нещо срамно, което трябва да бъде прикривано. А как ли се чувства водещата? Дали и тя мисли така или това е политика на шефовете й? Изпитва ли натиск и може ли той да се отрази на здравето й в такъв чувствателен за нея и бебето период? Кратка история 2: \"Имам роднина-съдия, ще те оправим тебе\", е чувала моя приятелка, която е била освободена без предизвестие от работата си като касиерка в голяма верига магазини. Забременяла и ѝ казали, че вече нямат нужда от нея. Понечила да възрази, че още е трудоспособна, но споменаването на съда я стреснало и подписала насила документите за прекратяване на договора ѝ. Не е била в изпитателен срок. Кратка история 3: \"Планирате ли да имате деца?\" е въпрос, който са чували не едно и две кандидатстващи за работа млади момичета. Познавам жена, чието интервю е започнало с думите: \"Смятате ли да раждате в близките 5 години?\" На удивения ѝ поглед е получила следното разяснение: \"Не ни трябват жени, които да излязат в майчинство.\"   Кратка история 4: Фрапиращ е случаят на моя близка, която беше допълнително натоварвана въпреки бременността си. Работеше в деловодството на голяма компания и непрекъснато трябваше да снове между етажите за всякакви документи. Недоволен от това, че е станала \"бавна\" заради очерталото се вече коремче, шефът ѝ настояваше да изпълнява задачите си все по-бързо, сякаш да ѝ докаже, че бременността не пречи на служебните ѝ задължения. Резултатът от този натиск беше падане по стълбите, преждевременно раждане и бебче в кувьоз. Сега, година и половина по-късно, тя отново работи. На друго място, разбира се!\r\nСигурна съм, че и вие можете да допълните списъка с още десетки подобни истории.\r\nВсъщност майките са сред най-уязвимите групи в обществото - майчинските добавки са мизерни, жените често изпадат в трудова изолация за поне 2 години и после трябва отново да се научат да виреят в работна среда. Това е и причина работодателите трудно да дават шанс на жена, излизаща от майчинство. \"Само памперси и сополи ще са ѝ в главата, а и с тия вируси в детските градини ще излиза честно в болнични, за какво да си губя времето с нея\", тече вътрешният диалог на шефовете.\r\nКапитализмът се интересува от печалбата, а бременната жена или тази в майчинство не са изгодни. Това е напълно вярно, само че в краткосрочен план.\r\nАко се помисли в перспектива, без точно тези жени капитал изобщо не би имало. Те раждат и отглеждат бъдещата работна ръка, без която проспериращо общество е невъзможно. Дори крайните капиталисти няма как да възразят, че животът е най-висшата ценност - \"работната ръка\", най-висшата им цел, все пак трябва да има работно детство, работен университет, работна биография. Без бременните и майките живот няма как да се появи. На кого тогава ще пробутвате стоките и услугите си, немили и недраги работодатели, които захвърляте такива кадри без оглед на уменията им? Преди да ги уволните доброзорно, помислете върху следното:\r\nВ глава първа, член 4 от Закона за защита от дискриминация е записано: \"Забранена е всяка пряка или непряка дискриминация, основана на (...) семейно положение\". Именно в тази хипотеза попада бременността. Ако бременната не познава правата си обаче, лесно се поддава на натиска да напусне работата си.\r\nВ кодекса на труда пък чл. 333 постановява, че в някои случаи работодателят е длъжен да поиска писмено разрешение от областната инспекция по труда, преди да уволни служител. Това са особени случаи, сред които попадат и майките на деца до 3-годишна възраст. Дори да се получи разрешение от инспекцията, това не означава, че уволнението не може да се оспори в съда.\r\nБременна работничка или служителка, както и работничка и служителка в напреднал етап на лечение инвитро, може да бъде уволнена с предизвестие само на основание чл. 328: при закриване на предприятието, при отказ да се премести заедно с предприятието в друго населено място, когато заеманата длъжност трябва да бъде освободена за възстановяване на незаконно уволнен работник или служител, заемал преди това същата длъжност или при невъзможност на работника да изпълнява задълженията си.\r\nБременната може да бъде освободена и без предизвестие, но единствено ако срещу нея има влязла в сила присъда или е дисциплинарно уволнена.\r\nЗатова, скъпи дами, следващият път, в който на работа ви погледнат накриво заради наедрялото тяло, просто се усмихнете и отметнете коси през рамо. Никой не може да ви уволни. Нека само опита! Колкото до тъпите въпроси за бъдещи творчески планове, свързани с деца - ако точно тази длъжност не е последната ви надежда, можете спокойно да отвърнете: \"Ако майка Ви разсъждаваше като Вас, щяхте ли да се родите?\" Автор:   ", "date": "2019.11.18", "title": "\"Ти ли си бременната\" - съскащият и уплашен глас на работодателите "}
{"url": "https://www.actualno.com/crime/shofior-s-305-promila-alkohol-v-kryvta-arestuvaha-v-slivnica-news_1407273.html", "text": "      Шофьор с 3.05 промила алкохол в кръвта са задържали полицаи в Сливница, съобщиха от ОДМВР - София, цитирани от Агенция \"Фокус\".      Той е арестуван при рутина проверка. Около 21.45 часа на 17 ноември на ул. \"Александър Батенберг\" в града полицейски екип спрял за проверка лек автомобил \"Фолксваген Поло\", управляван от задържания.   Водачът бил тестван за употреба на алкохол, при което дрегерът отчел 3.05 промила в издишания от него въздух. Нарушителят е задържан за срок до 24 часа. Срещу него е образувано бързо производство. ", "date": "2019.11.18", "title": "Шофьор с 3.05 промила алкохол в кръвта арестуваха в Сливница"}
{"url": "https://www.actualno.com/smartfinance/poshtenska-banka-uspeshno-finalizira-operativnoto-obedinenie-s-banka-pireos-bylgarija-news_1407315.html", "text": "               Пощенска банка („Юробанк България“ АД), която е част от международната банкова група Юробанк, успешно финализира оперативното обединение с „Банка Пиреос България“ АД (Банка Пиреос) на 17 ноември 2019 г.  Това е заключителният етап от сделката, която е ключова за групата Юробанк, с основни акционери – канадски и американски фондове, и е част от стратегията ѝ да разширява дейността си с фокус върху пазарите, на които е лидер.\r\nНа 12 ноември 2019 г., само 5 дни по-рано, приключи и юридическото обединение на двете банки, при което Банка Пиреос се преобразува чрез вливане, което доведе до нейното прекратяване без ликвидация. Пощенска банка стана правоприемник на Банка Пиреос, като цялото имущество на Банка Пиреос, в това число всички права и задължения по сключените договори с клиенти, преминаха към Пощенска банка.\r\nСлед вливането на Банка Пиреос в Пощенска банка двете банки продължават заедно напред като една институция, която ще работи под търговската марка „Пощенска банка“. Те обединяват международната си експертиза и дългогодишно стратегическо присъствие у нас, за да отговорят на най-високите изисквания на своите клиенти и партньори, а потребителите им ще имат възможност да се възползват от иновативни продукти, широка клонова мрежа, услуги за дигитално банкиране и персонални финансови решения.    От датата на оперативното обединение за клиентите на Банка Пиреос влизат в сила , като най- съществените са автоматичната промяна на номера на банковата им сметка (IBAN), промени в интернет банкирането и преиздаване от Пощенска банка на дебитните и кредитните карти на клиентите от Банка Пиреос. В мащабна информационна кампания под мотото „Заедно напред“ Пощенска банка запозна предварително потребителите на Банка Пиреос с планираните промени, като включително създаде специално за обединението и – първото мобилно банково приложение у нас с функция „live chat“.\r\nПощенска банка, в резултат от обединението си с Банка Пиреос, придобива пазарен дял на българския пазар от над 10% по размер на активи, кредити и депозити, като затвърждава позицията си на системна за пазара банка. Очакванията са тя да заеме трето място по размер на кредитния портфейл с обем от 7.5 млрд. лв. и по размер на депозитите – с 9.3 млрд. лв. Обединената банка ще разполага с още по-широка клонова мрежа в цялата страна и ще продължи да предлага иновативни продукти и услуги, високо качество на обслужването и гъвкави финансови решения за индивидуални и бизнес потребители. Стратегията ѝ за развитие и занапред е базирана на органичен растеж, ефективност и дигитализация. Банката ще продължи да задава тенденциите на българския пазар и да се стреми да бъде предпочитан избор на клиентите за реализация на техните планове и проекти. , коментира Петя Димитрова, главен изпълнителен директор и председател на Управителния съвет на Пощенска банка.\r\nПощенска банка има 28-годишно присъствие сред лидерите на банковия пазар в България. Банката е водещ фактор в нововъведенията и формирането на тенденциите в банковия сектор в страната през последните години и е многократно награждавана за своите иновации. Пощенка банка заема стратегическо място в банкирането на дребно и корпоративното банкиране в България. Тя е един от лидерите на пазара на кредитни и дебитни карти, жилищното и потребителско кредитиране, спестовни продукти, както и по отношение на продуктите за корпоративни клиенти – от малки фирми до големи международни компании с присъствие в страната. Банката е с една от най-добре развитите клонови мрежи и модерни алтернативни канали за банкиране. През март 2016 г. Пощенска банка придоби дейността на Алфа Банк България, отново за рекордно кратко време, с което постави началото на вълната от банкови консолидации на българския пазар.\r\nУспешното финализиране на сделката по обединението ще бъде отбелязано на специално събитие – едновременно откриване на три банкови клона от ново поколение, с модерен дизайн и дигитални зони за самообслужване.    ", "date": "2019.11.18", "title": "Пощенска банка успешно финализира оперативното обединение с Банка Пиреос България"}
{"url": "https://www.actualno.com/music/joro-ot-ostava-puska-nov-sigyl-s-muzikalnija-si-proekt-homeovox-news_1407300.html", "text": "       \"Претенциозен\" е новият сингъл на Жоро от Остава, който той реализира с личния си, страничен музикален проект – HOMEOVOX. Песента е четвърта по ред за бандата, която е съставена изцяло от страхотни музиканти – приятели и съидейници. HOMEOVOX са: Георги Георгиев (Остава) - музика, текстове, вокали, китари, Петко Славов (Airbag) - бас китара, вокали, Калин Петров (Akaga, Slng) – клавишни, Мартин Профиров (PIF) – ударни, Боян Петков (Остава) – бас. Стилът им е смесица от инди, китарен поп и рок, с привкус на 80-тарско диско.      Музиката на сингъла \"Претенциозен\" е на Георги Георгиев, текстът е негов и на Елин Рахнев, а аранжиментът на Homeovox. Видеото на парчето е дело на младия, алтернативен режисьор Васил Валери Витанов. Оператор е Aлександър Бенев, а продуценти са Влади Герасимов и “handplayed productions”. Видеото e иронично, много сипатично и непретенциозно и с усмивка показва комлекса и лутанията на един съвременен, градски човек. В главната роля е младият и чаровен Мичел Мичев, който е завършил в Англия и се оказва професионален музикант по класическа и джаз кирата.  Песента \"Претенциозен\" ще е част от предстоящия албум на HOMEOVOX, който се очаква да е готов през 2020 г. В него ще вземат участие още интересни приятели и съвременни музиканти като Стефан Вълдобрев, Ерсин (Jeremy?), Благо Анастасов( Hayes& Y)  и др. Място в него ще намерят и първите песни на HOMEOVOX  - \"Само тя\" (2001 г.), \"Изгубен\" (2014 г.) и \"Само ти\" (2017 г.).\r\nHOMEOVOX e част и от лейбъла HOMEOVOXMUSIC, от който стартираха групи като Hayes&Y, Bears and Hunters, VICK. Артисти на лейбъла в момента са набиращите скорост Jin Monic, Innerglow и разбира се HOMEOVOX, която дава името на лейбъла. В събота, бандата бе чудесен съпорт в концерт-промоцията на новия албум на SLNG. Можете да ги видите и чуете НА ЖИВО през декември: на 5 декември в София в Бар \"АМОК\" и на 7 декември в Пловдив в \"Bee Bop Café\", заедно с Innerglow.\r\nВижте самото видео:     Последвайте HOMEOVOX – и HOMEOVOXMUSIC – . ", "date": "2019.11.18", "title": "Жоро от Остава пуска нов сигъл с музикалния си проект „HOMEOVOX”"}
{"url": "https://www.actualno.com/sofia/fandykova-rajonnite-kmetove-da-rabotjat-a-ne-samo-da-se-oplakvat-news_1407323.html", "text": "      Обръщам внимание колко е важно районните кметове да работят, а не само да мрънкат и да се оплакват. Чувам как щели да ме „притискат“. Аз нямам нужна от натиск, ако кметът си е свършил работата. Това каза кметът на София Йорданка Фандъкова пред журналисти, предаде репортер на Агенция „Фокус“.      „Ако дойдат с готов проект, веднага го залагаме за строителство“, допълни тя. На журналистически въпрос за въвеждането на задължителна детска градина за 4-годишните деца, Фандъкова отговори, че в програмата на ГЕРБ още, когато е била министър на образованието е заложила такава политика. „Радвам се, че всички разбраха, че това означава държавата да финансира тази предучилищна възраст. Това е важно за подготовката на децата за 1 клас, така че това е сериозна национална политика“, заяви тя.   Относно видеонаблюдението, Фандъкова е категорична, че то е ефективно и системата за видеонаблюдение се разширява. По думите ѝ, това е превенция срещу различни посегателства и престъпления и помага на полицията да си свърши работа, ако има такова. „Ще дам информация за всички имена на хората от стария ми екип, с който продължавам да работя и на тези, с които обновявам екипа, така както поех ангажимента в предизборната кампания“, коментира Фандъкова за новия екип, с който ще работи. ", "date": "2019.11.18", "title": "Фандъкова: Районните кметове да работят, а не само да се оплакват"}
{"url": "https://www.actualno.com/cars/ford-pravi-ot-mustang-otdelna-marka-news_1407322.html", "text": "      Компанията Ford представи електрическия си кросоувър Mustang Mach-E, който вероятно ще се превърне в първия модел на едно нова марка. Тя ще се казва Mustang, като под нея ще се предлагат най-мощните модели на американския производител. Както и при Mach-E, те също ще получат елементи от дизайна на легендарния Mustang, но все още нея ясно дали ще бъдат със стандартни двигатели с вътрешно горене или ще са електромобили.      Самият Mustang Mach-E на първо време обаче ще трябва да се наложи на пазара на електрическите автомобили, като за основен негов съерник е сочен компактният кросоувър Model Y на Tesla, чиято премиера е насрочена за 2020 година.    И ако във външността на кросоувъра има елементи от дизайна на Mustang, то неговият интериор е разработен от нулата. Основна роля в салона играе гигантският сензорен екран с диагонал 15,5 инча, като това е един от най-големите екрани, поставяни на централна консола на автомобил. Има и информационно-развлекателна система от ново поколения, което е с елементи на изкуствен интелект.\r\nДруга особеност на Mach-E са двата багажника. Предният има обем от 136 литра, а задният разполага с 821 литра. Ако вторият ред седалки бъде прибран в пода, обемът на това пространство се увеличава зо 1688 литра.  Базовата версия на крос-купето е със задно предаване, а по-скъпите варианти ще има и система за задвижване на четирите колела. Батериите с капацитет 75,7 кВт/ч осигуряват мощност от 259 к.с., като при варианта със задно предаване въртящият момент е 414 Нм, а този със 4х4 разполага с 565 Нм. Ускорението от 0 до 100 км/ч при версията със задно предаване е 6 секунди, а пробегът с едно зареждане е 370 км. При варианта с 4х4 ускорението отнема 5 секунди, но и пробегът е по-малък - 338 км. Версията Mach-E Premium ще получи акумулатори с капацитет 98,8 кВт/ч, а мощността на електромотора ще е 286 к.с. Съответно и пробегът нараства до 483 км. Съответно, и при нея ще има вариант със задвижване на четирите колела с мощност 338 к.с. и пробег от 453 км.   Последна ще се появи модификацията GT, която ще е два електромотора със съвкупна мощност от 465 к.с. и 830 Нм. Нейният пробег с едно зареждане ще е 378 км. Тя ще е и най-скъпата, като ще стартира от 60 500 щатски долара. За сравнение, базовият вариант започва от 43 895 долара.     ", "date": "2019.11.18", "title": "Ford прави от Mustang отделна марка"}
{"url": "https://www.actualno.com/politics/bojko-borisov-razgovarja-po-telefona-s-generalnija-sekretar-na-nato-jens-stoltenberg-news_1407368.html", "text": "      Министър-председателят проведе телефонен разговор с .      „Високо оценявам ролята на Алианса за защита на сигурността, свободата и демократичните ни ценности. За нас - националната сигурност и отбрана на България са гарантирани само в рамките на колективната отбрана на НАТО“, изтъкна премиерът Борисов пред Столтенберг.   Двамата разговаряха в навечерието на Срещата на върха между държавните и правителствени ръководители на страните членки от НАТО, която ще се проведе на 3 и 4 декември 2019 г. в Лондон.\r\nБорисов посочи, че отчитайки днешните рискове и предизвикателства пред международната среда за сигурност, страната ни разглежда единството на Европа и Северна Америка като по-важно от всякога. Той даде висока оценка на темите, които ще бъдат във фокуса на Срещата на върха на НАТО в Лондон, свързани със сигурността в Евроатлантическия регион.  „Вярвам, че решенията на висшия форум ще доведат до по-нататъшно укрепване както на възможностите за възпиране и отбрана, така и на трансатлантическата връзка между Европа и Северна Америка“, заяви премиерът Борисов пред генералния секретар на НАТО.\r\nМинистър-председателят отбеляза, че от началото на 2018 г. България успешно прилага националния План за нарастване на отбранителните разходи до 2024 г. „С авансовото плащане на 8 броя самолети F-16V Block 70 тази цел вече е постигната и в края на настоящата 2019-а година разходите се очаква да достигнат 3,1% от БВП“, каза премиерът Борисов. Той посочи пред Столтенберг, че целите на страната ни са фокусирани в три основни области - повишаване на разходите за отбрана, модернизация и превъоръжаване, и преодоляване на дефицита на личен състав във Въоръжените сили. В следващите години ще продължи реализацията на ключовите проекти по модернизацията, като придобиването на нови бойни самолети, кораби и бойни машини.   „България ще продължи да оказва подкрепа на усилията на Алианса към постигане на световен мир и сигурност. Разглеждаме участието си в мисии и операции на НАТО като основен приоритет и възнамеряваме да запазим ангажимента и приноса си към тях“, каза още Борисов. Премиерът специално обърна внимание върху ролята на съвместните военни учения, които допринасят за подобряването на оперативната съвместимост на българските въоръжени сили с тази на други държави членки на НАТО.    Борисов и Столтенберг обсъдиха още укрепването на , тъй като именно Алиансът е фундаментът на колективната отбрана в Европа.\r\nМинистър-председателят и генералният секретар на Алианса бяха категорични, че заедно трябва да защитаваме нашите споделени ценности и принципи – свобода, човешки права, демокрация, върховенство на закона, което ни прави силни и способни.\r\nСтолтенберг бе на посещение у нас само преди няколко месеца - през пролетта т.г. по покана на премиера Борисов, която бе отправена към генералния секретар на НАТО по време на Общото събрание на ООН в Ню Йорк през 2018-а на приема на американския президент Доналд Тръмп.    ", "date": "2019.11.18", "title": "Бойко Борисов разговаря по телефона с генералния секретар на НАТО Йенс Столтенберг"}
{"url": "https://www.actualno.com/education/bydeshtijat-uchitel-poveche-vdyhnovitel-po-malko-lektor-news_1407299.html", "text": "      Висшите училища, които подготвят педагози, ще променят подхода си - кадрите, които ще се дипломират там, трябва да имат богат набор от компетентности освен базовите. Затова в проектобюджета за следващата година са планирани 10 млн. лв за национални програми във висшето образование, каза днес в Пловдив министърът на образованието и науката Красимир Вълчев. Той участва в конференцията \"Компетентностно базирано образование и педагогиката на 21 век\", организирана от Пловдивския университет.      Освен базовите компетентности по предмета, който учителите преподават, те трябва да имат предприемачески, граждански, обществени и дигитални умения, да умеят да работят с машини, базирани на изкуствения интелект, да разбират от алгоритми и дигитална креативност. Фигурата на учителя в 21 век трябва да провокира интереса на учениците към ученето, а директорите трябва да стимулират креативните учители и това е преходът, който правят образователните системи от миналия към сегашния век.   Част от планираните 10 млн. лв. ще бъдат разпределени сред най-добрите ученици под формата на допълнителни стипендии. Особено стимулирани ще бъдат младежите, които се насочват към педагогическите специалности и инженерното образование. ", "date": "2019.11.18", "title": "Бъдещият учител - повече вдъхновител, по-малко лектор"}
{"url": "https://www.actualno.com/america/glavnijat-redaktor-na-nu-jork-tajms-tvyrdi-che-trymp-izlaga-na-risk-jivota-na-reporterite-mu-news_1407374.html", "text": "      Главният редактор на американския в. \"Ню Йорк таймс\" обвини американския президент Доналд Тръмп, че излага под риск живота на репортерите му, като им отправя лични обиди и ги определя като \"врагове на народа\".      Дийн Бакет, който ръководи изданието през един от най-бурните периоди в неговата история, заяви, че историята на американския президент на словесни атаки срещу журналисти като политическата репортерка на \"Ню Йорк таймс\" Маги Хаберман е \"ужасяваща\" и има опасност да доведе до сериозни последици.   \"Смятам, че личните му нападки срещу репортери, включително Маги, са ужасяващи и непрезидентски\", изтъкна той, допълвайки:\r\n\"Смятам, че личните атаки срещу журналисти, когато им посочва имената, смятам, че излага живота им на риск. Смятам, че когато той всъщност казва имената на репортерите, казва, че са неамерикански, казва, че са врагове на хората... тази фраза има дълбока история. Мисля, че когато той казва това, това е ужасяваща атака срещу медиите.\"  Коментарите на Бакет в интервю за \"Гардиън\" отразяват продължителната история на Тръмп за нападки към журналисти като цяло и в частност на \"Ню Йорк таймс\".\r\nТе повтарят коментари на издателя на вестника Артър Сълцбергер, който също влезе в сблъсък с Тръмп във връзка с отношението му към медиите. През миналата година Сълцбергер обяви, че е казал на Тръмп по време на среща, че \"този подстрекателски език допринася за увеличаване на заплахите срещу журналисти и ще доведе до насилие\".\r\nТрудните отношения на вестника с президента бяха сред определящите характеристики по времето, в което Бакет е главен редактор на изданието. \"Ню Йорк таймс\" по негово време също така се сблъска с критики от левицата за отказ да нарече Тръмп рисист или сексист, решение, което Бакет защити с мотива, че не бил в позиция да знае дали \"прави коментари, защото е расист\".       Бакет заяви, че работата му е \"да отразява света с огромно любопитство\", а не да действа като опозиция на президента - въпреки призивите на много читатели и част от екипа му да предприеме по-директен критичен подход към Тръмп.\r\nЗапитан дали Тръмп е расист, Бакет отговорил: \"Не знам. Смятам, че Доналд Тръмп казва неща, които разделят хората на расова основа.\r\nСмятам, че това е малко по-различно. Не съм в главата му достатъчно, за да знам дали той ги казва, защото иска да се хареса на избирателите си.\"\r\nБакет, който е първият чернокож американец, главен редактор на вестника, заяви, че не желае да разреши на репортерите си да правят ценностни преценки на президента, въпреки множеството му изблици.\r\nМного медии, включително \"Гардиън\", определиха коментарите на президента на САЩ това лято като расистки, докато \"Ню Йорк таймс\" стигна само до правене на оценка на членове на републиканската партия.      Бакет, който не носи отговорност за коментарната част на медията, също така заяви, че \"няма съмнение, че Доналд Тръмп има проблем с жените\", но отказа да го определи като сексист. ", "date": "2019.11.18", "title": "Главният редактор на \"Ню Йорк таймс\" твърди, че Тръмп излага на риск живота на репортерите му"}
{"url": "https://www.actualno.com/crime/arestuvaha-bylgarka-v-gyrcija-za-obir-na-koli-news_1407375.html", "text": "      Българка е арестувана на коли. Тя е действала заедно със своя приятел, който се издирва, предава БНР. За да избегнат задържането, двамата направили опит да прегазят служителите на реда.      Двама българи, мъж и жена, са били преследвани няколко часа от гръцката полиция. Полицаи ги засекли да обират камион до Катерини, подали сигнал за арест, но българите се качили в личната си кола, направили опит да прегазят полицаите и с много висока скорост се насочили към границата.   Те изоставили колата до граничния пункт „Промахон и направили опит да напуснат Гърция.\r\n44-годишната българка е арестувана и предадена на прокуратурата в Катерини, издирва се мъж на 50 години.  По време на разследване е доказано, че за една година те са извършили поне 13 обира на коли и са откраднали над 18 хиляди евро и ценни предмети. ", "date": "2019.11.18", "title": "Арестуваха българка в Гърция за обир на коли"}
{"url": "https://www.actualno.com/business/shefyt-na-toplofikacija-sofija-podade-ostavka-naznachiha-negov-zamestnik-news_1407377.html", "text": "      Изпълнителният директор на инж. Кремен Георгиев подаде оставка, Надзорният съвет на дружеството я прие единодушно и назначи за негов заместник Александър Александров, съобщават от там.      Искането на Георгиев е постъпило днес, но решението му е било \"предмет на предварително обсъждане и на по-ранен етап с Надзорния съвет,  който своевременно е предприел действия за осигуряване нормалното  функциониране на дружеството\", пишевсъобщението.   Инж. Кремен Георгиев благодари на ръководството и екипа на \"Топлофикация София\" ЕАД за гласуваното доверие и съвместната работа. припомня, че Кремен Георгиев пое дружеството през февруари. Преди да поеме поста той беше в ръководството на топлофикациите във Враца, Велико Търново и Перник, свързвани с бизнесмена Христо Ковачки. Кремен Георгиев заема поста на Сашо Чакалски, който пък влиза в новообразувания Надзорен съвет на софийската топлофикация. Още за рокадите в управлението на \"Топлофикация София\" в началото на годината можете да прочетете в   През август пък стана ясно, че \"Булгаргаз“ е завела иск към дружеството за 35 милиона лева, които са част от общите задължения на столичната топлофикация в размер на 120 милиона лева и са натрупани за една година. Тази мярка е предприета, тъй като има риск \"Булгаргаз\" да не може да се разплати с доставчика си на гориво - руската компания \"Газпром експорт\", обясни изпълнителният директор на газовата компания Николай Павлов. Още за дълговете на Топлофикация можете да прочетете в .   Новият изпълнителен директор на \" ЕАД е Александър Александров. Той е магистър \"Топлоенергетика\" от Технически университет - София, с няколко специализации в Германия, включително по Програма за обучение на висши мениджърски кадри (еквивалент на МВА) и повече от 20 годишен опит на ръководни позиции във водещи български и международни компании, подчертават от дружеството.     ", "date": "2019.11.18", "title": "Шефът на \"Топлофикация София\" подаде оставка, назначиха негов заместник"}
{"url": "https://www.actualno.com/america/chetiri-jertvi-i-shestima-raneni-pri-strelba-v-kalifornija-news_1407226.html", "text": "      Четирима души загинаха, а други шестима бяха ранени при стрелба в централна Калифорния. Инцидентът станал след като по тяхбило стреляно, докато пострадалите гледали футболен мач в заден двор на къща, съобщи полицията.      Трима от тях са загинали на място, един е откаран в критично състояние в болница и там е починал, каза заместник-шефът на полицията във Фресно Майкъл Рийд пред репортери. Четиримата ранени са без опасност за живота. Всички жертви са мъже на възраст между 25 и 35 години, каза още Рийд.   По неговите думи насилието е безмислено. \"Правим всичко възможно, за да изправим пред правосъдието извършителите.\"\r\nРийд каза, че още не е ясно колко извършители са участвали в стрелбата и че няма „никакви индикации“ инцидентът да е свързан с банди.  Говорителят на полицията Бил Дули заяви, че служителите търсят кадри от камерите за наблюдение и свидетели, за да проследят заподозрените. ", "date": "2019.11.18", "title": "Четири жертви и шестима ранени при стрелба в Калифорния "}
{"url": "https://www.actualno.com/politics/geshev-njama-da-se-izvinjavam-news_1407301.html", "text": "      Прочетох, че някой иска да се извиня. Не смятам да се извинявам на някой за това, че този някой няма чувство за хумор. А иначе, – че ще имам блестяща политическа кариера. Това обяви Иван Гешев, който преди дни беше , по повод призива да се извини на съдия Атанаска Дишева, предава БГНЕС.      По време на заседанието на ВСС за прегласуването на кандидатурата на Гешев Дишева се оплака пред колегите си от ВСС, че кандидатът за нов главен прокурор ѝ казал: „Поздравявам ви, г-жо Дишева – пред Вас стои блестяща политическа кариера. От Вас ще излезе прекрасен общински съветник”. Според съдия Дишева това е препратка към случилото се с бившия председател на Софийския районен съд Методи Лалов - припомнете си в как той напусна съдебната система. Атанаска Дишева е една от четиримата, гласували против избора на Иван Гешев за главен прокурор, припомня бТВ.   В отворено писмо от поведението на избрания за главен прокурор и на министъра на правосъдието Данаил Кирилов. И настояха за дисциплинарно производство срещу Гешев заради отправяне на заплаха към Дишева.\r\nАсоциацията на прокурорите и Камарата на следователите призоваха да бъдат прекратени опитите за политически натиск във връзка с избора на следващ главен прокурор и призоваха за завършване на процедурата при спазване на Конституцията и законите на България. Двете магистратски организации излязоха със специални декларации, в които препотвърдиха подкрепата си за избрания за обвинител номер едно Иван Гешев.  По-рано днес заяви пред БНТ: \"За мен коментарите за натиск са необясними. Считам, че трябва да бъде зачетено мнението на стотиците прокурори и следователи като професионалисти. Ние зачитаме и уважаваме срещуположното мнение\", обясни Николов, който напомни, че Прокурорската колегия на ВСС единодушно подкрепи Гешев.\r\nНиколов добави и, че било много лесно \"анонимно\" да се мятат яйца и кофички с кисело мляко по сградата на ВСС. Той видя \"недостойна кампания\" и \"инспириране на уличен натиск\".    ", "date": "2019.11.18", "title": "Гешев: Няма да се извинявам  "}
{"url": "https://www.actualno.com/starazagora/starozagorska-oblast-podpisa-memorandum-za-sytrudnichestvo-s-armenskata-aragacotn-snimki-news_1407353.html", "text": "       , подписаха областният управител Гергана Микова и губернаторът Давид Геворгян. За задълбочаване на връзките в областта на се договарят двете страни в документа.       Меморандумът беше подписан по време на на Микова и заместникът й Димитър Драчев в Армения по покана на губернатор Геворгян. \r\n„Нашите народи имат много общи неща и пътищата на нашата история са се пресичали в различни времена. Уверен съм, че ще намерим сфери за сътрудничество в търговията, икономиката, селското стопанство, туризма, образованието, културата и други области“, каза в приветствието си губернаторът и определи стартиращото сътрудничество между областите Арагацотн и Стара Загора като много важно. От своя страна областният управител на Стара Загора също подчерта значимостта на срещата. „Много арменци живеят в Стара Загора и в България. Мисля, че това е още една добра причина за сътрудничество “, подчерта тя и изрази надежда, че .  Важността от създаването на подходяща инвестиционна среда, която да позволи - на зимен туризъм в Армения и на летен туризъм в България, е обсъждана от двете страни по време на срещата. Обсъдени са и системата на публичната администрация, дейностите на държавните и общинските структури, съществуващи в двата региона, формата на управление и други въпроси от взаимен интерес. Българските гости са провели и среща в Министерството на регионалното развитие и са посетили крепостта-замък Амбърд от 7 век, построена от князете Камсар. С домакините си са обиколили района на Амбърд и са разгледали останките на циклопските сгради и църквата \"Св. Богородица\", която носи знака на арменската архитектура от 11 век. В програмата на българската делегация са били включени и посещения на кралския мавзолей на Аршакуни в общността на Агджак - царската гробница от 4 век е единствената, запазена в Армения, която съдържа останки на езически и християнски арменски царе.    Посещението на Гергана Микова и Димитър Драчев в Армения е първата визита на българска делегация на областно ниво в тази държава, а през следващата година по покана на областния управител арменска делегация от Арагацотн ще посети Старозагорска област. ", "date": "2019.11.18", "title": "Старозагорска област подписа меморандум за сътрудничество с арменската Арагацотн (СНИМКИ) "}
{"url": "https://www.actualno.com/plovdiv/osydiha-robite-na-truda-v-nelegalnata-tutuneva-fabrika-kraj-plovdiv-news_1407359.html", "text": "      Четирима от българските работници, арестувани при акция на полицията през юли тази година в край Пловдив, влизат в затвора, след като се признаха за виновни и получиха от специализирания наказателен съд ефективни присъди. Двама от тях ще лежат по година и 3 месеца, другите двама- година и година и 2 месеца. Те са работили като пазач, доставчик на храна за работниците, както и техническа поддръжка на помещенията. Осемте чужденци, които са работили в производството- седем украинци и един молдовец, също се признаха за виновни. Прокуратурата сключи с тях споразумения за условни наказания от 3 години с петгодишен изпитателен срок , както и лишаване от права.      Когато на 4 юли в село Труд бе проведена акцията, координирана съвместно от Специализираната прокуратура, ГДБОП, ДАНС и Агенция \"Митници\", бяха разкрити цех за заготовка на тютюн в района на село Ръжево Конаре, който има капацитет да обработва до два тона тютюн в час. В землището на село Труд, само на 5 км от Пловдив , пък бе открита фабрика за цигари с модерна поточна линия, на която се произвеждат по над 200 стека в час , както и подготвяна за пускане втора поточна линия. Цигари от марките Muratti и Royal с високо качество и надписи на гръцки за близо 2,4 млн. бяха открити в халето, задържан бе и тир, натоварен с нелегални цигари за над 3 млн. лв.   Работниците в нелегалната фабрика са били буквално затворници в нея- цикълът на производство и на живот е бил съвсем затворен. Те не са напускали сградите, там са живеели, там е имало и помещения за почивка, а в Ръжево Конаре е бил изкопан и тунел за бягство при необходимост . Самото хале е било шумоизолирано със специални панели, а за да не бъде засечена незаконната дейност заради голям разход на енергия, токът е бил осигуряван от мощен генератор. Организаторите и собствениците на фабриката така и още не са известни. ", "date": "2019.11.18", "title": "Осъдиха робите на труда в нелегалната тютюнева фабрика край Пловдив "}
{"url": "https://www.actualno.com/analysis/severna-koreja-ne-se-interesuva-ot-bezplodni-sreshti-sys-sasht-news_1407313.html", "text": "      Северна Корея не се интересува от \"безплодни\" срещи между държавните ръководители, които ще дадат причини на президента на САЩ Доналд Тръмп да се \"похвали\" с постиженията си на Корейския полуостров, съобщава официалната севернокорейска новинарска агенция, позовавайки се на думи на съветник в Министерството на външните работи в Пхенян.      Съветникът добавил: \"Трябва да получим справедливата цена за това, което президентът Тръмп се хвали като свои постижения.\"   Той отбеляза също така, че Северна Корея очаква Вашингтон да изостави \"враждебната си политика\" към нея, за да може диалогът между страните да продължи.\"\r\nКоментарите на Северна Корея идват в отговор на публикация в \"Туитър\" на Тръмп за комунистическата държава, в която той защити своя политически опонент бившия вицепрезидент Джо Байдън, след като Северна Корея го нарече \"бясно куче\". В туита Тръмп също каза на Пхенян, че той бил единственият, който може да постигне споразумение с тях.   ", "date": "2019.11.18", "title": "Северна Корея не се интересува от \"безплодни\" срещи със САЩ"}
{"url": "https://www.actualno.com/crime/byrz-vlak-pregazi-myj-lejal-na-relsite-kraj-gara-kostenec-news_1407381.html", "text": "      Мъж е прегазен от бърз влак докато е лежал на железопътни релси близо до гара \"Костенец\". Това съобщиха за Агенция „Фокус“ от ОДМВР-София област.      Сигналът за инцидента е подаден 12.18 часа. Извършен е оглед на местопроизшествието и е образувано досъдебно производство.    ", "date": "2019.11.18", "title": "Бърз влак прегази мъж, лежал на релсите край гара \"Костенец\""}
{"url": "https://www.actualno.com/smolyan/107-godini-svoboda-chestva-zlatograd-news_1407378.html", "text": "      На 21 ноември се навършват 107 години от Освобождението на Златоградския край от османско робство и освещаване на първото българско знаме. По този повод ще се състои тържествено заседание на Общинския съвет.      След това ще бъдат поднесени венци и цветя пред паметниците и паметните плочи в града, като церемонията ще започне от лобното място на Делю хайдутин. Привечер от 17 часа ще се състои тържествен ритуал и проверка-заря с участие на 101-ви Алпийски полк и представителния духов оркестър на Военновъздушните сили - Пловдив.  За 19 часа е предвиден авторският концерт-спектакъл на актьора от Златоград Виктор Калев „Грамофонът” – авторски концерт-спектакъл на Виктор Калев.\r\nПо случай празника на Златоград на 16-ти ноември в зала „Станислав Сивриев“ в Етнографски комплекс - Златоград, бе открита фото изложба „Познатият непознат Златоград“. Тя е дело на двамата златоградчани Галатея Хаджиева и Емануил Пунев, които чрез снимки и слово разкриват не само познатото и непознатото, но и стойностното и забравеното, красивото и ценното в златния град на Родопите. ", "date": "2019.11.18", "title": "107 години свобода чества Златоград"}
{"url": "https://www.actualno.com/healthy/pacientite-ocenjavat-bolnicite-na-onlajn-platforma-news_1407384.html", "text": "      Онлайн платформата \"Добрите \" ще събира информация за лечебните заведения в страната по 10 критерия, с цел да се помогне на пациентите в избора им къде да се лекуват. Инициативата е на пациентски организации, съобщи БНР.      Пациентите ще имат възможност след регистрация на онлайн платформата, да посочват дали биха препоръчали определена болница или не, какви са битовите условия, как са се грижили за тях, посочи доктор Стойчо Кацаров от Центъра за защита правата в здравеопазването: \"Целта е да дадем думата на пациента. Да му дадем възможност, на базата на тази информация и на сравненията, които ние ще направим, по-лесно да избере къде да се лекува.\"   Според Пенка Георгиева от \"Заедно с теб\" пациентите най-често се оплакват, че \"Направихме тази коалиция - пациентът има думата за добра болница, по десет критерия, които ще бъдат видими на сайта на  всяка една болница, ще може да се оцени наистина добрата болница и най-после пациентът, че ще има своето право на глас\", подчерта Георгиева.\r\nБолниците, които отговарят на всички критерии зададени в платформата, ще получат пациентски сертификат \"Добра болница\", който ще е валиден за една година.   ", "date": "2019.11.18", "title": "Пациентите оценяват болниците на онлайн платформа"}
{"url": "https://www.actualno.com/curious/nikol-izumi-sveta-navrja-gyrdite-si-v-liceto-na-kolega-video-news_1407308.html", "text": "      Бившата половинка на Григор Димитров - , за пореден път провокира с поведението си. 41-годишната певица изуми целия свят с непристойните си действия в телевизионния ефир по време на предаването \"Х-Фактор\" в Англия.      Никол взе спонтанно решение да хване главата на свой колега в журито в шоуто, за да я притисне към гърдите си. Поведението на Шерцингер бе остро критикувано както в световните медии, така и в социалните мрежи от нейните почитатели.     се оказа Луис Уолш, който е с 26 години по-възрастен от Шерцингер. В социалните мрежи последваха коментари, че подобна случка може да докара инфаркт на Уолш.  Припомняме, че в началото на годината телефонът на Шерцингер бе хакнат, а тогава в интернет пространството се появи видео, на което бившият й партньор Люис Хамилтън мачка гърдите й ( ).     ", "date": "2019.11.18", "title": "Никол изуми света, навря гърдите си в лицето на колега (ВИДЕО)"}
{"url": "https://www.actualno.com/society/protest-na-avtoinstruktori-v-sofija-i-silistra-sreshtu-promenite-v-zakona-news_1407414.html", "text": "      В Силистра автоинструктори и собственици на школи за протестираха срещу въвеждането на нови изисквания и санкции към тях с проектозакона за водачите.      Така те подкрепиха колегите си от цялата страна, които протестираха в София, предаде кореспондентът на БГНЕС.   Протестиращите изразиха несъгласие с готвените промени в закона, които предвиждат увеличаване на часовете по кормуване, шофиране в силен трафик, на магистрала и в мъгла.\r\nТе направиха автошествие с учебни автомобили и за кратко затвориха ключово кръстовище в града.  Най-близката автомагистрала от тук е на 130 км. Това означава, че ние трябва да вдигнем цената в пъти, за да можем да отговаряме на тези изисквания. Такива часове като зимни условия, мъгли, не можем да чакаме кога ще има зима и кога ще има мъгли, за да ги направим, каза Боян Димов – автоинструктор.\r\nБроят на часовете по кормуване може да се увеличи за по-големите центрове. Там интензивността на движение е по-голяма, по-малко километри минаваш. Тук за 50 минути ще обиколя 3 пъти града, а в София ще мина 2 светофара, каза друг автоинструктор - Георги Калинов.   Предложеният електронен контрол също буди недоволството на  автоинструкторите.    Електронната система за контрол, да се снимаме в началото и в края на часа, това са някакви безумия. Ние не можем да задължим курсистите да имат такива телефони, с които да си правим селфита, добави Боян Димов.\r\nОчаква се, ако предвижданите промени влязат в сила, шофьорските курсове да поскъпнат с около 300 лева. ", "date": "2019.11.18", "title": "Протест на автоинструктори в София и Силистра срещу промените в закона"}
{"url": "https://www.actualno.com/scene/snejnata-kralica-syvremenna-tancova-prikazka-za-deca-i-vyzrastni-ot-balet-arabesk-news_1407263.html", "text": "      Емблематичната приказка на големия датски разказвач Ханс Кристиан Андерсен „Снежната кралица“ е притча за едно омагьосано дяволско огледало, счупено на милиони миниатюрни парчета, реещи се из Света, попадащо в сърцето ни, каращо ни да виждаме само грозните и лошите страни на Човека и всичко около него, за изумително красивата и  неспособна на искрена любов ледена Кралица, за детската чистота и обич на Кай и Герда Притча, която ни вулнува и ни кара да се замислим.  Дали едно малко момиче има сили да спаси едно малко момче, ранено от леден къс и докоснато от смразяваща целувка? Дали една неосъзната още, но дълбока детска любов е достатъчна да победи Сили, много по-мощни и древни? Дали споменът и вътрешният стремеж за светлина и топлина, ще надделеят над вечната зима?      На тези, в своята същност вечни въпроси, ще се опитат да отговорят в своя нов танцов прочит  и хореографката Ангелина Гаврилова, драматургът - Марий Росен, сценографът - Иван Токаджиев и художникът на костюмите – Адрияна Найденова.    Проследявайки пътя на Герда, търсейки своя Кай, срещайки различни герои, които пречат или подпомагат пътешествието й, спектакълът ще покаже на своите зрители порастването и промяната на героинята.  Всеки досег и взаимодействие с тези нови светове, ще остави белег в нея, ще я обогати и дари с опит и мъдрост. От друга страна ще бъде акцентирано и върху Снежната кралица, нейните двама верни стражи , омагьосаният Кай и взаимоотношенията между тях.  Дали самотата не е причина за суровостта на Кралицата и желанието й да притежава вледенени  души, не е дълбоко осъзнаване, че никой никога не я е обичал истински? Отговорът ще бъде даден в края на спектакъла. Всеки зрител ще избере за себе си, как ще „разтълкува“ героите. В изключително материалното и едновременно с това илюзорно пространство, в  което живеят  сега,  децата имат нужда да си припомнят и да повярват в приказките. Защото там  се разказва за истински важните стремежи и победи, за това как една обич изгонва дяволското стъкълце от сърцето и как свободата на едно момче и момиче се изписва с думата „ВЕЧНОСТ“.  Спектакълът ще очарова публиката с нестандартни визуални решения, ефектни „приказни“ костюми и завладяваща музика.\r\nВ танцовия спектакъл ще бъде използвана музиката на едни от най-популярните автори на класическото наследство , както и композитори творили в началото на 20 век като Чайковски, Елгар, Брукнер, Мусоргски, Григ и др., с което отново ще напомним на зрителите за богатството на тези музикални шедьоври .   От друга страна, участието на целия състав на балет „Арабеск“ в творбата, многообразието от различни герои, разкрива яркия талант на трупата не само като танцьори, но и силното и въздействащо актьорско присъствие.     ", "date": "2019.11.18", "title": "\"Снежната кралица\" - съвременна танцова приказка за деца и възрастни от балет \"Арабеск\""}
