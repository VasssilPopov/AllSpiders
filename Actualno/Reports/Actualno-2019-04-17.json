{"url": "https://www.actualno.com/football/totnym-sloji-kraj-na-mechtite-na-manchestyr-siti-v-unikalno-shou-livyrpul-syshto-na-12-final-news_740801.html", "text": "  Тази вечер феновете на футбола станаха свидетели на две невероятни срещи. И докато почти всички очакваха резултатна победа на Ливърпул над Порто, което се и случи, едва ли някой може да опише емоцията, която фенове и играчи на Манчестър Сити и Тотнъм преживяха в другия 1/4-финал от Шампионска лига.     Отборът на Ливърпул победи Порто като гост с 4:1 и по този начин отстрани португалския гранд на 1/4-финалите в Шампионска лига. По този начин \"червените\" се класират за 1/2-финал, където техен съперник ще е Барселона. През първата част по всичко личеше, че играчите на Юрген Клоп ще имат сериозни проблеми, тъй като бяха притиснати сериозно в половината си. В 26' обаче Садио Мане даде аванс на своя тим с попадение, което бе зачетено с помощта на системата за видео повторения.  В началото на втората част отново \"драконите\" бяха по-дейните на \"Естадио До Драгао\", но в 65' Мохамед Салах се разписа и сложи точка на спора. Последва бърз отговор на домакините чрез Милитао, но след това Роберто Фирмино и Върджил ван Дайк довършиха съперника с нови попадения за крайното 1:4.\r\nПовече за победата на Ливърпул над Порто може да прочетете в .\r\nМанчестър Сити и Тотнъм изиграха луд двубой, който надмина дори и най-големите очаквания за истинско дерби помежду им. Срещата завърши 4:3 в полза на \"гражданите\", но с общ резултат 4:4 и благодарение на головете на чужд терен Тотнъм се класира на полуфинал в , където ще се изправи срещу Аякс.     Определено това може да се счита за мача на сезона досега в Шампионска лига, който предложи много емоции и футболни достойнства. Освен това записа и куп рекорди, които трудно ще се надминат скоро. 4-те гола в първите 11 минути са най-бързите 4 попадения в историята на турнира. Също така това бе пъврият двубой в цялата история на Шампионска с 5 гола в първите 21 минути.\r\nВсичко най-интересно от зрелището между Манчестър Сити и Тотнъм може да видите в .", "date": "2019.04.17", "title": "Тотнъм сложи край на мечтите на Манчестър Сити в уникално шоу, Ливърпул също на 1/2-финал"}
{"url": "https://www.actualno.com/balkani/erdogan-okonchatelno-izgubi-istanbul-novijat-kmet-e-ot-opozicijata-news_740730.html", "text": "  Турският президент Реджеп Тайип Ердоган окончателно загуби мегаполиса Истанбул. Той претърпя тежка загуба, след като не успя да оспори избора за кмет на кандидата на основната опозиционна Републиканската народна партия, предадоха турските медии.     Новият кмет ще се казва Екрем Имамоглу. Той победи в тежка битка кандидата на Ердоган, бившия премиер Бинали Йълдъръм. Последният , след като той беше премахнат в резултат на конституционните промени, инициирани от Ердоган.   Имамоглу ще получи официален мандат за кмет на Истанбулската община 17 дни след горещо оспорваните избори, които все още подлежат на обжалване за нередности.\r\nИмамоглу бе поканен в регионалната избирателна комисия в Чаглаян. Това се случи след като избирателната комисия отхвърли молбата на Партията на справедливостта и развитието (ПСР) за отлагане на процеса, докато Върховният избирателен съвет (ВИС) не приключи обжалването за нередности.  Според окончателните данни, обявени от изборните власти, за Имамоглу са гласували 4 169 765, а за неговия опонент Йълдъръм – 4 156 036. Разликата между двамата е само 13 729 гласа. Първоначалната разлика в гласовете, обявена на 1 април, ден след изборите, е 28 000.\r\nОчаква се церемонията по встъпването да се проведе в централата на столичната община в района Фатих в 18:00 часа местно време.   Управляващата Партия на справедливостта и развитието направи всичко възможно, за да попречи на избора на Имамоглу. ПСР дори заплашиха, че ще искат касиране на вота.    Въпреки че Имамоглу официално ще встъпи като градоначалник на Истанбул, работата по жалбата на партията на Ердоган ще продължи, информира ВИС.\r\nЗагубата на Истанбул е първото голямо изборно поражение на Ердоган, откакто той е на власт през 2002 г. Неговият път в голямата политика започна именно от града на Босфора.", "date": "2019.04.17", "title": "Ердоган окончателно изгуби Истанбул, новият кмет е от опозицията"}
{"url": "https://www.actualno.com/politics/zam-ministyr-manolev-podade-ostavka-zaradi-razsledvaneto-na-imota-mu-news_740740.html", "text": "  Заместник-министърът на икономиката Александър Манолев подаде оставка пред министър-председателя Бойко Борисов.     Като мотив за решението си Манолев изтъква стартиралата проверка на Върховна касационна прокуратура по повод медийни публикации и желанието му това по никакъв начин да не засяга работата на правителството. Друг аргумент, посочен от Манолев е солидарността с колегите му, които са спазили моралния стандарт в управлението и са напуснали постовете си само заради съмнения. „Сигурен съм, че в документите няма нищо срещу мен, но не мога да подложа семейството си отново на това. Благодаря за доверието. Решението ми е лично“, допълва още Александър Манолев.   Оставката му е приета от премиера Бойко Борисов. Така оставките заради съмнения около имотни сделки вече са четири - Цветан Цветанов, Цецка Цачева, зам.-министърката на спорта Ваня Колева и зам.-министърът на енергетиката Красимир Първанов \r\nМалко по-рано през деня стана ясно, че Върховна касационна прокуратура започва проверка на заместник-министъра на икономиката Александър Манолев във връзка с публикации в медиите за извършени престъпления, засягащи финансовите интереси на Европейския съюз от лице, съобщиха от прокуратурата. Както писа, цитирайки разследване на \"Биволь\", Манолев е , в който е построена къща за гости, която е финансирана по проект на Програмата за развитие на селските райони със сумата от 380 000 лв.  Любопитен факт, е че плащането е одобрено през декември 2015 г. от Държавен фонд земеделие (ДФЗ), само месец, след като Манолев е назначен за заместник-министър на туризма. Върховна касационна прокуратура изиска от Държавен фонд \"Земеделие\", заверено копие от проекта, финансиран по Програма за развитие на селските райони (ПРСР), цитиран в публикациите – \"Изграждане на жилищна сграда за гости в м.\"Чинар куши\" гр. Сандански\". Снимка: \"Биволь\" В хода на проверката прокурор от Върховна касационна прокуратура ще снеме писмени обяснения от лица, имащи информация по случая, длъжностни лица от ДФЗ, работили по одобряването на заявлението за подпомагане, последващото оторизиране на плащанията, както и за спазване на задължението на бенефициента в срок от 5 години след сключване на договора да използва придобитите активи по предназначение и с оглед спазването на разпоредбата на чл. 43 ал.1 от Наредба № 30 от 11.08.2008г. за условията и реда за предоставяне на безвъзмездна финансова помощ по мярка \"Разнообразяване към неземеделски дейности\" от ПРСР за периода 2007г. - 2013 г.\r\nПовече за казуса може да прочетете ", "date": "2019.04.17", "title": "Зам.-министър Манолев подаде оставка заради разследването на имота му"}
{"url": "https://www.actualno.com/business/kanjat-tri-firmi-da-organizirat-mejdunaroden-turisticheski-forum-news_740748.html", "text": "  Покани до три фирми е отправило Министерството на туризма да поемат организацията на международен туристически форум в Слънчев бряг на 30-31 май.     Ведомството на министър Николина Ангелкова е определило 300 000 лева без ДДС за предстоящата международна конференция за устойчиви инвестиции в туризма.   Процедурата, по която е планирано да се възложи тази поръчка, е пряко договаряне. И да подадат оферти са поканени управителите на „Апра“ ООД  - Томислав Цолов, на „Визита България“ ООД – Асен Недялков, и а „Скай Флай“ ООД – Мариела Каролева. Една от тях ще бъде избрана за изпълнител в логистиката и организационно-техническата подготовка.\r\nПреди няколко дни, на среща с ръководството на Асоциацията на българските туроператори и туристически агенти министър Ангелкова оповести, че ведомството й организира в края на месец май в Слънчев бряг Международна конференция за устойчиви инвестиции в туризма. Анонсирайки събитието, тя каза, че то ще привлече близо 300 представители на бизнеса.  Гост на форума ще бъде Талеб Рифай, генерален секретар на Световната организация по туризъм.\r\nВ нея ще участват мениджъри от световни корпорации в туризма като „Томас Кук“, други големи туроператори, хедж фондове и крупни инвеститори.   „Искаме да осигурим възможности националните курорти да станат центрове за конгресен туризъм, защото имат много добра база и това събитие е подходящ пример в тази посока“, се казва още в прессъобщение от тази среща.    ", "date": "2019.04.17", "title": "Канят три фирми да организират международен туристически форум"}
{"url": "https://www.actualno.com/burgas/jena-ot-burgas-napisa-200-stihotvorenija-za-isus-hristos-news_740750.html", "text": "  Добринка Вентландт е на 77 години, работила на различни места през живота си. Едно от тях е, вече бившото предприятие „Океански риболов“, където в продължение на 24 години, освен с основната си дейност, пише статии и се грижи за нагледната агитация на предприятието. Литературата винаги е била част от живота и.     Тя е лъчезарен усмихнат и добър човек. Има обаче нещо, което я определя като личност – това е нейната вяра в Бог и Исус Христос.\r\nКорените на тази отдаденост са в детството ѝ. Нейният дядо оцелява на фронта и когато се връща разказва какво се е случило. Той казва, на малката тогава Добринка, че в пояса си е носил икона и молитва, затова е оцелял в ада на войната.\r\nПо-късно тя вижда и чува как нейният баща се моли всяка и вечер, как благодари на Бог за всичко добро, което се случва в живота му. А то не е много. Отказва да влезе в редовете на комунистическата партия и бива уволнен от поста началник на пощата в село Кости. Започва да се грижи за семейството си, благодарение на закупена машина за селското стопанство.  Това обаче не го сломява и до края на живота си той остава във вярата, като един чист и искрен последовател.\r\nДобринка е наричана „дъщеря на фашист“ и точно затова не получава работа. Принудена е да се препитава като работи в летни пионерски лагери в Царево. Въпреки забраните, посещава църква и е изумена да чуе имената на тогавашния кмет на Царево и неговото семейство, да бъдат изричани от свещеника за здраве и благоденствие.    Среща първия си съпруг и заживява щастливо, до деня на катастрофата. И днес разказва с вълнение за ужасната ситуация в която попада. Камионът, в който пътува заедно със съпруга си се преобръща с колелата нагоре. Добринка е бременна в петия месец. Чува думите на събралите се наоколо хора: “Няма как тук да има оцелели“. Но тя, съпругът и нероденото им дете оцеляват. Тази страховита ситуация днес Добринка нарича „чудото, което изцяло ме обърна към Спасителя“. Тогава разбрах, че Бог ме пази и всеки ден благодаря за това“.\r\nПремества се със семейството си в Бургас, където работи в предприятието за преработка на риба „Океански риболов“. В продължене на много години, по осем часа на ден прекарва в помещение, където температурата на въздуха е минус 28 градуса. И не само оцелява, но дори съвсем неочаквано, забременява и на 48 години ражда третото си дете. За съжаление, съпругът и си отива твърде млад от този свят и тя отглежда сама малката си дъщеря, само с помощта на другите две, вече пораснали деца. През целия си живот Добринка чете християнска литература, размишлява и доказва с делата си, че е истински вярващ човек, осенен от Исус Христос.   Преди десет години, за пореден път, тя преживява чудо.\r\nНамира се в дома си, заедно със своя втори съпруг, когато се почувства толкова зле, сякаш умира. Нещо се случва със сърцето и ръцете и краката и посиняват, няма въздух. Единственото което и остава е да моли. Тя остава сама в стаята и коленичи за молитва. Разказва как чува глас, който и казва: “Разтривай силно в областта на сърцето“. Така и прави. После чувства силен прилив на енергия и всичко отминава. Посещението при лекар и изследванията с модерна апаратура доказват, че парче холестерол е запушило аортата и наистина положението е било животозастрашаващо.   След тази случка Добринка, на която литературата и чететенето никога не с били чужди, започва да пише стихове. Те са посветени на Исус Христос, на вярата, по библейски сюжети, на Христовото възкресение и светлият празник Великден. Добринка не брои и не пресмята, какво и колко е написала. Тя просто превръща една своя потребност в достояние на хората. Въпреки това се оказва, че творбите са 200. Една впечатляваща бройка, зад която се крие и сериозно съдържание.\r\nПосещава различни църкви и оставя стиховете си там. Не дели хората на православни, евангелисти, католици. За себе си казва: “Аз нямам нужда от посредник в лицето на църквата, за да стигна до Бог. Посещавам различни храмове, обичам църквите, слушам лекции, псалми, песни и се радвам, че се възхвалява Бог. Но за мен основното е вярата, а не храмът. Аз съм христоцентрична личност, аз работя за Исус. Всичко това което слушам в църквата, аз го знам“.   И Добринка намира Бог навсякъде, всеки ден чете светите книги, опитва се да върши добро с молитва и дела. Нейната най-голяма мечта е хората да разберат, като тя казва: „Колко добър е Бог, как ни закриля и че трябва да му се доверяваме напълно“. Освен в литературните си занимания, намира радост като се грижи за цветя и растения. Въпреки тежкият труд в хладилните камери на „Океански риболов“ получава 200 лева пенсия. С мъка си спомня, как в Германия, от където е вторият и съпруг, чува чиновникът, който преглежда документите и да казва: “Такава пенсия е геноцид“.\r\nИска да издаде книга със свои стихове, но не за собствено тщеславие, а за възхвала на небесния отец.\r\nУчи внуците си на вяра, но без да се натрапва, а с добро поведение. Да бъде със своите деца и внуци е щастие за нея. И на този Великден цялото семейство ще се събере на масата. Добринка е боядисала шарените яйца, замесила е козунаци, направила е сладкиши. Широката и усмивка, искреният поглед и липсата на всякакво натрапване на нейната вяра, кара хората около нея да се чувстват обичани и спокойни. „Да бъда скромна, смирена, да не мразя, да се моля за болните, да обичам Спасителя, да предам тази любов на хората, са важните неща за мен. Искам хората да знаят, че има мощна сила, която ни дава добро и ни пази, да знаят, че Бог ни обича“, казва Добринка. Обич излъчва и тя самата и едно сияние, което е необяснимо, като повечето хубави неща в живота.", "date": "2019.04.17", "title": "Жена от Бургас написа 200 стихотворения за Исус Христос"}
{"url": "https://www.actualno.com/politics/donchev-ne-sym-po-nedvijimite-imoti-imam-edin-apartament-v-gabrovo-news_740771.html", "text": "   . Това заяви вицепремиерът Томислав Дончев в предаването „Лице в лице” по bTV. Той добави, че „Апартаментгейт” има потенциал да ерозира доверието на обществото.     „Аз имам един апартамент в Габрово, мобилен съм и не съм много по недвижимите имоти, обичам да съм там, където има нужда от мен. не e само битов скандал, той има много голям политически магнитуд”, каза Дончев.   Той отрече твърденията, че е инспирирал имотния скандал, след който редица политици подадоха оставки. Томислав Дончев добави, че не е в конфликт с вече бившия председател на ПГ на ГЕРБ .\r\n„Аз не искам на никой службата, при нас вътрешно разделение няма, защото лидерската тема не стои, ясно е кой е лидера. Цветанов даде доста детайлно обяснение, доста сложна като характер сделка. Нямам други въпроси към него. Пък и да имам, ще му се обадя и ще го питам\", посочи Дончев.  Вицепремиерът коментира и в кабинета – зам.-министърът на икономиката Александър Манолев се оттегли от поста си заради твърдение, че има вила в района на Сандански, изградена с пари от европроект.\r\n„Разговорът не е да си мерим апартаментите – на кой е по-голям или по-евтин. Аз не харесвам подхода, че ние трябва да се изкараме по-малко лоши от другите, аз искам да сме по-добри, различни”, добави вицепремиерът.   Дончев посочи, че сам си е причинил виковете „Оставка” в по време на протестите. „Никога не ходиш някъде, където могат да те освиркат, а само където ще ти ръкопляскат. Само че, когато има такава ситуация, като някой пита за теб или те призовава – аз съм мъжко момче и трябваше да отида. Страхливо и малодушно е да се крия. Не се получи разговор, надявам се разговор да има, там има нужда от добър диалог с институциите, защото проблемът е комплексен”, подчерта Дончев.    Вицепремиерът заяви, че чувствителността на обществото в Габрово е по-висока, защото там почти няма малцинства. „Хората не са расисти, проблемът не е по-тъмният пигмент на кожата. Това е гняв срещу усещането за по-особени права, притежавани от някои. Там чувствителността е обострена – срещу това някой да живее на гърба на другите. Този гняв е справедлив и хората искат конкретни мерки – да няма нагло и демонстрационно поведение”, каза още Дончев.\r\nПо думите на Томислав Дончев проблемът няма да се реши с една законодателна промяна. Той заяви, че социалните плащания трябва да бъдат обвързани с посещението на училища. Събирането на глоби от социално слаби хора също трябва да бъде възможно, като предложи вариант с полагане на общественополезен труд.", "date": "2019.04.17", "title": "Дончев: Не съм по недвижимите имоти, имам един апартамент в Габрово"}
{"url": "https://www.actualno.com/america/pochina-bivshijat-peruanski-prezident-alyn-garsija-news_740779.html", "text": "  Бившият президент на Перу Алън Гарсия, който се простреля във врата рано сутринта, почина.     Гарсия направи опит за самоубийство, след като полицията пристигна в дома му в Лима, за да го арестува по обвинения в подкупи, предаде BBC, цитирана от БГНЕС.   Гарсия бе откаран в болница в столицата Лима. Смъртта му беше потвърдена от сегашния президент Мартин Вискара.\r\nТълпа поддръжници се събраха пред болницата и се наложи да бъдат оградени от полицията.  Вътрешният министър Карлос Моран заяви пред репортери, че когато полицията пристигнала, Гарсия помолил да се обади по телефона, влязъл в една от стаите и заключил вратата.\r\nМинути по-късно проехтял изстрел. Полицията разбила вратата и открила Гарсия, седнал на стол с рана от куршум в главата си.   Гарсия е президент на латиноамериканската държава по време на два мандата, като първият започва през 1985 г. и приключва през 1990 г. Вторият му мандат започва през 2006 г. и приключва през 2011 г. В момента бившият президент е заподозрян в приемането на подкупи от бразилската компания „Odebrecht“.    Гарсия не е единственият бивш перуански президент, чието име е свързано с компанията и за който се подозира, че е замесен в корупционни схеми. Бившият президент Педро Пабло Кучински, управлявал Перу преди сегашния лидер Мартин Вискара, е обвинен, че е получил общо 4,8 млн. долара подкупи от строителна компания.", "date": "2019.04.17", "title": "Почина бившият перуански президент Алън Гарсия"}
{"url": "https://www.actualno.com/society/po-visokite-terasi-saunata-na-plamen-georgiev-se-okaza-bez-dokumenti-news_740793.html", "text": "  Сауната на терасата на шефа на КПКОНПИ Пламен Георгиев е без документи. Това показва проверка на терен. За още две постройки там в Община Слатина нямат документация. Това съобщи за кметът Наталия Стоянова. Според констативния протокол, става въпрос за обекти на почти 50 квадратни метра.     Това е втора проверка на терасата-покрив. Първата е била при предишния собственик, но не е била доведена до край. През 2012 г., като незаконни са установени пристройка и остаклен навес, твърдят от общината. Сега вече има сауна и постройка с размер 5 квадрата. Другите два обекта представляват дървени навеси – с площ 38 квадрата и с 6 квадрата.    е представил на проверяващите строителни документи и експертни оценки за изграденото. Георгиев сам обяви, че терасата е обща собственост на кооперацията, а от Първа инвестиционна банка съобщиха, че тя не влиза в оценката за отпуснатия му кредит за купуване на жилището.\r\nОще при започването на проверката, кметът на Слатина каза, че ще се провери и статутът на самата тераса – обща ли е или не.  Пред телевизията съседи разказват, че не помнят да са подписвали документи. Става ясно, че до края на седмицата ще бъде изготвен констативен акт с окончателните данни за разминаванията на терасата. Той ще бъде изпратен на „Общинския строителен контрол”. Те трябва да връчат заповед за незаконен строеж на собственика. По закон собственикът трябва да премахне незаконното за своя сметка, но може и да обжалва в съда.\r\nПред bTV заяви, че не е виждал констатациите. Той постави и въпроса защо преди 7 години общината не си е свършила работата. Категоричен е, че не е бил наясно, че има нещо незаконно на терaсата и не би купил апартамент с такива постройки.       ", "date": "2019.04.17", "title": "По високите тераси: Сауната на Пламен Георгиев се оказа без документи"}
{"url": "https://www.actualno.com/balkani/mylnija-padna-vyrhu-turisti-na-gryckija-akropol-news_740759.html", "text": "  Четирима души бяха покосени от мълния на Акропола в Гърция. Това се случи по време на гръмотевична буря, разразила се над хълма, съобщи изданието \"Катимерини\", цитирано от БГНЕС.     Мълнията е разбила прозорците на будката за билети на входа на древното място, като е ранила двама служители на Министерството на културата и двама туристи.   На място е пристигнала линейка и всичките четирима ранени са откарани в близки болници.\r\nНационалната метеорологична служба на Гърция (EMY) издаде предупреждение днес следобед за още гръмотевични бури и градушка във вечерните часове.  ", "date": "2019.04.17", "title": "Мълния падна върху туристи на гръцкия Акропол"}
{"url": "https://www.actualno.com/starazagora/nad-600-uchastnici-v-geografskija-festival-v-stara-zagora-news_740676.html", "text": "  Рекорден брой участници - повече от 600, ще се включат в , който ще се проведе на . За форума са регистрирани 42 отбора и над 250 индивидуални участници. Най-много са представителите на града домакин, Казанлък и Варна. Във фестивала традиционно ще участват отбори от Добрич и Враца, както и от малки населени места като Роман, Кула, Вършец, Попово, Гурково, Странджа.     В състезателната част на фестивалната програма в два кръга ще премине След разходка в централната част на Стара Загора и беседа индивидуалните участници ще трябва да решат тест за представената от водачите информация. За първи път в рамките на фестивала ще се проведе и студентски географски куиз.   Ще могат да бъдат видени три изложби, които ще бъдат подредени във фоайетата на Държавна опера - Стара Загора. Едната е за дейността на Българския антарктически институт на базата на остров Ливингстън. В „Географията - пътешествие и приключение“ са представени снимки на проф. Румен Пенин, инициатор за провеждането на фестивала и председател на организационния комитет. Арт инсталация ще представя пощенски картички от цял свят, осъществена в партньорство с Уикипедия на български език.\r\nВ рамките на феста ще бъде представена и , разработена от Геолого-географския факултет и Факултета по математика и информатика на Софийския университет - .  Официалното откриване е в събота, 20 април, от 13 часа в залата на операта. Целта на фестивала е занимаващите се с география хора, професионално, научно, образователно, като бизнес или хоби, да могат да общуват неформално, както и с различни събития да се демонстрират и възможностите за професионална квалификация, учениците да се запознаят с програмите на университетите, а студентите да се запознаят с бизнеса, който се занимава с география.\r\nОрганизатори са образователният портал Географ БГ и Българското географско дружество, а съорганизатори на петото издание в Стара Загора са община Стара Загора, Регионална библиотека „Захарий Княжески“ и Второ основно училище „Петко Р. Славейков“.        ", "date": "2019.04.17", "title": "Над 600 участници в географския фестивал в Стара Загора"}
{"url": "https://www.actualno.com/crime/nameriha-tjaloto-na-jena-v-doma-v-sofija-ima-sledi-ot-nasilie-news_740816.html", "text": "  Тялото на 43-годишна жена е намерено в дома и в столичния квартал „Младост”. По тялото има следи от насили, съобщават от МВР.     Според първоначалната информация от вторник близките на жената се опитвали да се свържат с нея, но не успявали. Жената е пристигнала вчера от Варна. Ползвала е жилището, в което е намерена, когато е идвала в София. Апартаментът е собственост на нейна приятелка. Намира я зетът на приятелката ѝ. Не си вдигала телефона цял ден и той я потърсил на адреса. Там обаче открили обаче безжизненото тяло.   На място незабавно са изпратени екипи на полицията и бърза помощ, които установили следи от насилие. По първоначална информация жената е удушена. Сигнал в полицията е подаден към 18:30 часа. По случая е образувано досъдебно производство. На мястото са предприети процесуално-следствени действия.", "date": "2019.04.17", "title": "Намериха тялото на жена в дома ѝ в София, има следи от насилие"}
{"url": "https://www.actualno.com/analysis/die-presse-pojaryt-v-notr-dam-obedini-razedinenata-nacija-news_740458.html", "text": "  Опустошителният пожар в историческата катедрала \"Нотр Дам\" в Париж обедини разидената френска нация. Това констатира австрийският национален ежедневник Die Presse в статия, посветена на събитията по понеделник вечер.     „Франция е страна, в която линията на конфликти в обществото и политиката излезе на преден план съвсем наскоро: нацията се раздели между ляво и дясно, между гнева на протестиращите жилетки и противниците на бунтовете, които белязаха демонстрациите им. Но сега, след , мирът се завърна – или поне временно\", пише изданието, цитирано от агенция \"Фокус\".\r\nНякои партии дори спряха предизборните си кампании за майското гласуване за Европейския парламент. Изправени пред лицето на подобна трагедия, левите и десните сключила свещен съюз“, посочват в редакцията на австрийския вестник.  Етиен де Монтети в материал за националния френски ежедневник Le Figaro пък коментира, че \"Нотр Дам\" е неделима част от историята на Франция, но сега тя се превърна в катедрала на плачещата Богородица.\r\nФренският поет Шери Пеги възпява катедралата в своите стихове, описвайки я като млада жена, „безкрайно благородна, безкрайно хуманна, безкрайно радостна, безкрайно тъжна\". Както никога досега, тези думи на поета отекнаха в сърцата на французите този понеделник. е неразделна част от историята на Франция. Колективната памет съхранява спомените за велики моменти, свързани с катедралата: кралски сватби, брилянтни изпълнения, коронацията на Наполеон I, химнът „Тебе, Господи, хвалим” в чест на победата от 1945 година. Достатъчно е да се види колко туристи се стичат към катедралата и тълпата от вярващи, които я посещават всеки петък, за да зърнат най-голямата светиня – трънения венец на Исус Христос, който Луи IX е донесъл във Франция. Целият свят се възхищава на гениалната работа на зидари и строители; вътре, хората се молят пред величествените стъклописи, сякаш очаквайки небесната светлина.    А шедьовърът на готическата архитектура, разположен в сърцето на Париж, преживява всички войни и грабежи. Никога преди той не е инкасирал щети с такъв мащаб.\r\nОт понеделник вечер емоциите преливат. Френският президент Еманюел Макрон отмени обръщението си към нацията. Каква реч може да се изнесе пред лицето на на национална трагедия. Президентът беше наясно, че погледите на всички французи са обърнати към горящата катедрала. Тази трагедия напомня на септември 1914 г., когато в резултат на бомбардировките Реймската катедрала се превърна в „море от огън\". Но тогава имаше война.\r\nФранцузите наблюдаваха от бреговете на Сена и телевизионните екрани. И когато видяха как кулата се срина, както вярващи, така и невярващи, любители на изкуството и такива, които не му обръщат внимание - всички преживяха общ шок: част от красотата, величието и душата на Франция загинаха в огъня. И това беше безкрайно тъжно, отбелязва още френското издание.\r\nИма обаче и хубава новина - историческият орган на готическата катедрала е оцелял след пожара. Става дума за уникалният инструмент с 8000 тръби, конструиран през 1730 г. от Франсоа Тиери. Първоначално броят на тръбите е бил 4000, но е удвоен през 1860 г. от Аристид Кавайе-Кол и запазен до днес.   Беше много труден момент за всички европейци, парижани. Никой не разбираше какво се случва. Това е нещо, което е трудно да си представим, заяви в ефира на bTV Негово превъзходителство Ерик Льобедел, посланик на Франция в България.\r\nНе мисля, че ( пожарът - бел. ред. ) има връзка по някакъв начин със Страстната седмица. Води се разследване, което е свързано вероятно с реставрационните дейности. Трябва да останeм с мисълта за надеждата, стана ясно още от думите на посланика. Той посочи, че всички французи имат лична история с храма. Аз често ходя в кафенетата около катедралата. Тя ще бъде възстановена, убеден е Ерик Льобедел.\r\nМеждувременно даренията за са достигнали над 800 млн. евро. Френският посланик благодари за съчувствието на българския народ и изразената готовност за подкрепа.\r\nСнощи французите излязоха на бдение на площад \"Сен Мишел\" в Париж. А днес камбаните на всички френски катедрали ще звучат едновременно в 16:50 ч. - времето, в което избухна пожарът в \"Нотр Дам\". ", "date": "2019.04.17", "title": "Die Presse: Пожарът в \"Нотр Дам\" обедини разединената нация"}
{"url": "https://www.actualno.com/sofia/bojurishte-gree-podmenjat-vsichki-ulichni-lampi-news_740782.html", "text": "  От днес стратира подмяната на всички осветителни тела по бул. \"Европа\" в град Божурище с нови модерни LED енергоспестяващи лампи. За това съобщи във Facebook кметът Георги Димов.     \"По този начин, от една страна, модернизираме визията на града, а от друга - подсигуряваме безопасността на всички, тъй като новите лампи ще светят с по-голяма мощност в пъти от обикновените\", категоричен е градоначалникът.   Всички пешеходни пътеки ще бъдат силно осветени и ще има ясна видимост и през тъмната част на денонощието. Тези нови LED лампи изразходват много по-малко енергия, имат по-дълъг живот и ефективността им е драстично по-голяма.\r\nСлед като завърши подмяната на осветителните тела по главната улица, предстои поетапна смяна и на всички останали в общината, става ясно още от публикацията на Димов.  ", "date": "2019.04.17", "title": "Божурище грее: Подменят всички улични лампи"}
{"url": "https://www.actualno.com/varna/133-varnenci-shte-poluchat-socialni-pomoshti-news_740678.html", "text": "  Днес комисията по социални дейности и жилищна политика към Общински съвет- Варна отпусна еднократна финансова помощ на 133 души. Сумата, която ще бъде разпределена между нуждаещите се, е 38 750 лева. Повечето варненци ще получат еднократна помощ в размер на 300 лева, като най-голямата стига 600 лева. Една част от молбите са за покриване на разходи вследствие на настъпила смърт в семейството. Съветниците решиха да подпомогнат и няколко абитуриенти без родители. Те ще получат по 500 лв от община Варна. Едно от нуждаещите се деца е пълен сирак и е отглеждано от баба си, а другите са от центрове за настаняване от семеен тип.     На днешното заседание местните депутати одобриха и Годишен план за развитие на социалните услуги до 2020 година. Според него се очаква девет от досегашните местни услуги да минат на държавно финансиране, което ще спести на общината около 1 млн. лева. На комисията стана ясно, че тази година ще се разкрият 12 изцяло нови услуги, които също ще са с държавно финансиране. Сред тях е изграждането на дневни центрове за деца с аутизъм и с физически увреждания.", "date": "2019.04.17", "title": "133 варненци ще получат социални помощи"}
{"url": "https://www.actualno.com/crime/gledat-deloto-sreshtu-petyr-moskov-za-turskite-vaksini-news_740808.html", "text": "  На 18 април Специализираният апелативен наказателен съд ще заседава по делото срещу бившия здравен министър Петър Москов, предаде БГНЕС.     Москов и заместникът му Адам Персенски са обвинени заради приетите като дарение през 2015 г. от Министерството на здравеопазването на Турция 100 хил. дози ваксина за деца \"Пентаксим – 0.5 мл.” и 100 хил. дози ваксина \"Хепатит Б“ – „Еувакс Б“, които не са разрешени за употреба на територията на България. Второто обвинение е, че на 27 ноември 2015 г. Москов е улеснил сключване на неизгодна сделка с дружеството \"Бул Био ЕООД за дарение на 5 000 000 дози ваксини \"БЦЖ\".   Делото тръгна по същество през септември миналата година, а в началото на октомври в спецсъда бяха разпитани като свидетели бившите министри в кабинета „Борисов 2“ Ивайло Калфин – социален, Румяна Бъчварова - вътрешен, Николай Ненчев – на отбраната и Теменужка Петкова, която е енергиен министър и в кабинета „Борисов 3“.\r\nСпоред прокуратурата от действията на Москов тогава са настъпили вреди за Българското здравно министерство в размер на 325 233,87 лв., но и неимуществени вреди, изразяващи се в недоверие на гражданите в дейността му. Освен Москов и Персенски, обвиняеми по делото са още Любомир Димитров, Росен Алексиев и Юлияна Ценкова.  В Специализирания наказателен съд беше разпитан и бившият шеф на Изпълнителната агенция по лекарствата Асена Стоименова. Тя даде подробни показания за целия законов механизъм, по който се извършват бартери и дарения на медикаменти.", "date": "2019.04.17", "title": "Гледат делото срещу Петър Москов за турските ваксини"}
{"url": "https://www.actualno.com/crime/napadatelite-ot-gabrovo-ostavat-v-aresta-news_740784.html", "text": "  Окръжният съд в Габрово потвърди мярката за неотклонение на тримата мъже от ромски произход, които нападнаха и пребиха продавач в денонощен магазин в Габрово, предаде БГНЕС.     Постоянният арес беше определен от Районния съд в града, но след обжалване на обвинените, днес постоянният им арест беше потвърден и на втора инстация. Решението на Окръжния съд в Габрово е окончателно.    Припомняме, че след побоя на 7-и април тримата бяха задържани за 24 часа, след това освободени и после отново задържани. Това накара стотици жители на Габрово да излязат на протести, а напрежението в града ескалира. Обвиняемите бяха открани в следствения арест във Велико Търново. ", "date": "2019.04.17", "title": "Нападателите от Габрово остават в ареста "}
{"url": "https://www.actualno.com/politics/radan-kynev-kampanijata-na-demokratichna-bylgarija-shte-vkara-dvama-evrodeputati-news_740802.html", "text": "  \"Това е безочлива лъжа. Заглавието и цялото съдържание. Декларирам ясно, че ще спечеля мандат за \"Демократична България\" и ще го изпълня като депутат в ЕП\". Това пише водачът на листата за европейските избори на политическото обединение Радан Кънев във Facebook по повод публикация в агенция \"Пик\" със заглавие \" Врътка на десните: Христо Иванов и генерал Наско прецакват избирателите си - Радан отстъпва мястото си в Европарламента на Тафров \".     \"Но тази лъжа не е случайна. Тя се дължи на силния мажоритарен елемент на кандидатурата ми, която обединява широк спектър сини демократи в центъра и дясно\", пояснява Радан Кънев.\r\n\"Дължи се на страха, че вече има категорична и остра алтернатива на ГЕРБ, която не е БСП. Дължи се на шубето на Борисов, че вече има избор за десните хора.   Освен това декларирам, че страховете на Борисов са основателни - на фона на корупционната кал и войната между Цецо и Томислав, нашата кампания ще вкара двама евродепутати. Стефан ще влезе със собствени сили и подкрепата на партията си, а не защото някой ще му отстъпва\", завършва коментарът на Кънев.", "date": "2019.04.17", "title": "Радан Кънев: Кампанията на \"Демократична България\" ще вкара двама евродепутати"}
{"url": "https://www.actualno.com/tennis/grigor-dimitrov-pobedi-germanec-i-se-izpravja-sreshtu-nadal-v-monte-karlo-news_740673.html", "text": "  Най-добрият български тенисист спечели срещата си с Ян-Ленард Щруф на турнира в Монте Карло от сериите Мастърс 1000. Българинът се наложи със 7:6 (2), 6:4 и така продължава напред към 1/8-финалите в турнира.     В първия сет играта на българина бе колеблива. Той първи допусна пробив, но веднага след това \"натисна газта\" и върна пробива. Последва нова размяна на геймове до 6:6, а в тайбрека Щруф нямаше никакви шансове след 7:2. Вторият сет започна отлично - с пробив за 28-я в света. До края Гришо не позволи на съперника да застраши подаването му и след 1:58 часа спечели срещата.   В следващата фаза на турнира Григор Димитров ще трябва да се изправи срещу световния №2 Рафаел Надал. Краля на клея далеч по-лесно спечели своя мач от 1/8-финалите, след като се наложи над сънародника си Роберто Баутиста-Агут след 6:1, 6:1.\r\nВсичко най-важно от победата на Григор Димитров над Ян-Ленард Щруф може да четете в .  ", "date": "2019.04.17", "title": "Григор Димитров победи германец и се изправя срещу Надал в Монте Карло"}
{"url": "https://www.actualno.com/politics/aleksandyr-manolev-lovyt-na-veshtici-pridobi-plasheshti-razmeri-news_740799.html", "text": "  Днес депозирах своята оставка като заместник-министър на икономиката. Едно закъсняло действие, което трябваше да направя още преди година, когато името ми се забърка в измислени скандали, защото пречех на някой да заема поста министър на транспорта. Още тогава трябваше да си дам сметка, че в такава ситуация е много, много трудно да работиш. Това написа на страницата си във Facebook бившият зам.-министър на икономиката .     „Преди няколко месеца ми казаха, че обикалят с папки за мен медии и ми готвят нова атака. Подминах го – след всичко, което се опитаха да причинят на семейството ми, си мислех, че няма с какво да ме изненадат. Но отново надскочиха себе си“, посочва той. „Възпитавали са ме да се боря и да не се предавам. Но искам това да е за неща, които съм направил или в които съм се провалил. Да защитавам работата си, решенията си, позициите си. А не да се обясняваш дали някога си познавал някого, дали притежаваш нещо, дали си честен, дали си почтен. Неща, които цял живот съм вярвал, че се показват с действия, а не се обясняват на думи“, заявява Манолев.   „Народът е казал – да те поставят в ситуация да обясняваш, че нямаш сестра. Стига толкова“, коментира той. „Който иска факти и документи – ще му ги предоставя. За останалите – да вярват на каквото и на когото искат. Ловът на вещици придоби плашещи размери. И вече не става дума за мен, а за семейството ми. В тази ситуация аз ще съм този, който ще направи крачка назад“, обявява Александър Манолев.   Той изтъква постигнатото в страната през последните 10 години в икономически план. „Дано не допуснем да загубим всичко това като вкараме държавата в политическа криза, защото виждам, че това е целта, която преследват“, допълва Манолев и пожелава успех на ГЕРБ и коалиционни партньори. „Вярвам, че с всички съм имал добър диалог и свършихме много, за да върви държавата във възходящ план“, изтъква той и благодари на министър-председателя за доверието, както и на гласувалите за него на предходните парламентарни избори. „За финал ще използвам терминологията на тези, които писаха за мен – колеги, пиша „есе“ до съда, защото изнесохте много зле скалъпени обвинения и предстои да се видим в заседателната зала“, заявява Александър Манолев.", "date": "2019.04.17", "title": "Александър Манолев: Ловът на вещици придоби плашещи размери"}
{"url": "https://www.actualno.com/society/novinite-naj-vajnoto-za-denja-17-april-news_740749.html", "text": "  Редакционният екип на ви представя най-важните новини за изминалия ден, 17 април.      Заместник-министърът на икономиката Александър Манолев подаде оставка пред министър-председателя Бойко Борисов. Като мотив за решението си Манолев изтъква стартиралата проверка на Върховна касационна прокуратура по повод медийни публикации и желанието му това по никакъв начин да не засяга работата на правителството.   Сауната на терасата на шефа на КПКОНПИ Пламен Георгиев е без документи. Това показва проверка на терен. За още две постройки там в Община Слатина нямат документация. Това съобщи за bTV кметът Наталия Стоянова. Според констативния протокол, става въпрос за обекти на почти 50 квадратни метра. Как се усвоява математиката за 7 клас, учена на пресекулки с няколко различни учители - това ще покаже през юни на външното оценяване \"късметлийска\" паралелка от 133 СУ \"А.С.Пушкин\". Същите деца преди две години имали подобно затруднение и с другия основен предмет – българския език. Защо се случва това – Actualno.com опита да разбере в разговор с директора на училището Даниела Борисова.     Анализ на конкретни лица от НАП имало в телефоните на Ветко и Маринела Арабаджиеви - кои са техни, кои не са техни, кои можело да бъдат ползвани за да си решат проблемите, кои не ставали. Това съобщи зам.-главният прокурор Иван Гешев, съобщи кореспондент на Actualno.com. Той уточни, че от предадените на българските власти 26 телефона на Арабаджиеви, засега са изследвани само 6, по останалите предстои работа. Всяка година на 17 април се отбелязва Световния ден за борба с хемофилията, а на 21 април 2019 г., Българската Асоциация по Хемофилия за 4-та поредна година организира Велопоход „Заедно“ в подкрепа на хората с хемофилия. Социално-спортното събитие стартира точно в 11:00 ч. едновременно в 4-те най-големи града – София, Пловдив, Варна и Бургас. Сборният пункт в София са Пилоните на НДК. Тази година кампанията ще премине под надслов „Движението е промяна!“    Френският президент Еманюел Макрон обеща да възстанови катедралата „Нотр Дам“ до 5 години, съобщи АФП. „Ще възстановим Нотр Дам още по-красива и искам да бъде готова до 5 години, можем да го направим“, заяви Макрон в телевизионно обръ Партиите продължават да просперират на гърба на данъкоплатците, получавайки от бюджета повече пари, отколкото са им нужни. Над 40 милиона лева общо са спестили парламентарно представените партии. Това се вижда от отчетите им пред Сметната палата за 2018 г., които бяха публикувани вчера. Най-богата е ГЕРБ, следвана от БСП, пише вестник Сега. Гръмки изявления от страна на омбудсмана Мая Манолова и донякъде евродепутата от БСП Момчил Неков последваха след като днес (17 април) Европейският парламент (ЕП) гласува т.нар. от самата Манолова \"Нов търговски механизъм за потребителите\". Както в стария виц, при който Нане казва на Вуте: \"Тамън научим магарето да не яде, а то взе че умря\", така и министър-председателят на Русия Дмитрий Медведев прикани руснаците да свикват с резултатите от развитието на икономиката на Русия.", "date": "2019.04.17", "title": "Новините: Най-важното за деня, 17 април"}
{"url": "https://www.actualno.com/starazagora/oblastnijat-upravitel-na-stara-zagora-ospori-prodajbata-na-lagera-v-ravda-news_740647.html", "text": "  След като осем пъти не успя да продаде бившия пионерски лагер в с. Равда, общинският съвет в Казанлък свали началната му тръжна цена от 980 000 лева без ДДС. В законовия срок обаче решението на старейшините е обжалвано пред административния съд в Стара Загора от областния управител с молба да се отмени заради противоречие с материални разпоредби на Закона за общинската собственост. Докато съдът реши спора, поне няколко месеца, имотът не може да се продава.     Общински съветници от Казанлък, и главният архитект на града ще се срещнат с кмета и главния архитект на Несебър за съдействие по разпореждането с имота, който Града на розите придоби през декември миналата година. Председателският съвет има идея теренът да се предостави на инвеститор, а за това община Казанлък да придобие реални обекти - жилища, хотелска част или други.   Имотът в Несебър е земята от 5 декара под бунгалата на общината, която беше държавна собственост (на Агенцията по горите). 20 години продължават безуспешните опити за решаване на казуса между общините Казанлък и Несебър, Агенцията по горите и Министерството на земеделието, храните и горите. След като Града на розите стана собственик и на земята, кметът Галина Стоянова изрази намерения да се обяви конкурс за изграждане на нова сграда в курортния град. Още тогава тя каза, че за реализацията на тази идея от полза би била и успешната продажба на лагера в Равда.", "date": "2019.04.17", "title": "Областният управител на Стара Загора оспори продажбата на лагера в Равда"}
{"url": "https://www.actualno.com/europe/mnojestvo-jertvi-i-raneni-pri-avtobusna-katastrofa-na-ostrov-madejra-video-news_740823.html", "text": "  28 души загинаха при автобусна катастрофа на остров Мадейра (Португалия), предадоха световните агенции.     Част от загиналите туристи са германски граждани. Има и много ранени.  Повече подробности за катастрофата към момента не се съобщават.  ", "date": "2019.04.17", "title": "Множество жертви и ранени при автобусна катастрофа на остров Мадейра (ВИДЕО)"}
{"url": "https://www.actualno.com/europe/francija-kani-arhitekti-ot-celija-svjat-za-notr-dam-news_740645.html", "text": "  Франция ще покани архитекти от целия свят да предложат дизайни за копие на катедралата „Нотр Дам”, тъй като старото беше унищожено по време на ужасяващия пожар, заяви премиерът Едуард Филип, цитиран от агенция Франс прес.     Целта е „да дадем на Нотр Дам ново копие, което да е адаптирано към техниките и предизвикателствата на нашата ера”, заяви Филип по време на пресконференция в Париж.   НА 16 април президентът на Франция Емануел Макрон обеща да възстанови така че тя да стане още по-красива в рамките на пет години.\r\nМакрон обяви необичайно кратки срокове за възстановяване - процес, който според някои експерти ще отнеме десетилетия.  Неизвестен брой артефакти и картини може би са изгубени, а органът, който има близо 8000 тръби, също е претърпял щети.\r\nДарения на стойност около 700 милиона евро вече са направени от френски милиардери и фирми за възстановяване на готическия шедьовър.   ", "date": "2019.04.17", "title": "Франция кани архитекти от целия свят за Нотр Дам"}
{"url": "https://www.actualno.com/politics/za-poddyrjane-na-sportni-obekti-v-uchilishtata-shte-mogat-da-otivat-sredstva-ot-bst-news_740649.html", "text": "  Народното събрание прие на първо четене промени в Закона за физическото възпитание и спорта. Законопроектът е внесен от депутата от ГЕРБ Александър Иванов и група народни представители.     ‚За“ измененията гласуваха единодушно 81 народни представители.   Предложеният законопроект има за цел да се създаде механизъм, по който отчисляваните постъпления от Държавно предприятие „Български спортен тотализатор“ по сметка за чужди средства на Министерство на младежта и спорта да могат да бъдат прехвърляни в бюджета и разходвани за нуждите на физическото възпитание и спорта.\r\nСредства ще могат да се използват и за поддържане, ремонт, реконструкция и цялостно обновяване или създаване на нови спортни обекти, или спортни съоръжения в държавните и общинските училища.  ", "date": "2019.04.17", "title": "За поддържане на спортни обекти в училищата ще могат да отиват средства от БСТ "}
{"url": "https://www.actualno.com/moresport/putko-mafani-liza-mishpeka-i-naj-smeshnite-imena-v-istorijata-na-sporta-news_740601.html", "text": "         „Какво е това име, бе. Ше го фана аз него! Майка му и баща му, ако знаеха как се превежда името му на български, едва ли щяха да го кръстят така” , бе коментарът на Камата като разбра за името на шефа си.\r\nДруг, който заема челните позиции, е бившият централен нападател на Валенсия Куро Торес, следван от китайския щангист Ляо Хуй, който спечели златния медал в категория до 69 кг на Олимпиадата в Пекин.      Не можем да не отбележим имената и на Окака Чука и Ебе Санд. Чука е бивш играч на Рома и Парма, а Ебе Санд, който приключи футболната си кариера през 2006 година, е един от най-успешните играчи в историята на “Шалке 04″.\r\nС колоритно име е и носителката на бронзов медал на световното първенство през 1999 г. по Лека Атлетика в Севиля Лиза Мишпека.     ", "date": "2019.04.17", "title": "Путко Мафани, Лиза Мишпека и най-смешните имена в историята на спорта"}
{"url": "https://www.actualno.com/curious/viasat-nature-sys-specialni-uikendi-za-denja-na-zemjata-i-rojdenija-den-na-syr-dejvid-atynbyro-news_740657.html", "text": "        Впускаме се в пролетния сезон с от 19:05 в събота, 20 април,  преди да се потопим в случилото се преди нас на планетата с - в събота в 21:55 часа -  и - на 21 април, неделя, от 16:35 часа. Вижте също \"Един ден от живота на Земята\", преди да покажем \"Вулканите: Разруха и съзидателност\" - на 22 април от 16:20 часа в три поредни епизода, както и три епизода на \"Свирепа Земя\" - на 22 април, понеделник от 18:50 часа.\r\nВижте видео за Уикенда на Viasat Nature за Деня на Земята:    За да чества рождения ден на Сър Дейвид Атънбъро, този май Viasat Nature представя най-доброто от най-обичания британски телевизионен водещ. Насладете се на  \"Галапагос\" – на 5 май от 17:30 часа, \"Микро чудовища\", \"Големият бариерен риф на Дейвид Атънбъро\" – на 5 май от 15:40 часа, и влезте зад кулисите с \"Как е направен \"Големият бариерен риф на Дейвид Атънбъро\" – на 12 май от 16:45 часа.    ", "date": "2019.04.17", "title": "Viasat Nature със специални уикенди за Деня на Земята и рождения ден на сър Дейвид Атънбъро   "}
{"url": "https://www.actualno.com/healthy/osnovnoto-jadro-na-bydeshtata-detska-bolnica-shte-byde-nastojashtata-pediatrija-news_740698.html", "text": "  Министерството на здравеопазването и медицинският персонал на Специализираната болница за детски болести „Проф. д-р Иван Митев“ нямат различия по отношение на специалния статут, който ще има бъдещата комплексна , чието изграждане трябва да приключи до 2 години. Тя няма да е търговско дружество, а ще е лечебно заведение по параграф 5 от Закона за лечебните заведения. Основното ядро в нея ще бъде настоящата Педиатрия. Това заяви министърът на здравеопазването Кирил Ананиев на среща с ръководството и представители на медицинския персонал на лечебното заведение. По думите му, в момента евентуална промяна на статута на ще отнеме много време. Кирил Ананиев представи работния план на строителството на бъдещата детска болница, който вече е в ход. Най-късно през месец септември ще започне и същинското строителство. Представителите на медицинския персонал запознаха министър Ананиев с належащите проблеми пред болницата, свързани основно с липсата на персонал и ниските възнаграждения.     Здравният министър съобщи, че Специализираната болница за детски болести ще бъде подпомогната по реда на Наредба №3/ 2019 г. за субсидиране на дейности извън обхвата на задължителното здравно осигуряване. Беше поет ангажимент да се предложи на Надзорния съвет на НЗОК да бъдат обсъдени проблемите със заплащане на дейностите по педиатричните клинични пътеки. Тази дискусия ще продължи и при подготовката на НРД за 2020-2022 г. До 15 май ще бъде готова и методиката, която разработва екипът на здравното министерство съвместно със съсловни организации и асоциации. Тя ще даде визията за нивата на възнагражденията за персонал в лечебните заведения.   Министър Ананиев покани представителите на Специализираната болница за детски болести „Проф. д-р Иван Митев“ отново на среща след средата на месец май, за да обсъдят предложената методика и размера на средствата, които лечебното заведение ще получи от МЗ като субсидия.", "date": "2019.04.17", "title": "Основното ядро на бъдещата детска болница ще бъде настоящата Педиатрия"}
{"url": "https://www.actualno.com/europe/germanija-otnovo-vloshi-prognozata-za-ikonomicheskija-si-rastej-news_740640.html", "text": "  Германското правителство за втори пореден път от началото на годината съществено влоши оценката за темповете на икономически растеж през 2019 г, предаде БГНЕС.     Сега се очаква, че БВП на Германия през 2019 г. ще се увеличи само с 0,5% в сравнение с януарската прогноза от 1%. През есента на миналата година се очакваше, че растежът ще достигне 1,8%.   По-рано петте водещи изследователски института на Германия понижиха прогнозата за растежа на БВП на страната за 2019 г. до 0,8% от очакваните по-рано 1,8%. Същата прогноза направи й Международният валутен фонд. Директорът на Бундесбанк и член на УС на ЕЦБ Йенс Вайдман отбеляза миналата седмица, че подемът на германската икономика може да се окаже и по-нисък от 0,8%.\r\nПрез 2020 г. Берлин очаква ускоряване на икономическия растеж до 1,5%.  През 2017 г. германската икономика нарасна с 2,2%, което бе максималният ръст за шест години. Но през 2018 г. темповете на подем се забавиха до 1,5% - минимума за пет години.", "date": "2019.04.17", "title": "Германия отново влоши прогнозата за икономическия си растеж"}
{"url": "https://www.actualno.com/politics/gerb-iniciirat-diskusija-po-idejata-na-danail-kirilov-za-sydebna-reforma-news_740672.html", "text": "  Парламентарната група на ГЕРБ подкрепя предложенията на правосъдния министър Данаил Кирилов. Това заяви пред медиите в кулоарите на парламента депутатът от ГЕРБ и член на правната комисия Анна Александрова.     По думите й ще бъде свикан съвет на съдебната реформа, на който ще бъдат чути и обсъдени всички гледни точки.   \"За нас е изключително важно да има публично обсъждане и голям дебат по темата и да се чуем мнението на хората от съдебната власт и неправителствените организации\", подчерта Александрова.\r\nПрипомняме,  при встъпването си в длъжност новият правосъден министър Данаил Кирилов обясни, че първият му приоритет ще бъде изработването на механизъм за предсрочно прекратяване на мандатите на председателите на Върховния касационен съд /ВКС/, Върховния административен съд /ВАС/ и Главния прокурор /ГП/.  Той предложи да бъде разработен и механизъм за разследване на \"тримата големи\".  Вчера стана ясно, че главният прокурор на Кирилов. неговият мандат изтича след месеци.\r\nДнес пък председателят на ВКС . Според него по този начин се правело \"изкуствено пришиване\" на главния прокурор към председателите на върховни съдилища (т.е. на Панов и Георги Чолаков) и това не било приемливо за закона.   По-късно в кулоарите на парламента депутатът от НФСБ \" идеята на новия правосъден министър и го похвали за навременните му действия.    ", "date": "2019.04.17", "title": "ГЕРБ инициират дискусия по идеята на Данаил Кирилов за съдебна реформа"}
{"url": "https://www.actualno.com/crime/rumynec-se-izpravja-pred-syda-v-dobrich-za-neplateni-danyci-na-registrirani-ot-nego-koli-news_740629.html", "text": "  Срещу румънския гражданин Георге-Адриан Т. е внесен обвинителен акт от Окръжна прокуратура – Добрич. Мъжът ще отговаря през окръжните магистрати в добруджанския град за неплатени данъци в размер на 15 794 лева. на регистрирани от фирмата му 97 автомобила.     Управляваното от него дружество със седалище в къща в граничното село Кардам е регистрирало автомобилите в периода от 24 април до 31 декември 2011 г., но не са подадени задължителните декларации в община Генерал Тошево.   При разследването е установено, че двама нотариуси са заверявали пълномощни  за разпореждане и управление колите, като една от страните е била фирмата на подсъдимия, но не са сключвани договори.\r\nОт държавното обвинение припомнят, че заради високите такси за първоначална регистрация на автомобили в Румъния граждани на северната ни съседка започнали да регистрират колите си с временни номера за максималния срок. За ;целта прибягвали до услугите на фирми като на Георге-Адриан, благодарение на които се сдобиват с българската регистрация на притежавания от тях автомобил. Използвани са фиктивни договори за покупка на коли, а за място на сделката бил посочен един и същ град в Румъния, откъдето е Георге-Адриан, а за купувач – неговата фирма. Посочената цена на всички автомобили е 150 евро, независимо от годината на производство, марката и моделът.  ", "date": "2019.04.17", "title": "Румънец се изправя пред съда в Добрич за неплатени данъци на регистрирани от него коли"}
{"url": "https://www.actualno.com/cite/ivancheva-ako-beshe-izjala-vaklin-i-decata-mu-njamashe-da-dadat-20-godini-news_740584.html", "text": "  Ние сме в една чудесна робска позиция. Това заяви адвокат Николай Хаджигенов по време на \"Независим съд - свободна държава! За правото и справедливостта\", организирано от Инициатива \"Правосъдие за всеки\".     Хаджигенов беше категоричен, че сме в ситуация \"да ни управляват по телевизора\" и че \"обществото ни така е оскотяло, че го размърда\" размяната на някакви квадратури.   По думите на адвоката прокуратурата трябва да се ликвидира изцяло, защото работата ѝ е тотален и пълен брак. Той напомни, че за цял мандат като главен прокурор Сотир Цацаров няма и една победа. Съдът трябва да е само арбитър и нищо друго - без него имаме само Иванчева, подчерта Хаджигенов.", "date": "2019.04.17", "title": "Иванчева, ако беше изяла Ваклин и децата му, нямаше да ѝ дадат 20 години"}
{"url": "https://www.actualno.com/politics/dps-ne-trjabva-da-ima-nedosegaemi-hora-v-politikata-i-sydebnata-vlast-news_740683.html", "text": "  „Съгласни сме със същността на идеята, че не трябва да има несменяеми и недосегаеми хора, както в политиката, така и в съдебната власт. Имаме готовност да участваме в този дебат и принципно подкрепяме идеята, но това трябва да бъде със всички гаранции – да няма политически разправии и да не се политизира въпросът“.     Така заместник-председателят на групата на ДПС Хамид Хамид коментира идеята на новия правосъден министър за въвеждане на механизъм за в съдебната власт, предаде БГНЕС.   Според Хамид групата на ДПС в парламента все още не е обсъждала този въпрос, но ще го направи веднага щом види разписани конкретните предложения. „Това не е нова идея. Коментирали сме я и с Данаил Кирилов, и с членовете на Правната комисия, както и с представители на европейските институции. Засега е само идея, няма конкретни текстове“, отбеляза депутатът и заяви готовността на ДПС да участва в този дебат.\r\nПредседателят на ВКС Лозан Панов, който заедно с председателя на ВАС и Главния прокурор е един от т. нар. „трима големи“ в съдебната власт, вече отхвърли направените предложения. „Нямам самочувствието да коментирам думите на господина. Само ще напомня, че той нямаше смелостта да застане пред парламента и да защити собствения си доклад“, коментира Хамид.  ", "date": "2019.04.17", "title": "ДПС: Не трябва да има недосегаеми хора в политиката и съдебната власт"}
{"url": "https://www.actualno.com/business/manolova-objavi-pobeda-za-dvojnija-standart-pri-hranite-v-es-no-ima-oshte-zakonodatelni-stypki-news_740688.html", "text": "  Гръмки изявления от страна на омбудсмана Мая Манолова и донякъде евродепутата от БСП Момчил Неков последваха след като днес (17 април) Европейският парламент (ЕП) гласува т.нар. от самата Манолова \"Нов търговски механизъм за потребителите\".     И в двете изявления са употребени следните изрази: \"Това е много сериозна крачка към забраната на двойните стандарти при храните в Европейския съюз\" (Манолова) и \"С това днешно гласуване ще прекратим селективното движение на стоки и услуги, което е резултат от предлагането им във вариант \"Източна\" и във вариант \"Западна\" (Момчил Неков).   За какво става въпрос? промени в Директивата за потребителските права, съгласно които ако има подвеждащ маркетинг относно съставките в продукти на един и същ бранд в различни държави-членки на ЕС (например за различни съставки маркетингът е все едно са едно и също или има \"значително\" по-различни съставки в продукта, предлаган в една държава-членка спрямо друга), националните власти на съответната държава ще се занимават с въпроса, а съответната такава практика ще влиза в черен списък. Ако има \"широка вреда\" от такава практика, ще се налагат глоби, които тръгват от не по-малко от 4% от годишния оборот на съответната компания за предишната финансова година или 2 млн. евро в случаи, в които липсва информация какъв е оборотът. А на всеки две години ЕК ще прави оценка на пазарната ситуация. Всичко това обаче трябва да бъде одобрено първо от Европейския съвет, а ако това стане, всяка страна-членка ще има срок от 2 години да въведе промените в своето законодателство.\r\nОсвен това, с ЕП одобри създаване на общоевропейска база данни, в която ще се публикуват всички проучвания на нови стоки и продукти, които де факто не са финансирани от самите компании и които биха били критични към съответния продукт. Базата, за която ще отговаря Европейската агенция по безопасност на храните, ще може да се ползва от трети страни и да се прави анализ дали за дадена стока има и други проучвания освен рекламираните от самите производители. И тези промени първо трябва да бъдат одобрени от Европейския съвет.  „Благодаря на всички, които се включиха в битката срещу двойните стандарти при храните в ЕС. Показахме на Европа, че и ние можем да бъдем големи и да участваме активно в политиките на Съюза. Показахме и на българските граждани как институциите в България могат да работят заедно за една справедлива кауза – да защитят достойнството и интереса им\", изтъкна Манолова.\r\n\"Борбата срещу \"Европа на две скорости\" трябва да продължи и в следващия Европейски парламент, след повече от 10 години членство няма как да се заблуждваме, че този проблем не съществува. Сега това е огромна победа за България, но има още много сфери, в които имаме работа\", каза доста по-умерено Момчил Неков.", "date": "2019.04.17", "title": "Манолова обяви победа за двойния стандарт при храните в ЕС, но има още законодателни стъпки"}
{"url": "https://www.actualno.com/asia/kitaec-zaloji-dyshterja-si-za-kupa-ufka-news_740664.html", "text": "  Във Фошан, провинция Гуандун, китаец оставил като залог за неплатена сметка за обяда си своята двегодишна дъщеря, пише „Дейли мейл“, цитирани от БГНЕС.     Изданието отбелязва, че на мъжа не му достигнали пари, за да плати обяда си, струващ шест юана (около долар). Тогава казал на собственика на закусвалнята, че оставя дъщеря си като залог и ще дойде да си я вземе обратно на следващия ден.   Момиченцето се опитало да си тръгне с баща си, но го върнали обратно в заведението. Детето започнало да плаче. Както съобщава собственикът на закусвалнята, работниците завели момичето в кухнята и му дали мляко. След това се обадили в полицията.\r\nНяколко часа по-късно бащата се върнал, но след като не намерил щерка си започнал да крещи на собственика на заведението, поради което отново се появила полиция.  „Мъжът настояваше, че нямал намерение да захвърли детето, а само искал да намери пари. Само че това му отнело много време, а и акумулаторът на мотопеда му паднал, трябвало да го зареди“, казват полицаите.", "date": "2019.04.17", "title": "Китаец заложи дъщеря си за купа юфка"}
{"url": "https://www.actualno.com/education/krizata-za-kadrite-v-obrazovanieto-po-trudnata-matematika-v-133-su-a-s-pushkin-news_740036.html", "text": "  Как се усвоява математиката за 7 клас, учена на пресекулки с няколко различни учители - това  ще покаже през юни на външното оценяване \"късметлийска\" паралелка от 133 СУ \"А.С.Пушкин\". Същите деца преди две години имали подобно затруднение и с другия основен предмет – българския език. Защо се случва това – опита да разбере в разговор с директора на училището Даниела Борисова.     Говорихме с г-жа Борисова по сигнал на разтревожени родители и поискахме изясняване на ситуацията и от РУО - София. От отговора стана ясно, че , когато различен учител по математика почва да води часове в училището само в рамките на няколко месеца.   В разговора с Борисова не си спомни за случая с българския език отпреди две години: \"Аз помня ли 2016-та кой е бил в болничен?..Имам 105 души персонал. Примерно - през 2016-та и мен ме нямаше известно време, защото бях оперирана\". А за математиката е категорична: \"Всичко, каквото е трябвало, сме го направили. От материала нищо не е пропуснато. Зам.-директорите ми са и двамата математици и бяха в часове при децата между назначенията на заместниците. Преподаването не е било на пресекулки, децата не са оставали без учител. В случая се произвежда новина. Във всяко училище има глад за заместници. Да се намери заместник по който и да е предмет, е проблем на образованието, не само на 133-то училище\".\r\nПо думите на директорката, титулярът по математика миналото лято си счупила лошо крака, последвали операции, а от началото на учебната година вместо нея , също двамата зам.-директори... Като на тези седмокласници се очертава тяхната първа учителка, която се връща на работа през май – само месец преди външното оценяване, включващо и научената в нейно отсъствие математика. Тогава, вероятно пак ще има недоволство от поредната смяна на учителя в края на срока, малко преди външното оценяване и завършването на учебната година.  Принос да не се задържат заместващите математици, според директор Борисова, имат и . \"Това не е без участието на някои от родителите. Няма как да угодим на 1250 деца с по двама родители\", категорична е тя.\r\nДонякъде и имат заслуга, отбеляза Борисова. Според нея родителите не винаги трябва на 100% да вярват на децата си. \"Знаете, че децата много често злоупотребяват. Децата лавират – \"ако мине номерът да не учим – няма да учим\". Това е навсякъде, това е закономерност. Те разказват някакви неща на родителите и ... заради родителски недоволства, не масови, а от 2 до 5 родители на фона на 100, математичката напусна\", сподели пред Борисова, визирайки един от напусналите заместници. По думите ѝ има деца, които пречат в час и точно те реагирали при заместниците, заради което викала родител по родител на разговори за дисциплината. , защото той бил в болнични. \"На всеки може да се случи. Това са неща, които не може човек да ги контролира,  и не може родителят да скача срещу съдбата\", вметна директорката.\r\nЗапитана дали в конкретния случай с математиката на седмокласниците са ангажирали педагогическия съветник, директорката увери: \"И педагогическият съветник, и класният,  и аз – всички работим. Зам.-директорът е всеки ден при децата\".       Нейният отговор на въпроса какво искат децата  е  - \"ако може, да не учат\"  и  ето обяснението ѝ: \"Масово при децата има две трудни възрасти – 6 и 7 клас и 8 и 9 клас  – това са преходи, в които като се появи нов човек, те се опитват да не учат. \". Есента със започването на настоящата учебна година бил нает заместник, скоро след това – следващ и после следващ...  и . Имало замествания и за броени дни, и за конкретни часове.\r\n\"Още в началото на учебната година беше назначен много добър заместник. Беше бивша наша учителка – взискателна, с много високи резултати на изпитите на учениците. Тя замества до ноември 2018 г. и напусна заради недоволни родители. Ако беше останала, сега децата щяха да са подготвени без допълнителни уроци. Но родителите дойдоха, изразиха недоволството си от тази учителка и тя – човек пенсионер – стана и си тръгна. Има глад за такива кадри. За какво да си създава неприятности\", разказа директорката.\r\nПоследвало отново търсене на заместник. \"Да намериш учител по математика е трудно, да намериш заместник е много пъти по-трудно\", подчерта Борисова пред . Следващият заместник се задържал около 3 месеца – до началото на март 2019 година. Била учителка, пенсионирана малко преди да дойде да замества. \"Тя беше 2 седмици в болнични в грипното време. Родителите недоволстват, но учителите боледуват както децата. Тази жена не е злоупотребила с болнични\", подчерта директор Борисова. \"Казали сме ѝ, че влиза в училище, което е с високи изисквания и отговорности, което е в топ 10 на класациите в София и държим следващата година пак да сме там. Жената заяви готовност.. и пак някакви недоволства...и напусна\", сподели пред Борисова. Тя добави, че още тогава е предупредила родителите, че следващият заместник ще е по обява – \"пускаме обява и който дойде\".      . \"В този малък луфт, зам.-директорите ми преподаваха. Те покриха часовете, т.е. децата не са останали без преподаватели. Между другото те хем взеха часовете, хем упражниха контрол. Мнението на зам.-директорите е, че всичко е взето по учебен материал, че децата са много добре подготвени и не са изостанали по математика\", отбеляза Борисова и подчерта, че единият ѝ зам.-директор преподава същия материал на другата паралелка седмокласници, така че има база за сравнение. Според проверката на РУО-София в този промеждутък, който е в първата половина на март, .  Причислявайки и тях, излиза, че поредният назначен заместник - по математика, е за годината на паралелката. Той е назначен през март и му се очертава да води математиката на тези седмокласаници . Поради липса на кандидати в трудоспособна възраст и този заместник е пенсионер. \"Работила е и в  немската гимназия. Замествала е при нас и е човек, който си е вършил работата. Познава се с титуляра, чуват се, уеднаквяват си изискванията\",  разказа още директорката с надежда предстоящата смяна на учителя непосредствено преди външното оценяване да е по-безпроблемна.\r\nБорисова изрази съжаление за поредицата смени на математици, убедена, че бившата учителка, която си тръгнала след недоволството на родители била най-подходящият заместник. \"Някои от родителите понякога грешат. От училището си тръгна качествен учител. Тяхна грешка е и те си я отчетоха. Ако не беше намесата им, този човек щеше да им изкара на \"макс\" децата за националното външно оценяване, гарантирам за него. Аз съм работила с тази жена 25 години.  Зная какъв интелектуален продукт произвежда. Не съм сложила който и да е на мястото по заместване\", категорична е Борисова.\r\nПритеснени сме за , призна тя и съобщи, че за подпомагане на децата зам.-директорите - математици са обявили консултации. \"Такова нещо в София едва ли има, не само в София, а и в България – зам.-директорите да отделят от личното си време да правят консултации за седмокласници\", гордее се Борисова. \"Тези хора понякога работят по и 10 часа, но ще се редуват – когато не може единият, ще ги вземе другият. Децата ги харесват, защото те вече са били в техни часове, водили са им часове\", подчерта тя. В случая с многото  математици на паралелката седмокласници  не става въпрос за текучество, а за заместване.  Заместванията са кратки, стимули няма, отговорности – много, избор – почти никакъв, поясни директорката на училището. Ако заместникът е с по-висока квалификация, ще взема по-висока заплата от титуляра, но интерес към такива позиции няма, защото работата е временна. \"Ако днес, примерно в 7:00 часа, учител на втори клас каже, че не може да дойде на работа, какво правя? Няма \"Банка кадри\" в 7:20 часа, кого да събудя?... Имаме ситуации, в които реагираме на мига, въпреки всичко, но това никой не го вижда\", добави с огорчение тя.   И при назначенията , изтъкна още директорката и посочи, че преди години за място за учиел по математика имало 57 постъпили молби, докато сега, интересът е слаб въобще към професията. \"Имам свободно място, идват трима кандидати. Не е подходящ нито един по различни причини, но трябва да назнача един от тях, за да ми стартира учебната година и да ми се завери документацията. Обаче няма гаранции, че зад документите стои подходящият човек, който да стане титуляр. Назначавам титуляр и влиза сравнително посредствен учител в екипа и знаете ли какво става  – война\", сподели още тя.\r\nДиректор Борисова е категорична: \"Държа на работата в училището, държа на обучението и резултатите ни са явни – в топ 10 сме десетина години. Това не е малко, така че родителите, които се жалват, малко да си дадат сметка за това”, заяви още Борисова пред и подчерта, че дефицитът на учители е общ проблем, а не на училището. \"Няма хора на пазара. Няма. Проблемът с кадрите стои от години\",  завърши тя.", "date": "2019.04.17", "title": "Кризата за кадрите в образованието: По-трудната математика в 133 СУ \"А. С. Пушкин\""}
{"url": "https://www.actualno.com/europe/medvedev-prikani-rusnacite-da-svikvat-da-sa-gladni-news_740662.html", "text": "  Както в стария виц, при който Нане казва на Вуте: \"Тамън научим магарето да не яде, а то взе че умря\", така и министър-председателят на Русия прикани руснаците да свикват с резултатите от развитието на икономиката на Русия.     \"През 2018 г. руската икономика се е научила да се придвижва напред дори в крайно неблагоприятни външни условия\", каза Медведев на специална пресконференция, посветена на постигнатото през изминалата година. , предаде ТАСС.   Медведев подчерта, че страните, въвеждащи санкции срещу Русия, действат нелегитимно и въвеждат ограничения \"по измислени и често напълно абсурдни поводи\", изхождайки от презумпция за абсолютна виновност на Руската федерация.\r\nТой допълни, че . Медведев отбеляза още, че постепенно се променя структурата на икономиката - Русия все по-малко зависи от пазарите на суровини и е по-готова за външен шок. Според него   По-рано той отбеляза, че в има и напомни, че се създава регистър за слаобоосигурените семейства, за да има информация кой най-много има от помощ. Пилотният проект стартира в осем региона на Руската федерация. По думите му за борбата с бедността трябва да се предприемат мерки за подобряването на образованието.\r\nВ своя отчет руският министър-председател заяви подобряване на жилищните условия на руснаците и се похвали с над новопостроени 1 млн. жилища през 2018 година.   ", "date": "2019.04.17", "title": "Медведев прикани руснаците да свикват да са гладни"}
{"url": "https://www.actualno.com/blagoevgrad/komisijata-po-dosietata-prati-blagoevgradski-agent-v-rik-smoljan-ne-che-tam-si-njama-news_740593.html", "text": "  Грешка в решение на Комисията по досиетата \"прати\" благоевградски сътрудник на бившата Държавна сигурност в Районната избирателна комисия (РИК) – Смолян.     Става въпрос за Бойка Николова Юсева от Гоце Делчев, за която пише в решението, че е член на РИК – Смолян. Проверката за нея установява, че е била съдържател на явочна квартира с псевдоним „Струма“, вербувана през 1984 г. Справка в сайта на ЦИК сочи, че тя всъщност е член на РИК – Благоевград.\r\nВ Районната избирателна комисия на Смолян обаче си има агент. Представителят на БСП Иван Райков е бил вербуван през 1987 г. от о. р. Петър Стратев. Секретното му сътрудничество към ДС – Смолян е под псевдонима „Константин“.  \r\nПроверката на Комисията за разкриване на документите и за обявяване на принадлежност на български граждани към Държавна сигурност и разузнавателните служби на БНА сочи, че сътрудници на тоталитарните служби в състава на ЦИК няма.  В районните избирателни комисии за предстоящите избори за ЕП са проверени 253 лица. Двеста четиридесет и пет не подлежат на проверка. За 8 от членовете е установена принадлежност към бившите комунистически служби:\r\nБожидар Славчев Манев - член на РИК в 16-ти район - Пловдив;\r\nБойка Николова Юсева - член на РИК в Първи район – Благоевград;    Валери Василев Балев - член на РИК в 25-ти район – София;\r\nВладимир Добрев Иванов - зам-председател на РИК в 24-ти район – София;\r\nГеорги Александров Александров - член на РИК в 12-ти район – Монтана;\r\nИван Маринов Борисов - член на РИК в 18-ти район – Разград;\r\nИван Михайлов Райков - член на РИК в 22-ри район – Смолян;   Кина Атанасова Шереметова-Бошева - член на РИК във Втори район – Бургас.\r\nПредстои и задължителна проверка на кандидатите за представители на България в Европейския парламент. Това обаче ще стане след като приключи регистрацията на листите.", "date": "2019.04.17", "title": "Комисията по досиетата \"прати\" благоевградски агент в РИК-Смолян, не че там си няма"}
{"url": "https://www.actualno.com/politics/parlamentyt-napravi-promeni-v-systava-na-chetiri-postojanni-komisii-news_740608.html", "text": "  Парламентът направи промени в състава на четири постоянни комисии. Проекторешенията са внесени от председателя на ПГ на ГЕРБ д-р Даниела Дариткова.     За член на Социална комисия бе избрана Ралица Добрева, а Лиляна Радева - за член на Комисията по вероизповеданията.   Промяна бе направена и в Комисията за българите в чужбина. От там бе освободен депутатът от ГЕРБ Красен Кръстев. За сметка на това той бе избран за член на Комисията по икономическа политика и туризъм.\r\nДепутатите от ГЕРБ Ралица Добрева и Лиляна Радева се заклеха миналата седмица. Добрева заема мястото на Цецка Цачева, а Лиляна Радева на Данаил Кирилов, който стана министър на правосъдието.  В рамките на пленарното заседание парламентът ще дебатира и по промените в Закона за търговския регистър и регистъра на юридическите лица с нестопанска цел.\r\nДепутатите ще работят и върху промени в Закона за физическото възпитание и спорта. Те имат за цел да създадат механизъм, по който отчисляваните постъпления Български спортен тотализатор да могат да бъдат разходвани за поддържане, ремонт или създаване на нови спортни съоръжения в държавните и общинските училища.", "date": "2019.04.17", "title": "Парламентът направи промени в състава на четири постоянни комисии"}
{"url": "https://www.actualno.com/america/vyv-vashington-ostanaha-shokirani-ot-zetja-na-erdogan-news_740620.html", "text": "  Зетят на турския президент , когото той назначи за министър на икономиката преди девет месеца, проведе серия от катастрофални срещи със стотици американски инвеститори, определени от някои от тях за най-лош вариант на среща на такова равнище с министър на икономиката, пише вестник „Таймс“.     41-годишният Берат Албайрак отпътува за Вашингтон в края на миналата седмица, за да се опита да вдъхне живот на турската икономика и валута, които са в упадък, откакто 65-годишният Ердоган получи огромни правомощия и централизира почти цялата власт в ръцете си.   Турските медии, на които е поставен намордник, до голяма степен приветстваха пътуването като успех, фокусирайки се върху разговорите на Албайрак вчера с президента Тръмп и с неговия зет Джаред Къшнър, в които те изтъкват, че ще утроят търговията между двете страни до 75 млрд. долара.\r\nВъпреки това, един инвеститор е заявил пред „Файненшъл таймс“, че това е \"едно от най-лошите представяния на един финансов министър, което някога съм виждал\". Друг казал пред „Аксиос“, новинарски сайт, че „никога не са виждали някой, който да е толкова неподготвен“. Един мениджър на фонд определи случилото се като „пълен цирк“.  Турската лира загуби почти 30% от стойността си, откакто миналата година Ердоган промени съществуващата парламентарната система към изпълнителна президентска власт, отчасти провокирана от безрезултатните му срещи с инвеститорите в Лондон миналия май, когато обяви, че планира да овладее инфлацията чрез потискане на лихвените проценти - ход, който е срещу цялата икономическа ортодоксалност.\r\nПътуването на Албайрак може би се е объркало и протекло зле отчасти заради разгорещените сблъсъци на местните избори на 31 март в Истанбул, които, както изглежда, са спечелени от Екрем Имамоглу от основната светска опозиционна партия. поиска преразглеждане и подаване на жалба за анулиране и повторно провеждане на изборите.   Атила Йесилада, съветник за Турция в Global Source Partners, компания за финансови анализи, заяви: \"Албайрак е попаднал в клопката от изборната криза - ако неговият шеф му каже, че резултатите могат да бъдат анулирани, всички икономически реформи ще трябва да се отложат.\"    ", "date": "2019.04.17", "title": "Във Вашингтон останаха шокирани от зетя на Ердоган"}
{"url": "https://www.actualno.com/politics/pravitelstvoto-otpuska-866-000-lv-za-poseshtenieto-na-papata-news_740611.html", "text": "   Това съобщиха от Министерски съвет.     Официалното посещение на и глава на Римокатолическата църква, Негово Светейшество Папа Франциск в България е първо посещение на глава на Ватикана и на Римокатолическата църква от 17 години насам. То има важно значение за утвърждаване на България като модел за етническа и религиозна толерантност и като повод за положителни послания към българската общественост за мир и добруване.   Негово Светейшество Папа Франциск ще извърши апостолическо от 5 до 7 май 2019 г., за да поздрави българския народ и да даде на всеки българин своя благослов за мир и благоденствие. Той ще се срещне с представителите на държавните власти, с Негово Светейшество Българския Патриарх Неофит, с дипломатическия корпус и с гражданското общество. Папа Франциск ще се срещне също с представителите на религиозните вероизповедания, като по време на своята визита ще посети градовете София и Раковски. От тях по бюджета на Министерския съвет се отпускат 759 000 лв. За Министерството на вътрешните работи са предвидени 77 000 лв., а за  Националната служба за охрана - 30 000 лв. Средствата се осигуряват чрез преструктуриране на разходите/трансферите по централния бюджет за настоящата година.  ", "date": "2019.04.17", "title": "Правителството отпуска 866 000 лв. за посещението на папата"}
{"url": "https://www.actualno.com/burgas/dyrjavata-prekrati-koncesijata-na-dva-plaja-na-ravda-news_740580.html", "text": "  Министерският съвет прие решение за едностранното прекратяване на два договора за предоставяне на концесия върху част от крайбрежната плажна ивица - за морски плаж \"Равда-Национален детски комплекс\" и за морски плаж \"Равда – ХТИ\".     Прекратяването на концесията се налага, тъй като концесионерите ЕТ \"Вики-90-Златко Зелеников\" и \"ГОЛДЪН БЪГ\" ЕООД са неизправни и правят системни нарушения на основни нормативни и договорни задължения. Концесионният договор с ЕТ \"Вики-90-Златко Зелеников\" е сключен на 07  септември 2000 година, а договорът с \"ГОЛДЪН БЪГ\" ЕООД – на 07 февруари 2001  година.   Концедентът цели обезопасяване на двата плажа чрез осигуряване на задължителните дейности по смисъла на Закона за устройството на Черноморското крайбрежие и предоставяне на услуги от обществен интерес.", "date": "2019.04.17", "title": "Държавата прекрати концесията на два плажа на Равда"}
{"url": "https://www.actualno.com/business/svetovnata-banka-shte-ima-ofis-v-sofija-news_740597.html", "text": "  Министерският съвет предлага на Народното събрание да ратифицира Споразумението между правителството на Република България и Международната банка за възстановяване и развитие („Световна банка“) за предоставяне на подкрепа за Офис на Световната банка в Република България. Документът беше подписан от министъра на финансите на 12.04.2019 г. във Вашингтон.     Новата структура ще осигури възможност за непрекъсваемост на дейностите по предоставяне на услуги в областта на информационните технологии, финансовия мениджмънт и управлението на човешките ресурси. Предвижда се в нея да бъдат ангажирани голям брой компютърни специалисти и други висококвалифицирани и мотивирани експерти. Те ще заменят и разширят услугите, предоставяни от централата на Световната банка, и ще бъдат ангажирани с разработването на продукти с висока добавена стойност.   Изграждането на Офиса ще се осъществява поетапно. Началната фаза се очаква да стартира през юли 2019 г. Пълният капацитет от над 300 заети места се планира да бъде достигнат в петгодишен срок.\r\nУстановяването на структурата в София ще има положително влияние върху икономическата среда в страната - ще способства за осигуряването на работни места за високотехнологични специалисти и за надграждането на потенциал в сектори с висока добавена стойност. В допълнение, присъствието на авторитетна организация като Световната банка в България ще издигне допълнително престижа на страната ни пред международната инвеститорска общност като атрактивна дестинация за бизнес и инвестиции.  Групата на Световната банка е международна финансова организация, състояща се от пет институции, чиито глобални цели са намаляване на бедността, стимулиране на икономическото и социално развитие и подобряване на жизнения статус на населението.", "date": "2019.04.17", "title": "Световната банка ще има офис в София"}
{"url": "https://www.actualno.com/starazagora/kazanlyshkijat-dom-za-stari-hora-n-1-shte-ima-novo-obzavejdane-news_740670.html", "text": "  Ново обзавеждане ще има Дом за стари хора N 1 в Казанлък, след като проектът на общината за закупуване ново оборудване за спалните помещения беше одобрен от Фонд „Социална закрила“ към Министерство на труда и социалната политика (МТСП). Той предвижда да се осигурят нови легла, матраци и индивидуални шкафчета за 60-те потребители на дома на ул. “Петьо Ганин” 52. Срокът за осъществяването на проекта е 4 месеца, общата стойност е 30 хиляди лева, максималният размер по регламент, когато се кандидатства за финансиране от фонда.     Безвъзмездно от „Социална закрила“ ще бъдат получени 27 хиляди, а останалите три хиляди лева са съфинансиране от община Казанлък. Проектът, с който ще се подобри качеството на живот за домуващите, ще утвърди общината като водеща в предоставянето на социалнит услуги за възрастни хора.   Дом за стари хора N 1 в Казанлък работи повече от 50 години - от юни 1967 година. Предоставяната социална услуга е делегирана от държавата дейност. Капацитетът на дома е 122-ма души. В 4-етажната сграда има 58 спални помещения.", "date": "2019.04.17", "title": "Казанлъшкият Дом за стари хора N 1 ще има ново обзавеждане"}
{"url": "https://www.actualno.com/ruse/bal-na-cvetjata-sybra-dobrovolci-i-deca-ot-ujazvimi-grupi-v-ruse-news_740592.html", "text": "  Доброволците от клуб „Слънце” - Русе  организираха пролетен Бал на цветята в ОУ „Алеко Константинов“, в който участваха първолаци.     Сценарият за проявата бе адаптиран от приказката на Ханс Кристиан Андерсен „Цветята на малката Ида”. Изработката на хартиените цветя за костюмите, подборът на музиката и хореографията бяха направени от доброволците с помощта на ръководителите на клуба – експерти от сдружение „Българо-румънски трансграничен институт по медиация”. Малчуганите и доброволците танцуваха заедно и се забавляваха на бала.   Публиката, състояща се от учители, родители и гости, възторжено подкрепяше участниците. Децата с костюми като кокичетата, минзухари, лалета, зюмбюли и други цветя, освен хореография по сценарий в първоначалната програма, за финал изпълниха и свой поздрав-изненада за зрителите.\r\nБалът бе заключително събитие по модул 4 от програмата за работа на Доброволчески клуб „Слънце” – „Земята – нашият дом”. След като в края на месец март децата от клуба организираха акция „Пролетно почистване” в района на училището, този път те отправиха своето послание, чрез думите на малката Ида: „Цветята са живи, също като нас. Трябва да се грижим за тях.”  Дейността „Сформиране на доброволчески клубове” е част от проект „Интегриран подход на Община Русе за интегриране на ромите и други уязвими групи на територията на общини в област Русе“, по който училище „Алеко Константинов” е партньор на Община Русе.", "date": "2019.04.17", "title": "Бал на цветята събра доброволци и деца от уязвими групи в Русе "}
{"url": "https://www.actualno.com/plovdiv/lokalni-pytishta-za-155-mln-lv-shte-strojat-kraj-pytja-plovdiv-asenovgrad-news_740508.html", "text": "  Процедура за изработване на технически проект и строителство на локални платна край пътя Пловдив – Асеновград на стойност 15,5 млн. лв. без ДДС обяви Агенция „Пътна инфраструктура“ (АПИ).     Второкласният път е основната връзка с летище „Пловдив“, индустриалния район край града и голямата част от област Смолян.   През 2017 г. със средства от ОП „Региони в растеж“ започна реконструкцията на 10-километровия участък, с което отсечката се разшири до автомагистрален габарит. Второто пътно платно е ново, а съществуващото е рехабилитирано. Тогава обаче възникна проблем с локалните пътища.\r\nПрез 2018 г. общините Куклен, Родопи и Асеновград представиха на АПИ изготвените идейни проекти за изграждането на локалните платна. С тяхното изграждане ще се осигури безконфликтен достъп към имотите до пътя, край който се разрастват търговски и индустриални обекти. Реконструкцията на отсечката ще осигури бърз транспортен достъп на жителите от общините Куклен и Асеновград и от област Смолян до АМ „Тракия“.  Планирано е да се изгради и кръгово кръстовище при 14-тия км от отсечката между двата града. То ще замени съществуващото на входа на Пловдив при пресичането с околовръстния път, за да осигури безконфликтно и по-бързо включване на пътуващите от АМ „Тракия“ към Асеновград и Смолян.\r\nПрез миналата година АПИ проведе обществена поръчка за изпълнител на кръговото кръстовище и има подписан договор, но стартирането на строителните работи в момента е блокирано от жалби, свързани с отчуждаване на засегнатите имоти. За изпълнител е избрана фирма „ИСА – 2000“ ЕООД, която с договор за над 23 млн. лв. с ДДС изгради и 10-километровия участък между Асеновград и Пловдив. Договорът й за кръговото кръстовище е на стойност 2 366 169 лв. с ДДС.   Проектът за локалните пътища ще се финансира от бюджета на АПИ, а срокът за получаване на офертите е 20 май т. г.    ", "date": "2019.04.17", "title": "Локални пътища за 15,5 млн. лв. ще строят край пътя Пловдив – Асеновград"}
{"url": "https://www.actualno.com/books/avtobiografijata-na-mishel-obama-izliza-na-bylgarski-news_740603.html", "text": "   .     \"Моята история\" беше издадена в САЩ и Канада на 13 ноември 2018 г. от Crown Publishing, част от Penguin Random House, и е публикувана на 44 езика в целия свят. Само седмица след премиерата си книгата оглави класацията на New York Times за най-продавани книги и до днес продажбите й във всички формати в САЩ и Канада възлизат на над 6 200 000 екземпляра.\r\nПо данни на NDP BookScan изданието с твърди корици на \"Моята история\" е продадено в повече копия от всяка друга книга, публикувана в Съединените щати през 2018 г., и от всяка нехудожествена книга с твърди корици от 2007 г. до днес.\r\nСлед 24 тиража печатното издание на \"Моята история\" достига 5 365 000 милиона копия в САЩ и Канада и общо   Бившата първа дама на САЩ Мишел Обама е една от най-вдъхновяващите жени на планетата. Като първа дама – първата афроамериканка в тази роля, тя има огромна заслуга за това Белият дом да е по-гостоприемен и отворен, отколкото когато и да е в историята; превръща се във важен защитник на правата на жените и момичетата в Съединените щати и в целия свят, из основи променя отношението на семействата към здравословния и активен живот и подкрепя съпруга си, докато той превежда Америка през някои от най-мъчителните й периоди. – от детството в южната част на Чикаго; през годините като изпълнителен директор, когато балансира между ролята на майка и тази работеща жена; до времето, прекарано на най-известния адрес на планетата.    С безпощадна честност и живо остроумие тя описва триумфите и разочарованията в личния и в публичния си живот и разказва своята история така, както я е изживяла – със свои собствени думи, по своите собствени правила.\r\nТопла, мъдра и откровена, \"Софтпрес\" ще е българският издател и на предстоящата книга на президента на САЩ Барак Обама.", "date": "2019.04.17", "title": "Автобиографията на Мишел Обама излиза на български"}
{"url": "https://www.actualno.com/tennis/eto-kyde-da-gledame-macha-na-grigor-dimitrov-v-monte-karlo-news_740600.html", "text": "  Най-добрият български тенисист Григор Димитров излиза днес в своя втори мач на Мастърс турнира в Монте Карло. В първи кръг той победи италианеца Матео Беретини със 7:5, 6:4, а сега ще срещне германеца Ян-Ленард Щруф.     Програмата за днешния ден бе изтеглена и е ясно, че Григор Димитров ще играе трети на корт Court des Princes. Мачът е днес, като първият по програма започва в 12,00 часа. Този на Григор се очаква да е около 16,00 часа.   При победа във втория кръг Григор може да се изправи срещу Рафаел Надал в следващата фаза. Ако, разбира се, и испанецът победи Роберто Баутиста-Агут.\r\n28-годишният Щруф е под номер 44 в класацията на АТР. Той не е печелил трофей в кариерата си. С българина имат по една разменена победа досега. Димитров печели с 6:1, 6:3 на твърди кортове в Стокхолм през 2013 година, а преди два сезона именно в Монте Карло германецът стига до успеха с 4:6, 6:3, 6:2.  Вижте къде може да гледате двубоя в .", "date": "2019.04.17", "title": "Eто къде да гледаме мача на Григор Димитров в Монте Карло"}
{"url": "https://www.actualno.com/crime/api-na-krystovishteto-kydeto-katastrofira-mestan-ne-e-imalo-incidenti-news_740513.html", "text": "  Средно на денонощие в участъка преминават над 5 000 превозни средства и от пускането на отсечката в експлоатация през 2014 г. досега в района на кръстовището при село Загорско няма пътни инциденти. Това се сочи в прессъобщение на Агенция \"Пътна инфраструктура\" във връзка с катастрофата, при която почина 6-месечно бебе, а трима са ранени и в която .     Кръстовището на път I-5 Кърджали – Маказа при село Загорско е проектирано, построено и сигнализирано по всички правила на нормативната уредба, по които са изградени всички кръстовища. По повод пътния инцидент в неделя Агенция \"Пътна инфрастуктура\" апелира всички експерти от неправителствения сектор и медиите да се въздържат от разпространяването на необосновани и невярни твърдения, пише в прессъобщението.   Проектът за пътна сигнализация е изготвен съобразно Закона за движение по пътищата и е съгласуван от \"Пътна полиция\", допълват още от АПИ.\r\nПрипомняме, че още в понеделник (15 април) Институтът за пътна безопасност, ръководен от бившия шеф на КАТ Богдан Милчев, разпространи съобщение за катастрофата. ИПБ твърди, че на мястото няма ограничение на скоростта, а анализ по Google Street View разкривал \"недопустимо безхаберие от страна на стопанина на пътя относно избраните пътни знаци за обозначаване на разклони и въвеждане на ограничения в зоната на тези разклони\" ( на видимостта на пътуващите към Маказа и на пътуващите към Кърджали). Освен Институтът казва, че \"от 2013 година до момента на този пътен участък са станали множество тежки пътнотранспортни произшествия, като по-голямата част от тях са на кръстовища\".  ", "date": "2019.04.17", "title": "АПИ: На кръстовището, където катастрофира Местан, не е имало инциденти"}
{"url": "https://www.actualno.com/africa/svalenijat-sudanski-prezident-e-v-zatvora-news_740614.html", "text": "  Сваленият судански президент Омар ал-Башир е бил преместен от дома си, където бе под домашен арест в затвора, твърдят местни медии, цитирани от БГНЕС.     Ал-Башир бе преместен затвора Кобер в Бахри в столицата Кхартум, където други представители на бившия режим също са задържани.   Управляващото военно правителство все още не е потвърдило съобщенията.\r\nАл-Башир, който управлява Судан от 1989 г. бе свален от военните миналата седмица, след няколкомесечни протести срещу неговото 30 годишно управление.  Той е издирван от Международния съд - за военни престъпления и за престъпления против човечеството.", "date": "2019.04.17", "title": "Сваленият судански президент е в затвора"}
{"url": "https://www.actualno.com/politics/prokuraturata-razsledva-postroil-li-e-aleksandyr-manolev-imenie-s-evropari-news_740536.html", "text": "  Върховна касационна прокуратура започва проверка на заместник-министъра на икономиката Александър Манолев във връзка с публикации в медиите за извършени престъпления, засягащи финансовите интереси на Европейския съюз от лице, съобщиха от прокуратурата.     Както писа, цитирайки разследване на \"Биволь\", , в който е построена къща за гости, която е финансирана по проект на Програмата за развитие на селските райони със сумата от 380 000 лв.\r\nЛюбопитен факт, е че плащането е одобрено през декември 2015 г. от Държавен фонд земеделие (ДФЗ), само месец, след като Манолев е назначен за заместник-министър на туризма.\r\nВърховна касационна прокуратура изиска от Държавен фонд \"Земеделие\", заверено копие от проекта, финансиран по Програма за развитие на селските райони (ПРСР), цитиран в публикациите – \"Изграждане на жилищна сграда за гости в м.\"Чинар куши\" гр. Сандански\".   Снимка: \"Биволь\" В хода на проверката прокурор от Върховна касационна прокуратура ще снеме писмени обяснения от лица, имащи информация по случая, длъжностни лица от ДФЗ, работили по одобряването на заявлението за подпомагане, последващото оторизиране на плащанията, както и за спазване на задължението на бенефициента в срок от 5 години след сключване на договора да използва придобитите активи по предназначение и с оглед спазването на разпоредбата на чл. 43 ал.1 от Наредба № 30 от 11.08.2008г. за условията и реда за предоставяне на безвъзмездна финансова помощ по мярка \"Разнообразяване към неземеделски дейности\" от ПРСР за периода 2007г. - 2013 г.    Върховна касационна прокуратура ще възложи и на органите на НАП действия по реда на ДОПК, посочват от прокуратурата.\r\nСтава въпрос за имот, намиращ се между Сандански и курорта Попина лъка, който е купен от зам.-министъра през 2013 г. от фирма (\"Ди Ди Ви\"), създадена през 2012 г. - собственост е на панамската офшорка Kelgrin Inc.\r\nВ последната декларация на Манолев не пише абсолютно нищо за луксозния терен край Сандански, докато в тази за 2015 г. са описани другите негови имоти, придобити в и около града.\r\nПроверката в Кадастъра и Имотния регистър обаче показва категорично, че Манолев има множество сделки за земи в района на Сандански и имотите са на негово име. Земята, на която е построена въпросната къща за гости е негова собственост и в момента. Няма никакви данни тя да е продадена, а са налични единствено данни за учредено безсрочно и възмездно право на строеж. Финансирането с европейски пари на \"къщи за гости\" цели развитие на селския туризъм. Практиката обаче доста честно показват злоупотреби и уж \"къщите за гости\" се оказват луксозни частни вили, построени с държавни пари.    ", "date": "2019.04.17", "title": "Прокуратурата разследва построил ли е Александър Манолев имение с европари"}
{"url": "https://www.actualno.com/gabrovo/razsledvat-oplakvane-za-nasilie-nad-11-godishen-ot-negov-uchitel-v-gabrovo-news_740534.html", "text": "  Полицията разследва сигнал за насилие над 11-годишен ученик от негов учител в Габрово.     Сигнал за случая е бил подаден около 18:00 часа вчера от майката на пострадалото момче. Тя съобщила, че учител от ОУ \"Св. Св. Кирил и Методий\" е проявил изключително грубо отношение към сина ѝ, който бил възпитаник на същото училище, в резултат на което детето е получило наранявания. Версията на другата страна обаче е съвсем различна - че нещата не изглеждат така, както е описано в сигнала.   Момчето е прегледано в Отделение \"Съдебна медицина\" в МБАЛ-Габрово. Назначена е съдебно-медицинска експертиза.\r\nПо случая е образувано досъдебно производство.  ", "date": "2019.04.17", "title": "Разследват оплакване за насилие над 11-годишен от негов учител в Габрово"}
{"url": "https://www.actualno.com/asia/ikonomicheskijat-rastej-na-kitaj-e-po-dobyr-ot-prognozite-news_740537.html", "text": "  Растежът на БВП на Китай за първото тримесечие на 2019 г. достигна 6,4% на годишна база, запазвайки равнището си от предходното тримесечие. Това показват данните на държавното статистическо бюро на КНР.     „Според предварителните изчисления растежът на БВП на Китай на годишна база за първото тримесечие на 2019 г. е достигнал 21,34 трилиона юана, а растежът на годишна база – 6,4%“, се казва в разпространение днес доклад.   Показателят се оказа по-добър от очакванията на анализаторите, анкетирани от агенция Ройтерс. Те прогнозираха незначително забавяне на растежа през първото тримесечие до 6,3% от 6,4% през четвъртото тримесечие на 2018 г.\r\nКитайските власти поставиха задачата тази година икономическият подем да бъде в диапазона между 6-6,5%.  През миналата година темповете на растеж на китайската икономика се забавиха до най-ниското си ниво от 1990 г. – 6,6%. Въпреки това Китай запази статута си на втората най-голяма икономика в света с общ обем от 90,03 трилиона юана /около 3,18 трилиона долара/.", "date": "2019.04.17", "title": "Икономическият растеж на Китай е по-добър от прогнозите "}
{"url": "https://www.actualno.com/europe/slujitelite-na-notr-dam-se-zabavili-s-podavaneto-na-signala-za-pojara-news_740535.html", "text": "  Служителите на катедралата Нотр Дам се опитвали сами да намерят източника на пожара в продължение на 23 минути. По информация на онлайн изданието Buzzfeed, за пожара се е разбрало в 18:20 местно време, но тогава не е извикана противопожарната служба, а чак в 18:43, когато вече е станало ясно, че източникът на огъня е намерен на най-горния етаж на катедралата, предава РИА Новости.     По предварителна информация пожарът може да е свързан с реставрационните работи. Образувано е дело за неумишлено причиняване на щети, допълва агенция Фокус.   Припомняме, че френският президент обеща да възстанови катедралата „Нотр Дам“ до 5 години, съобщи АФП.\r\n\"Ще възстановим Нотр Дам още по-красива и искам да бъде готова до 5 години, можем да го направим“, заяви Макрон в телевизионно обръщение към нацията.  ", "date": "2019.04.17", "title": "Служителите на Нотр Дам се забавили с подаването на сигнала за пожара?"}
{"url": "https://www.actualno.com/starazagora/zashto-objaviha-za-prodan-matematicheskata-gimnazija-v-kazanlyk-news_740479.html", "text": "  С надпис \"Продава се\" осъмна ППМГ \"Никола Обрешков\" в град Казанлък. Табелата е поставена здраво на покрива на училището така, че да се вижда от двора на гимназията.     Проверка на установи, че към момента не е ясно кой е закачил обявлението за продан, на което дори е написан мобилен номер. На него пък отговаря младеж, който не може да си обясни кой си прави подобна неуместна шега, тъй като няма нищо общо с учебното заведение.\r\nТепърва ще се гледат видеозаписи, за да се установи кой е закачил табелата, която вече е свалена.\r\nУченици от гимназията дори се шегуват с публикации в социалните мрежи и пишат, че училището се намира в центъра на Казанлък и разполага с удобни паркоместа.  ", "date": "2019.04.17", "title": "Защо обявиха за продан Математическата гимназия в Казанлък?"}
{"url": "https://www.actualno.com/politics/lozan-panov-poiska-promjana-v-sydebnata-vlast-napravi-sravnenie-s-hitler-video-news_740539.html", "text": "   . Това заяви председателят на Върховния касационен съд (ВКС) Лозан Панов на събитието \"Независим съд - свободна държава! За правото и справедливостта\", организирано от Инициатива \"Правосъдие за всеки\".     По думите му при сегашния избор на ВСС парламентът е претупал процедурата и в недостатъчна степен е позволил да се разгънат концепциите за визията в съдебната власт. Лозан Панов беше категоричен и, че когато има такива широки правомощия за главния прокурор, няма значение как се казва той - \"и ангел да слезе от небето, би се изкушил\". Позицията на Панов за ВСС беше подкрепена от бившия председател на Софийския районен съд Методи Лалов, който каза, че няма нужда от повече от 3-4 избрани от парламента хора във ВСС.   Панов изказа и позиция, че .\r\nНезависима съдебна система, независима медийна среда и силна опозиция – според Панов това са трите аспекта на успешната работа на т.нар. румънски модел за борба с корупцията. Той беше категоричен, че в България тези три елемента не са налични и че властта у нас ѝ е удобно да няма целеустремена борба с корупцията. Същевременно обаче председателят на ВКС отрече, че има намерение да оглавява политическо движение, но подчерта, че е абсурдно да се говори за политически умисъл срещу хора, които искат да има дебат относно политиката и по конкретни политики. \"Истинската корупция остава необезпокоявана и всепроникваща. У нас всички независими от властта са под постоянна атака. Списъци на врагове и предатели висят по вестниците. Ксенофобията и омразата се превърнаха в управленска политика\", заяви Панов.  В речта си на събитието Панов даде и друг интересен пример защо е толкова важно да има независима съдебна система – с може би най-страшния диктатор, който човешката история познава, а именно – Хитлер. Председателят на ВКС разказа за реч на фюрера, в която той е посочил, че ще се намесва във важни за обществото дела, защото съдиите трябвало да служат на хората и да има контрол това да се случва. \"Никой не може да каже със сигурност кога загива една демокрация. Няма определена мярка, но събитията в България в последните години напомнят исторически контекст, в който се е развил национал-социализма\", уточни Панов. Съдиите, които са корумпирани, са еднакво опасни като тези, които са страхливи. Спасение няма да дойде отвън, на първо място всичко зависи от нашите усилия, подчерта Лозан Панов. ", "date": "2019.04.17", "title": "Лозан Панов поиска промяна в съдебната власт, направи сравнение с Хитлер (ВИДЕО)"}
{"url": "https://www.actualno.com/curious/3-te-zodii-koito-samo-te-izpolzvat-i-posle-si-trygvat-news_740546.html", "text": "  Е, на тези няколко зодии им се носи лоша слава. Разбира се, че има изключения, но важно е да знаете с кого си имате работа. Използват те в любовта, използват те като приятели и в общи линии са свикнали само да взимат, но не и да дават.          Телците може да са както много сладки, така и да пръскат отрова. Те имат специално отношение към много малко хора в живота си. Обичат и уважават истински само най-близките си, но никога не дават всичко от себе си на случайни хора, които не са се доказали във времето.  Като приятели Телците са едни от най-големите използвачи. Обаждат се само, когато на тях им се излиза, но потърсиш ли ги ти, все за заети и нямат време за теб. Говорят за гърба ти, дори да си на крачка разстояние, а когато ги погледнеш, ти се усмихват сладко, сладко. В любовта трябва да сте много внимателни с тази зодия, защото може да е много коварна.    Те обичат да бъдат обичани и това им носи най-голямото удоволствие от една връзка. Обичат само на теория, но всъщност се наслаждават на вниманието, което им се дава. Умеят да си измислят обещания, но никога не ги спазват. В мига, в който им доскучае... изобщо не се и надявайте да останат.     ", "date": "2019.04.17", "title": "3-те зодии, които само те използват... и после си тръгват"}
{"url": "https://www.actualno.com/curious/2-te-zodii-sys-zlatni-syrca-news_740549.html", "text": "  В този свят, в който все по-често властват омразата, лошото и терорът, добротата е рядко срещано съкровище, а милите и сърдечни хора не се срещат всеки ден.     Със сигурност в живота си имате поне един човек, който ще запомните с добро. Човек, който е готов на всичко за вас, който винаги ви подкрепя. Или пък сте срещнали непознат, който ви е подал ръка без да иска нищо в замяна.       Девите са от онези хора, за които казват, че биха сторили път и на мравката. Те никога не биха наранили някой умишлено и винаги търсят цивилизован и дипломатичен изход от напрегнатите ситуации.    ", "date": "2019.04.17", "title": "2-те зодии със златни сърца"}
{"url": "https://www.actualno.com/asia/elen-napadna-semejstvo-v-avstralija-ubi-myja-news_740493.html", "text": "  Елен уби мъж и рани тежко жена в селски имот в Австралия, заявиха от полицията. Спешните служби са били извикани в къща, в щата Виктория рано сутринта и са намерили съпрузите, и двамата на 46 г. в изключително тежко състояние, предаде БГНЕС.     \"Мъжът почина на място\", заявиха от полицията.   \"Жената бе транспортирана по въздух до болницата в Мелбърн с животозастрашаващи наранявания и остава в критично състояние\".\r\nНационалната телевизия АВС съобщава, че мъжът е бил атакуван докато се е опитвал да храни животното, а жената докато се е опитвала да го спаси. Синът им, тийнейджър е спасил майка си като е ударил елена с парче дърво, казват от полицията.  Животното е било убито от властите \"заради притеснение за безопасността на парамедиците\".\r\nСпоред местните медии еленът е пазил територията си вече 6 години.   Австралийската асоциация за сърните казва, че е рядкост елен да напада хора.    \"Това е необичайно, но не е нечувано за елени държани в плен да нападат хора, особено през есента, по време на сезона за чифтосване\", заявиха от асоциацията.", "date": "2019.04.17", "title": "Елен нападна семейство в Австралия, уби мъжа"}
{"url": "https://www.actualno.com/society/chij-e-goce-delchev-rabotata-na-bylgaro-makedonskata-komisija-zacikli-news_740471.html", "text": "  Ако гледаме резултатите от нашата последна среща, не сме свършили почти нищо. Това заяви в ефира на bTV проф. Ангел Димитров, председател на комисията по от страна на София.     Става ясно, че реалните действия относно интерпретациите на миналото са зациклили. Аз лично очаквах, че работата ще върви по една възходяща линия. Работата е по-скоро разочароваща, коментира още професорът.   Не е поставян въпросът и дискусия около това какъв е Гоце Делчев няма. От македонска страна въобще не е разговярано с българските експерти за личността на Гоце Делчев, обясни проф. Димитров. По думите му на Гоце Делчев се гледа като на едно митологизиране в културния смисъл на думата, както е с образа на Васил Левски.\r\nПроф. Ангел Димитров е скептичен относно бързото разрешаване на между България и Северна Македония.   Припомняме, че в края на февруари тази година стана ясно, че до няколко месеца трябва да приключи работата на българо-македонската смесена комисия по историята. Това обявиха след среща в Министерски съвет министрите на външните работи на България и Северна Македония Екатерина Захариева и Никола Димитров. Тогава двамата обсъдиха работата на комисията, общи инфраструктурни проекти и бъдещето членство на Северна Македония в НАТО. ", "date": "2019.04.17", "title": "Чий е Гоце Делчев: Работата на българо-македонската комисия зацикли"}
{"url": "https://www.actualno.com/society/hladno-vreme-do-cvetnica-ot-ponedelnik-zatopljane-news_740496.html", "text": "  От утре (18 април) отново ще има слаби превалявания от дъжд на много места в страната, по-съществени ще са валежите в източната половина от страната, предаде БГНЕС.     В Западна България ще има повече слънчеви часове, но и там се очаква да превали краткотраен дъжд. Минималните температури ще бъдат между 2 и 7 градуса, а максималните между 11 и 16 градуса, за София дневната температура ще бъде около 12 градуса.   На празничния Лазаровден (събота) също се очакват краткотрайни превалявания. Тогава максималните температури ще бъдат между 12 и 16 градуса, а в неделя (Цветница) ще бъде малко по-топло, с температури между 14 и 19 градуса. В неделя валежи не се очакват.\r\nОт понеделник започва затопляне, а и слънцето ще се показва по-често. Валежи не се очакват.  ", "date": "2019.04.17", "title": "Хладно време до Цветница, от понеделник - затопляне"}
{"url": "https://www.actualno.com/kustendil/petyr-paunov-kmet-na-kustendil-izgrajdame-videonabludenie-na-nezakonnite-smetishta-news_740518.html", "text": "  Мрежа за видеонаблюдение ще бъде изградена на двете незаконни сметища, предаде на пресконференция днес, кметът на община Кюстендил - Петър Паунов.     На двете незаконни сметища - между с. Багренци и с. Граница и сметището между селата Ръждавица и Стенско предстои да бъде изграден видео контрол, който да предотврати незаконното и нерегламентирано изхвърляне на боклуци в двете местности.   \"Сърдечно благодаря на всички граждани, които се включиха в акцията по почистване. Участниците бяха повече от 100 човека и заедно с тях успяхме да почистим огромна част от града и околностите. Два тона и половина боклук изчистихме само под моста на плажа. Това е сплотен град!\", заяви кметът след акция по почистване в града.\r\n150 тона боклук е почистен от сметището м/у селата Багренци и Граница и предстоят сериозни санкции за всеки, който нерегламентирано изхвъря своите отпадъци. С монтирането на видеонаблюдение се очаква да се предотврати бъдещото натрупване на местностите с боклуци и отпадъци.  Акциите за почистване ще продължат в малките населени места. Кметът на Кюстендил призова всеки, който има възможност да се включи в благотворителната кампания за Тони Костов и покани всички кюстендилци на Велики Вторник от 18:00ч. в ХГ \"Владимир Димитров - Майстора\", когато ще започне благотворителния концерт за кюстендилеца Тони Костов.", "date": "2019.04.17", "title": "Петър Паунов, кмет на Кюстендил: Изграждаме видеонаблюдение на незаконните сметища"}
{"url": "https://www.actualno.com/society/ombudsmanyt-se-vkluchva-v-protesta-na-burgaskite-medici-news_740485.html", "text": "  Омбудсманът се присъединява към протест на медици в Бургас, предаде БНТ.     Днес ще се проведе поредната демонстрация на медицинските специалисти в морския град. Те отново ще излязат пред сградата на местната болница, за да поискат достойни условия на труд и по-високи заплати.   За да изрази съпричастността си с тях, националният омбудсман Мая Манолова също ще се включи в проявата.\r\nНедоволството на лекарите не секва въпреки решението на правителството да отпусне допълнителни 50 милиона лева за увеличение на заплатите на медицинските сестри.  Припомняме, на 1 март медицински сестри излязоха на протест пред сградата на Министерството на здравеопазването. Това се случи въпреки обещанието на премиера за повече средства.\r\nФелдшерите също изразиха недоволството си пред министерството с искане да имат правото да създадат самостоятелна професионална съсловна организация.   Миналият месец, Ананиев представи данни, според които в България има сериозен недостиг на медицински сестри.    Средната възраст на медицинските сестри у нас е 52 години, показва анализ на държавните лечебни заведения, общинските болници и заведенията, в които държавата участва с 50% и повече.\r\nЗдравният министър поиска методиката за заплатите да обхване и частните болници.\r\nДни по-късно медицинските сестри обявиха, че на 15 май излизат на нов национален протест, след като не останаха удовлетворени от преговорите със здравния министър.   ", "date": "2019.04.17", "title": "Омбудсманът се включва в протеста на бургаските медици"}
{"url": "https://www.actualno.com/asia/zadyrjaha-139-nelegalni-imigranti-v-izmir-news_740502.html", "text": "  Общо 139 нелегални мигранти са били задържани в турската провинция Измир днес, съобщава Анадолската агенция, цитирана от БГНЕС.     Службите за сигурност са забелязали група мигранти, които са се опитвали нелегално да влязат Европа с гумени лодки. Те са били задържани от турската брегова охрана.   Всички хора, които са били на лодките, са препратени към местните миграционни бюра. Припомняме, че през Турция минава основният път за бежанците, искащи да стигнат до Европа, особено след гражданската война в Сирия. Около 268 000 мигранти са били задържани в Турция през 2018 г. по данни на Вътрешното министерство на страната.    ", "date": "2019.04.17", "title": "Задържаха 139 нелегални имигранти в Измир"}
{"url": "https://www.actualno.com/actualno/borisov-remontira-notr-dam-po-dni-news_740399.html", "text": "  Борисов предложи на катедралата \"Нотр Дам\".     Почваме. Избира се фирма за ремонта. Избрани се онези там двете фирми, дето сега няма да ги напишем, че много съдят тия, изучиха се, правят прес клипинг, следи се какво се пише и се завеждат дела - затова ви казвам ония двете, пък вие се сещайте - като през соца, цензура малко, свикнали сте.   На настойчивите писма на Макрон, че все пак този ремонт може би трябва да започне, Борисов отговаря, че е зает да открива детска градина в Слатина, но веднага щом пререже лентата ще обърне и малко внимание на световното историческо наследство. \"Ще светне бе, ще светне\", казва и разказва на Макрон оня виц с \"да спиш с баба\", който е много любим и много цитиран от господин реставратора.     Почва се. Доставени са мраморни плочки. Приличат на подиума в БИAД и това изглежда така понеже са от подиума на БИАД. Нарисувани са слънца, слънчогледи, коне, диаманти и шкембе чорба - преплетени символи на всичко, дето мое се сетиш. На това, че някой възразява, че може би са все пак прекалено кичозни на фона на най-изискания културен град в света, бързо се обяснява, че ние знаем по-добре и вече веднъж сме го изпробвали и като цяло е окей и е хубавое, хубавое. Трафикът в центъра на Париж не работи. Метрото е блокирано, важни автобусни линии също. Нено Димов изтъква, че това е мярка, с която да се намалят вредните емисии и вече е изпробвана веднъж в България като в резултат на това въздухът около Орлов мост вече не причинява банален рак на белите дробове, а само спорадични левкемии заради паническата организация на белите кръвни телца да чистят цялата смрад, дето се е натрупала наоколо. Малко встрани от левия гаргойл се появява странна постройка. Прилича на обща част и сякаш има сауна там. Шефът на КОНПИ, оказва се, е преценил, че от единия гаргойл може да се точи малко вряла вода в тръба, която да отвежда до сауната и там най-важните хора от държавата да си търкат гърбовете. Поканен е и разбира се, Макрон - да види колко е гот, може да му хареса тая ситуация, в която задните части на властта имат общи части, в които отпечатват задните си части, за да управляват като обща част самата държава.    Оказва се, че катедралата имала собственик, господин Цветанов. Тъй като по принцип е безценна е било преценено, че той няма нужда дори да заплаща цена, понеже със сложни юридически термини става ясно, че щом няма цена, може да стане притежание на Цветанов безплатно. Въпреки това, той е положил всички сили да плати 4 пъти по-малка цена от нулевата, която е платил. На плахите обяснения на адвокатите му, че това не е необходимо, Цветанов е отговорил: абе аз така съм свикнал сега, давай да е 4 пъти по-малко, иначе ще взема нещо да се прецакам. На специална пресконференция, дадена в Елисейския дворец, запитан дали мисли, че това е морално, Цветанов отговаря да не му задават безсмислени въпроси и се отправя да води поредната кампания на ГЕРБ, в която се обикаля провинцията и се прегръщат различни баби и се снимаш с народна носия и пращаш таз тъпня на пресцентъра и той го праща на журналистите и те го пускат във вестниците. България кандидатства за още европейски пари, тъй като е усвоила всички възможни, но катедралата все още не е поправена. На възражението на французите, че трябва да се възстановят и определени важни артефакти на изкуството, се отговаря, че са взети мерки: ще се направи една изложба на Вежди Рашидов вътре, нема да го оставим без изкуство това място. Постепенно всички мигранти са се изтеглили от Париж, както и доста парижани: оказва се, че все пак българският проект е успял да обезопаси световна столица от опасни индивиди. Терористичните групи постепенно губят интерес към Париж, понеже на събрание там някъде в Терористичния Изток е взето решение, че българската държава върши по-добра работа, отколкото те биха могли. Около катедралата са били построени достатъчно перки на акули, на които всекидневно са се набивали 1000 души като във фатал на \"Мортал Комбат\" и са дали точно толкова жертви, колкото трябва. Вие не сте живи, а това са вашите внуци, които са чували историята от дядо си как започнал ремонта на \"Нотр Дам\" и как може би има някаква възможност той да завърши по едно време с магистралата \"Хемус\". Здравейте, пишлемета! Да знаете, че ние живяхме в едни кофти времена, и когато светът губеше историята си, ние я пишехме, но толкова неграмотно, че ще завършим този текст с гдфйгдфйгиодфйиогдойосдйфиойиоайдиос, пък вие се оправяйте.  Райко Байчев ", "date": "2019.04.17", "title": "Борисов ремонтира \"Нотр Дам\" (по дни)"}
{"url": "https://www.actualno.com/health/7-polezni-svojstva-na-kokosovata-voda-news_740238.html", "text": "  Може би сте чували, че кокосовата вода е много полезна и съдържа множество витамини, минерали, аминокиселини и други полезни вещества. Кокосовата вода се извлича от плодове на кокосовата палма, които са без пукнатини. Ако искате да разберете за какво може да ви бъде полезна кокосовата вода, вижте:      тя наистина утолява жаждата. Също така кокосовата вода ще премахне токсините от тялото ви. Тя има способността да възстановява водния и електролитния баланс в тялото ви. Кокосовата вода е перфектната напитка, която има наистина много ползи за организма ви. кокосовата вода е много лека напитка, която се бори със свободните радикали в тялото ви и има свойството да забавя стареенето. Това е напитка, която ще ви помогне много бързо да се възстановите и да получите енергия. Също така кокосовата вода създава неблагоприятни условия за появата и развитието на инфекции и паразитни червеи в стомашно-чревния тракт. тя не предизвиква никакви алергии. Може да бъде приемана редовно от абсолютно всеки един човек. Приема на кокосова вода може да бъде противопоказен единствено и само ако организмът има непоносимост към нея.      тя може да бъде използвана като естествена енергийна напитка. Кокосовата вода има рехидратиращи свойства, заради което я пият много спортисти. Също така тя може да бъде използвана и в много диети. кокосовата вода съдържа само по 46 калории на 100 грама, което е изключително малко, сравнено с всички останали сокове. Кокосовата вода не се преработва и не съдъжа консерванти и оцветители. Също така тя се бутилира в екологично чиста опаковка. Също така кокосовата вода се бутилира в рамките на 3-8 часа след събирането на кокосовите орехи. ако имате забавен метаболизъм също можете да се доверите на кокосова вода, която доказано забързва метаболизма и нормализира чревната флора.     кокосовата вода има свойството да подобрява кръвообращението, а това намалява риска от инфаркт. Също така тя намалява кръвното налягане и образуването на плаки по стените на кръвоносните съдове.", "date": "2019.04.17", "title": "7 полезни свойства на кокосовата вода"}
{"url": "https://www.actualno.com/games/specheli-semeen-bilet-za-walking-with-dinosaurs-news_740499.html", "text": "  Динозаврите са изчезнали преди милиони години, но . Гледана от над 9 милиона души в повече от 250 града, продукцията включва най-съвременните технологии и е най-голямото и впечатляващо шоу за динозаври в света.     Ако искате да видите внушителните размери и промените, настъпили в тези древни животни, участвайте в ИГРАТА ни! Можете да участвате до 24 април 2019 г., 10:00 часа.  Успех!", "date": "2019.04.17", "title": "Спечели семеен билет за Walking with Dinosaurs "}
{"url": "https://www.actualno.com/viewpoint/pak-se-obyrkahte-news_740204.html", "text": "  Удивителна е лекотата с която се обърквате. , това бил краят на християнска Франция – преобладаващото обществено мнение. Щото Европа била вече завладяна от мюсюлманите и това било символ. Но Франция не е християнска от векове, нито катедралата е символ на християнска вяра, а единствено на папска власт и атеистичен туризъм.     Объркването ви е същото както за Константинопол. Голямата драма според вас е падането му под властта на султан Мехмед Фатих, но това е просто следствие. Това е само знак за нещо изгубено преди доста години. Както е знак за нещо изгубено и пожарът в Париж. Трагедията в Константинопол настъпва през 1204 година, когато християни нападат, убиват и грабят християни. Да съм по-точен, западните т. нар. християни нападат източните православни християни. След този погром великият град вече е бивш велик град. Населението се стопява от няколко стотици хиляди, в някои моменти и над милион, на няма и десет хиляди, които го отбраняват срещу Мехмед.   Около половин век след като доблестните рицари на комерсиалния образ превземат града, във Флоренция и околностите постепенно се оформят първите ренесансови явления. Без златото на Константинопол те пак щяха да се зародят някъде и някога, но причинно-следствената връзка между грабежа и новата епоха на Запад е ясна.\r\nИзтокът отслабва поради вътрешното си отстъпление от вярата и Бога. От 1204 до 1453 са два века и половина, в които се развиват всички предпоставки градът да падне. Самите императори в средата на XV век предават града, като подписват уния с папистите. Ето това е падението, следствие от по-малки предишни падения и предателства, довели всички вкупом до слабостта. Мюсюлманите както в миналото така и днес не правят нищо повече освен да вземат това, което Европа им предоставя наготово. Направо им го бута в ръцете. Франция днес е идеалната жертва не поради агресията на ислямистите, а поради безбожието и блудството на самите франсета. В свят, в който се толерира всяко възможно извращение, в който премиерът живее с връстница на баба си, в който семейство и добродетели са забравени, защото човекът „трябва да бъде свободен“, не може да се очаква съпротива срещу каквото и да било. Европа е болна от СПИН. Имунна недостатъчност, причинена от безбожие и поквара. Това е толкоз просто и логично. Тя не може дори да вдигне ръка, за да се отбранява. Абсолютно безпомощна е. И луд е не онзи, който яде зелника.  \"Нотр Дам\" днес е само една историческа постройка и туристическа атракция. Ще бъде възстановена и ще привлича още повече туристи. Ще заработи още кинти, спокойно. Старият гредоред и без това бил за смяна. Ще я ремонтират „катедралата“ и ще продължат да символизират. Какво точно – не е ясно. Във всеки случай не и вяра в Господа, защото целта на храмовете не е да символизират. Французите са сътворили атеизма и либерализма. Ето това трябва да символизират. Обърканият, изкривеният ум на либерала също има нужда от паметник. Изгарянето на \"Нотр Дам\" беше само един финален щрих, точката на изречението, знак от Провидението. Конспираторите, разбира се, ще рекат, че е запалена от вътрешни хора, от ционисти, ислямисти, някакви други глисти, че всичко било с цел, обаче понякога животът поднася и нещастия съвсем изненадващо.\r\nИ цяла селска България проплака във фейса, все едно всички тия папагали си пият кафето сутрин пред \"Нотр Дам\". А че на 16 април е годишнина от терористичния акт в Света Неделя ще бъде отбелязано казионно с половин дума в някое негледаемо предаване по БНТ. И вие пак ще идете да гласувате за наследниците на терористите, за внуците и правнуците им. Ще ги изпратите да ви представляват в европейския парламент. Където те ще черпят от челния опит на Макрон и другите объркани хора. И вие пак ще се объркате. Не спирате да го правите.    Николай Фенерски     ", "date": "2019.04.17", "title": "Пак се объркахте"}
{"url": "https://www.actualno.com/crime/oshte-edin-sak-s-kokain-izpluva-ot-cherno-more-news_740501.html", "text": "  Още един сак с кокаин изплува от Черно море. Вчера около 17 ч. в морето пред плаж „Болата“ на Калиакра е изплувал пакет с наркотици, вързан към спасителна жилетка.     Сакът съдържа 16 пакета – всеки с тегло 1 кг и 100 г., съобщиха от Апелативна прокуратура - Варна. Той е забелязан при обход на катер на Граничната полиция. Намереният наркотик е реагирал на кокаин на полевия тест.\r\nНазначени са експертизи, които трябва да установят дали изплувалият сак с кокаин край нос Калиакра е подобен на пакетите с кокаин, които бяха намерени край Тюленово и „Слънчев ден” край Варна.", "date": "2019.04.17", "title": "Още един сак с кокаин изплува от Черно море"}
{"url": "https://www.actualno.com/asia/gnjav-sprjamo-duhovnik-ot-katar-pusnal-video-kak-trjabva-da-se-bijat-nejno-jeni-news_740430.html", "text": "  Мюсюлмански духовник от Катар засне и публикува шокиращо ръководство за това как мъжете мюсюлмани трябва да бият съпругите си, а две седмици по-късно този акт продължава да вълнува социалните мрежи и да има куп коментари - повечето в негативен аспект.         Видеоклипът показва Абд ал-Азиз ал-Хазрадж, който демонстрира как да \"бъде наказана\" жена в съответствие с ислямския закон. Ал Ансари дори е качил кадрите в YouTube, пише БГНЕС.\r\nЗа видеото той използвал момче на училищна възраст, наречено Найеф, за да покаже върху него как да се бие „от любов“ - така жената може да почувства „силата на мъжа“. След това духовникът казва, че някои жени се радват да са омъжени за „жестоки и силни съпрузи“. Ал-Хазрадж обаче предупреждава: Някои хора удрят по лицето… Това не е позволено“.  В ръководството той казва: “Пророкът Мохамед… Виж колко милостив е Ислямът. Пророкът забранява да се удря лицето. Той забранява на мъжете да бият жените си по лицето. Пляскане по лицето, удряне в главата, разбиване на носа - всичко това е забранено. Биенето е за дисциплина.“\r\nАл-Ансари започва урока с продължителност 3 минути и половина като казва, че боят  трябва да бъде лек и безболезнен и че трябва да накара съпругата да усети мъжествеността и силата на съпруга си, както и собствената си женственост. След това Ал-Ансари демонстрира как се бие съпруга, използвайки са пример Найеф, като го удря по раменете, хваща го и го разтърсва, и казва силно: \"Казах ти да не напускаш къщата! Колко пъти трябва да ти кажа?\"   Духовникът продължава: “Скъпи зрители, много хора - особено онези, които са женени - биха искали да знаят как да победят съпругата си. Необходимо ли е да биете жена си? Трябва ли човек да бие жена си всеки ден? Не. Първо, трябва да разберем, че мъжът е водач на къщата. Лидерът има власт, точно като мениджър на компанията. Ръководителят на къщата може да реши да дисциплинира жена си, за да може животът да продължи напред. Как съпругът бие жена си? Това трябва да е дисциплинарно биене от любов. Той я обича. Но първо, той трябва да я увещава - с други думи, трябва да я посъветва. След това трябва да се въздържа от споделяне на леглото с нея. Ако всичко това не помогне, ние започваме биенето като последна инстанция. Това е безболезнен бой, който не оставя синини или причинява кървене. Боят, както току що показах върху Найеф, е истинското нежно биене в исляма\".    Организаторът на Световното първенство по футбол - ФИФА - вече е под кръстосан огън, че позволи провеждането на турнира през 2022-ра година в страна, където хомосексуалността е незаконна.", "date": "2019.04.17", "title": "Гняв спрямо духовник от Катар, пуснал видео как трябва да се бият \"нежно\" жени"}
{"url": "https://www.actualno.com/europe/germanija-i-francija-se-gotvjat-da-predlojat-proektodogovor-za-situacijata-s-kosovo-news_740441.html", "text": "  На срещата на върха между Косово и Сърбия на 29 април в Берлин, Германия и Франция ще предложат план за договор между двете държави, който до известна степен ще удовлетвори исканията на Белград, но не предвижда подялба на Косово, пише БГНЕС.     Според неофициална информация срещата е планирана за края на месеца в германската столица, а в нея ще участват канцлерът Ангела Меркел и френският президент Еманюел Макрон. На лидерите на Косово тогава ще бъде представен план за финален договор между двете държави.   \"Ако е истина това, което се говори за този план, то Косово ще запази териториалната си цялост, а Сърбия ще се ползва с известен суверенитет над косовските сърби и съответно върху сръбските църкви\", твърди анонимен източник\r\nСпоред него, с цел да не звучи твърде агресивно, е възможно Косово да прехвърли част от своя суверенитет на Брюксел, а след това той да го даде на Белград.  \"Споменават се различни сценарии за удовлетворяване на исканията и на Сърбия, и на Косово, но нещата няма да са толкова прости\", е пояснил източникът пред вестник \"Експрес\" допълвайки, че присъствието на косовския премиер Рамуш Харадинай на срещата в Берлин прави ситуацията още по-неясна.", "date": "2019.04.17", "title": "Германия и Франция се готвят да предложат проектодоговор за ситуацията с Косово "}
{"url": "https://www.actualno.com/curious/kitajka-reshi-da-hvyrli-moneti-v-dvigatelja-na-samoleta-s-kojto-leti-za-kysmet-news_740432.html", "text": "  Възрастна жена хвърли монети в двигателя на самолет на китайската авиокомпания Tianjin Airlines за късмет преди полета, съобщи South China Morning Post. Вътрешният полет между градовете Хохот и Чифен е бил забавен с два часа заради инцидента, предаде БГНЕС.     Машината е трябвало да излети в 8 часа сутринта местно време, но това не се е случило, тъй като техници е трябвало да прегледат внимателно двигателя и да извадят монетите. Останалите пътници са свалени и преместени на друг самолет. Жената била ескортирана от полиция заедно с приятелката ѝ и отведена за разпит.   Хвърлянето на монети е свързано с призоваване на късмет в китайската култура и много хора дори окачат монети в домовете си, защото ги свързват с просперитет.\r\nВъпреки че малки обекти като монетите може да изглеждат незначителни в сравнение с размера на самолетния двигател, те могат да предизвикат сериозни щети на ключовите му движещи се части.  Това не е първият път, в който пътник хвърля монети в двигателя на самолет. В началото на годината, друга китайска авиокомпания Lucy Airlines заведе иск срещу пътник, извършил същото деяние за късмет, което е струвало на авиопревозвача 20 000 долара.", "date": "2019.04.17", "title": "Китайка реши да хвърли монети в двигателя на самолета, с който лети - за късмет"}
{"url": "https://www.actualno.com/crime/ivancheva-i-petrova-sys-specialno-pismo-ot-aresta-news_740453.html", "text": "  Осъдените на 20 и 15 години затвор Десислава Иванчева и Биляна Петрова публикуваха писмо, писано от ареста, с което излагат своите мисли защо се стигна дотук. Основната им теза е, че има силна намеса на властимащи срещу тях. А неправителствената организация \"Юристи срещу корупцията\" за предишно дело, водено от съдия Иво Хинов - съдията, който сега осъди Иванчева и Петрова. Оценката е по дело, завършило през 2003 година, което следващите инстанции преразглеждат, а основната забележка е, че Хинов \"развива фактическа обстановка, която не се съдържа в обвинителния акт и не се подкрепя от събраните по делото обстоятелства\".     Ето и писмото на Иванчева и Петрова, което публикуваме без редакторска намеса!\r\n\" Скъпи приятели,      Пишем ви от ареста, часът е 19:40 и скоро ще се стъмни, лаптопът едва мъждука и няма да можем да напишем всичко, което искаме да ви кажем.    Змията хапе най-силно, когато знае, че умира!        Както видяхте, докато бяхме почти 4 месеца под домашен арест, продължихме да се борим за каузите:    - Презастрояване чрез погазване на закона – помогнахме на протестиращите пред бл. 73 – спряхме продажбата на общинска земя, върху която искат да построят блок и хотел до прозорците на хората      - Разкрихме, че е участвал в източване на държавна фирма \"Софтранстакси\" и загубата за държавата е над 13 милиона лева. Това са 13 милиона причини отново да ни арестуват.    - Започнахме разкриване по отношение на – той не само е купил апартамент и ателие в центъра на гр. Банкя по 115 евро/м2, но това е върху общинска земя. Отстъпеното право на строеж е само 1 лв/м2 при реална цена над 250 евро/м2. Имотът е заграден – така Здравков и съседите му (трима са строителни предприемачи) ползват безплатно общинска земя, а общината, т.е. всички ние им плащаме данъците. И най-скандалното – според договора строежът е трябвало да завърши за 2 години, т.е. до 2004 г., а не през 2011 г. По закон построеното остава собственост на общината. Казано в прав текст – Столична голяма община е проявила безстопанственост, а арх. Здравков живее (и незаоносъобразно е купил евтино) в общински апартамент). Има ли кой да заведе дело?    Най-важното – не успяха да ни пречупят и да ни затворят устата – затова ни арестуват пак, за да не продължим разследванията.    Деси иска да се кандидатира за Европейския парламент. Само така можем да се борим за истинска промяна. Тук прасетата са окупирали всички власти и няма кой да ги накаже.    Затова им трябва присъда точно сега:    1.\tКогато Деси събира подписи и е кампанията за евроизборите    Моля ви, подпишете се, за да може ЦИК да я регистрира. И на 26 май гласувайте против прасетата, за да си върнем родината.    2.\tПри оправдателна присъда – с Деси трябваше да се върнем в кметството. Явно не са пуснали всички обещани строежи и не са завзели всички апетитини общински имоти. Трябва им още време.    3.\tВкъщи имаме достъп до интернет – можем да разследваме измамите им. Можем и да говорим с хората и да осветяваме измамите. Затова ни арестуват.    4.\tДнес съдът каза, че ни арестува, защото сме се защитавали активно (това е наше право по закон, а не нарушение) и защото много хора ни симпатизират. И можело хората да ни укрият. Ние никога не сме се крили и няма да се крием. Ние искаме да сме с хората, за да се борим заедно.    Какво пише в присъдата:    I.\tНевинни за получен подкуп – съдът признава, че не сме знаели, че в колата има пари и не е ясно КОЙ е сложил парите там. Също пише, че Дюлгеров не е получил 70 000 евро.    II.\tНевинни за поискан подкуп от 500 000 евро – тази сума Ваклин я е предлагал, но никой не я е искал.    III.\tБиляна Петрова – виновна, че е участвала в две срещи с Деси и Дюлгеров. За първата има СРС, но няма и намек за пари. Виновна съм, че уж с Деси сме определили сума, която да се иска. Такова нещо няма. На втората среща (такава не е имало – представили сме доказателства, че сме били далече от Дюлгеров) уж е намалена сумата. По-интересното е, че в частта от присъдата на Иванчева – тя е невинна за тези дати. Излиза, че съм си говорила сама. Осъдена съм на 15 години затвор за това, че една вечер съм отишла на пицария с неподходящ човек. И в СРС-тата на срещата не се говори за никакви пари, дори за дарения не се говори, за да може да се извърти разговорът.    IV.\tДеси е осъдена на 20 години затвор, защото чрез няколко изявления, предадени чрез Петко Дюлгеров на 19 март, 12 и 13 април, е поискала подкуп. Реално няма доказателства, че е искала подкуп, дори излиза, че не го е обсъждала. Осъдена е на 20 години (за убийство дават по-малко), защото Дюлгеров е говорил с Ваклин, твърдейки, че е говорил от нейно име.       Единствените, които са говорили за пари са Дюлгеров (поставен под домашен арест, защото никой не му симпатизира) и Ваклин.\"    ПП:  Невинни за „условията за получаване на подкуп”.    Подпишете се и гласувайте за нас\" ", "date": "2019.04.17", "title": "Иванчева и Петрова със специално писмо от ареста"}
{"url": "https://www.actualno.com/crime/geshev-ne-schita-za-vajno-che-drug-chovek-moje-da-e-pisal-v-teftercheto-na-ivancheva-napadna-panov-news_740461.html", "text": "  Единицата за справедливост е това, което присъжда съда. Подсъдимите продължават да са невиновни, но през последните няколко дни има кампания колко са тежки присъдите на Иванчева и Петрова. Има различни състави на убийство, има различни състави на подкуп. В случая Иванчева и Петрова са привлечени по най-тежкия състав за подкуп, а законодателят счита по тази линия обществената опасност е такава, каквато е при умишлено деяние. Това заяви ръководителят на Специализираната прокуратура и зам.-главен прокурор Иван Гешев.      (бел. ред. – те бяха осъдени заради поискване на подкуп от 187 000 лева ), . Той обяви за манипулация медийни статии, че има паднали доказателства. Това е манипулация, зад която стоят определени политически и олигархични кръгове, определени журналисти, каза прокурорът, който заяви, че било манипулация твърдението, че Иванчева не била писала в тефтера си – била писала, писал бил и Петко Дюлгеров, но , но . Припомняме, че за три експертизи за шеста страница в тефтерчето на Иванчева, където са записани определени числа и точно за тях се твърди, че това са част от сметки какъв да е подкупът – но вещите лица казаха, че почеркът вероятно е на трето лице, а не на Иванчева или Дюлгеров.   За (бел. ред. - Петко Дюгеров е сочен за посредник по получаване на подкупа от Иванчева и Петрова ), Гешев заяви, че и че Дюлгеров се обяснил пред медиите, не пред съда. Той просто си е взел процентът от сумата, която е предал на останалите подсъдими, добави прокурорът. И даде съвет на Дюлгеров – мястото за даване на обяснения е в съда, само че \"и той, и адвокатът му знаят\", че тогава ще има оценка по делото, а определени доказателства не може да ги обясни.\r\nСпоред Гешев делото е минало нормално, защото и двете страни са недоволни и това значело, че съдът е постигнал баланс. Искаме гражданите да чуят всички СРС-та, продължи прокурорът и призова всичко да се дава на медиите, защото държавното обвинение не се страхува и знае каква е истината.  Относно намерението на Иванчева и Петрова да го съдят за клевета, Гешев коментира, че това било \"готово ноу-хау\" и се използва от обвиняемите. Това е изпитан способ, който ти пречи да работиш, защото се занимаваш с глупости, каза обвинителят, който не намира основания да бъде съден. , че на държавна фирма в началото на века.\r\nПроблемът е, че досега законът не се прилагаше, натрупваше се чувство за  несправедливост заради войната с корупция. Сега, когато почнаха първите  стъпки в тази война, някои хора се уплашиха, че и с тях ще се случи,  даде обяснение Гешев. \" \", уточни прокурорът.        За финал Иван Гешев заяви, че \"всякаквите интереси\" правели \"терена кален\" - става въпрос за , тъй като тази година изтича мандатът на Сотир Цацаров. Той изброи на първо място \"интереси\" на олигарси, на журналисти, но специално внимание обърна на председателя на Върховния касационен съд (ВКС) Лозан Панов. Гешев обвърза Панов с протест в подкрепа на Иванчева и изтъкна мнение, че това е сигнал за навлизане на политиката в съдебната власт. А на въпрос за проверките \"Апартаментгейт\", отговорът беше, че се прави всичко възможно да са бързи.", "date": "2019.04.17", "title": "Гешев не счита за важно, че друг човек може да е писал в тефтерчето на Иванчева, нападна Панов"}
{"url": "https://www.actualno.com/america/trymp-besen-na-fox-news-zaradi-intervu-s-byrni-sandyrs-news_740445.html", "text": "  Президентът на САЩ Доналд Тръмп се ядоса на уж любимата си телевизия Fox News заради излъчена едночасова среща със сенатор Бърни Сандърс, предаде БГНЕС.     В Twitter, президентът разкритикува едночасовия разговор със Сандърс, като дори насочи гнева си към водещия на Fox News Брет Байер, един от модераторите на събитието.   „Толкова странно е да гледаш Лудия Бърни по @FoxNews - написа Тръмп. \"Не е изненадващо, че @BretBaier и\" публиката \"бяха толкова усмихнати и приятни.\"\r\nТръмп също така се изказа и за наемането от демократите за политически стратег Дона Бразиле като сътрудник. \"Много странно, а сега имаме „@доннабразил“?“, написа Тръмп в Туитър.  За разговора с Бърни Сандърс, Fox News събра разнообразна публика. Според Байер тя включва \"много демократи\", както и републиканци, независими, демократични социалисти и консерватори. Това доведе до редица предложения на Сандърс - като медицинско осигуряване за всички – идея, която получи бурни аплодисменти от публиката. Някои въпроси, като дали да се позволи на престъпниците да гласуват, бяха посрещнати с освиркване.", "date": "2019.04.17", "title": "Тръмп бесен на Fox News заради интервю с Бърни Сандърс "}
{"url": "https://www.actualno.com/crime/recidivist-po-otnoshenie-na-krajbi-e-udushenijat-myj-kraj-smoljan-news_740528.html", "text": "  Трупът на удушен мъж край Смолян, е на 41-годишният Георги Т. Гривнев, а смъртта му е настъпила преди около 15 дни, е установила дактилоскопна експертиза, съобщават от Апелативната прокуратура в Пловдив.     При извършена аутопсия в болницата на гр. Смолян е установено, че смъртта на пострадалия е настъпила в резултат на асфиксия /задушаване/, след счупване на подезичната кост. Вещите лица са потвърдили, че се касае за насилствена смърт.\r\nПо информация на 41-годишният Георги Гривнев от Смолян доскоро е бил в затворническото общежитие „Герзовица“ край областния град, многократно осъждан за кражби.   Припомняме, че на 15 април 2019 г., на разклон за с. Пещера и с. Турян край Смолян, в местността „Пещерско бърце“, в горист участък, е открит труп на мъж, скрит с клони от иглолистни дървета. Тялото е било намерено от гъбар, който е подал сигнал на тел. 112. На мястото е пристигнала дежурна оперативна група от ОД на МВР-Смолян и от РУ на МВР-Смолян, като незабавно са започнали процесуални действия.  Извършен е бил оглед на местопроизшествието и трупа, назначена е била тройна съдебномедицинска експертиза.  \r\nОкръжна прокуратура-Смолян наблюдава досъдебно производство за извършено умишлено убийство – престъпление по чл. 115 от Наказателния кодекс. По досъдебното производство продължават активните процесуално-следствени действия за установяване на извършителя на убийството.\r\nВ публикация на местния вестник „Отзвук“ Георги Тодоров Гривнев на 6-ти ноември 2011 г. е заснет да играе в затворнически театър. Пиесата е „Момче и вятър“ по едноименната българска народна приказка, а Гривнев е в ролята на кръчмарката.    ", "date": "2019.04.17", "title": "Рецидивист по отношение на кражби е удушеният мъж край Смолян"}
{"url": "https://www.actualno.com/literature/otkys-ot-veshtici-i-magiosnici-inid-blajtyn-news_739623.html", "text": "        Веждосвъс беше магьосник. Правилно го бяха кръстили така, защото винаги беше намусен, мърмореше и беше постоянно кисел.   Живееше в село Веселово. То не беше много голямо, но всеки в него беше щастлив, защото бе най-красивото и най-слънчевото село в цялата земя на феите.\r\nНай-радостна от всички бе мама Припкава. Тя живееше сама в Засмяната къща накрая на селото. Всеки я харесваше, защото тя постоянно притичваше да върши услуги на този и онзи и винаги бе готова да се усмихне на всекиго.  Но всъщност не всеки я харесваше. Един човек никак не я обичаше и това беше именно Веждосвъс. Той не можеше да я понася, защото тя постоянно му се усмихваше.\r\nМагьосникът непрекъснато клатеше глава и мърмореше, че нещо ужасно бе напът да се случи и че мама Припкава трябва да го слуша повече. – Сигурен съм, че утре ще има земетресение – каза той. – Ако не тук, то някъде другаде. По-добре е да се тревожиш, отколкото да се смееш, мамо Припкава.\r\n– Благословени да са ми цървулите! – отсече мама Припкава и сложи кошницата си на земята. – А какво стана с великата черна буря, коя¬то щеше да дойде миналата седмица? Ами нашествието на гъсениците, за което ми спомена? Така и не ги видях.       – Някъде другаде са били – отговори Веждосвъс кисело. – Но можеха и тук да се случат!\r\n– Ще ги изчакам да дойдат нещастията, пък тогава ще се притеснявам! – засмя се мама Припкава. – Много странен човек си за това село, Веждосвъс! По-добре да идеш в Скръбново, където в целия град се чуват само въздишки и оплаквания вместо смях и веселба!\r\nМама Припкава вдигна кошницата си и се отправи към Скокподскок, който живееше на върха на хълма, за да му остави едно гърне с мед.\r\nВеждосвъс се загледа след нея. Видя как малка групичка феи я настигат и вземат кошницата от ръцете й. Видя как една от тях долетя до лицето й и я целуна по бузата. Видя Пеленачко, бебето на селото, да й подава цветя от собствената си градина.\r\n– Не знам защо толкова я харесват – промърмори той. – Никой никога не носи моята кошница и нито веднъж не са ми направили подарък!      Точно тогава покрай него мина елфът Розовил и Веждосвъс се провикна след него.\r\n– Ей, Розовиле! Ела да ми помогнеш с кошницата ми. Защо не ми помогнеш, както помагаш на мама Припкава?\r\n– Ха! Да помагам на Веждосвъс? – засмя се Розовил. – Как ли пък не! Смръщените ти вежди и киселите ти думи са достатъчни, за да прогонят всекиго, а всички знаят, че някои от магиите ти са лоши! Не искам да бъда превърнат в буболечка или жаба!", "date": "2019.04.17", "title": "Откъс от \"Вещици и магьосници\", Инид Блайтън"}
{"url": "https://www.actualno.com/business/gerb-i-obedineni-patrioti-se-gotvjat-da-ulesnjat-mnogo-otchujdavaneto-news_740444.html", "text": "  Жалба при отчуждаване на имот да не спира големи проекти. Това предвиждат промени в Закона за държавната собственост, внесени в парламента от председателя на регионалната комисия Искрен Веселинов и зам.-председателя Александър Ненков, както и техни колеги от ГЕРБ и \"Обединени патриоти\", пише в. \" \".     Според предложените промени в 7-дневен срок от постъпване на искане за отчуждаване на закрито заседание съдът да може да разпореди предварително изпълнение. Искането трябва да е от орган, издал акт за отчуждаване или от инвеститор. Сега срокът е един месец.   Предварителното изпълнение ще се допуска само когато се налага да бъдат защитени особено важни държавни или обществени интереси. Условията за изпълнение са да има влязъл в сила подробен устройствен план и имотът е определен за изграждане на обект с национално значение. Друго условие е имотът да не е единствено жилище на собственика.\r\nСъдът ще определя и парична гаранция, която се дължи от инвеститора. Тя ще бъде до една трета от внесеното обезщетение и ще се внася по сметка на областния управител. Когато бъде внесена гаранцията, инвеститорът ще може да влезе във владение и да получи разрешение за строеж.  С промените отпадат и протоколите, които доказват, че заинтересованите лица не са намерени на адресите. Сега те се подписват от 2 длъжностни лица и един от съседите, за да удостоверят, че отчуждаването се извършва по реда на Административно-процесуалния кодекс. Вносителите посочват, че често съседите отказват да подпишат и това прави невъзможно попълването на протоколите.", "date": "2019.04.17", "title": "ГЕРБ и \"Обединени патриоти\" се готвят да улеснят много отчуждаването"}
{"url": "https://www.actualno.com/balkani/gyrcija-obmislja-da-pozvoli-na-sasht-da-polzva-voenna-baza-news_740434.html", "text": "  Гръцкият министър на отбраната Евангелос Апостолакис не изключи възможността ВВС на САЩ да използват военната база Лариса в Централна Гърция като база за безпилотния си разузнавателен самолет Global Hawk, предаде БГНЕС.     \"Всички сценарии се разглеждат. Има различни предложение, които обсъждаме и разглеждаме. Ще видим\", заяви Апостолакис по време на визитата си в базата Лариса. Той похвали \"отличното ниво\" на сътрудничество между Гърция и съюзниците ѝ в НАТО, най-вече със САЩ.   \"Опитваме се да спечелим преимущество от всяка една възможност, която ни се предоставя за да увеличим оперативните си способности, в сътрудничество с въоръжените сили на други държави\", допълни Апостолакис.", "date": "2019.04.17", "title": "Гърция обмисля да позволи на САЩ да ползва военна база"}
{"url": "https://www.actualno.com/europe/isljamski-fanatici-otpraznuvaha-pojara-na-parijkata-katedrala-news_740450.html", "text": "  Фанатици, близки до радикалната групировка „Ислямска държава“ се наслаждават на адския пожар, който избухна в емблематичната парижка катедрала \"Нотр Дам\", определяйки трагедията като „възмездие и наказание“. Това съобщава електронното издание на водещия гръцки ежедневник Protothema, като се позовава на информация от изследователите на терористичната организация.     Плакат на пламналата катедрала се появи в онлайн пространството. Текстът на него гласи: „Изграждането на \"Нотр Дам\" започва през 1163 г. и завършва през 1345 г. Време е да се сбогуваме с вашия политеизъм“.   По данни на Консорциума за изследвания и анализи на тероризма, плакатът е дело на групировката „Ал Мунтасир“, която е пряко свързана с джихадистите, отбелязва още агенция \"Фокус\".", "date": "2019.04.17", "title": "Ислямски фанатици отпразнуваха пожара на парижката катедрала"}
{"url": "https://www.actualno.com/politics/brojat-na-partiite-u-nas-namaljava-news_740478.html", "text": "  Продължава тенденцията на намаляване броя на партиите в България. Това обяви по bTV председателят на Сметната палата Цветан Цветков.     От 2013 г. броят на политическите формации се е свил с ¼ - от 177 на 128, уточни той. През миналата година сами са се заличили 12 формации. 6 партии пък за втора поредна година не са подали декларации в Сметната палата. При това положение одитната институция ще подаде сигнал в прокуратурата, която пък ще поиска от Софийския градски съд да ги заличи.   Глобата за неподадени декларации до 31 март на всяка година е от 5 до 10 000 лв. Партиите са спестили над 40 млн. лв. от субсидии, става ясно от отчетите. На повечето спестяванията са се увеличили през изминалата година. Основната причина е, че миналата година нямаше избори, коментира шефът на Сметната палата.\r\nРегистрираните 33 участници в предстоящите избори за Европейски парламент трябва да подават информация в единния регистър на Сметната палата за всички приходи и разходи, свързани с предизборната кампания. Регистърът ще бъде открит на 26 април и е публично достъпен на страницата на палатата.  ", "date": "2019.04.17", "title": "Броят на партиите у нас намалява"}
{"url": "https://www.actualno.com/america/turcija-i-sasht-ne-uspjaha-da-preodolejat-raznoglasijata-po-s-400-news_740447.html", "text": "  В рамките на консултациите, проведени тази седмица, Анкара и Вашингтон не са успели да преодолеят разногласията, свързани с решението на Турция да придобие руските противовъздушни ракетни системи С-400. Това предава TACC, като се позовава на американското списание The Wall Street Journal.     „Според официални представители САЩ и Турция не могат да преодолеят безизходицата по отношение на плановете на Анкара да разгърне руските системи за противовъздушна отбрана това лято, което според Пентагона може да представлява заплаха за американските бойци в региона“, пише списанието.   Темата е била засегната по-рано тази седмица във Вашингтон от представители на САЩ и Турция, по-специално на срещата, проведена в понеделник, между американския президент Доналд Тръмп и министъра на финансите на Турция Берат Албайрак.\r\nИзданието цитира думите на официалния представител на президента на Турция Ибрахим Калън, който изрази надежда, че американската страна няма да налага санкции срещу Анкара във връзка със закупуването на С-400. „Санкциите ще имат обратен ефект и ще доведат до отрицателни последици. Всеки трябва да разбере, че Турция има добре обоснована загриженост за сигурността\", добави Калън.  Изданието отбелязва, че разгръщането на С-400 в Турция най-вероятно ще започне през следващите два или три месеца. Както се посочва в материала, „остава малко време за разрешаване на спорен въпрос\". Калън отбеляза, че Анкара не изключва възможността за придобиване на американски системи за противовъздушна отбрана „Пейтриът“, но те няма да заменят С-400.", "date": "2019.04.17", "title": "Турция и САЩ не успяха да преодолеят разногласията по С-400"}
{"url": "https://www.actualno.com/europe/obeshtanie-katedralata-notr-dam-shte-byde-vyzstanovena-do-5-godini-news_740412.html", "text": "  Френският президент Еманюел Макрон обеща да възстанови катедралата „Нотр Дам“ до 5 години, съобщи АФП.     „Ще възстановим Нотр Дам още по-красива и искам да бъде готова до 5 години, можем да го направим“, заяви Макрон в телевизионно обръщение към нацията.   „Зависи от нас да превърнем това бедствие във възможност да се обединим, да погледнем дълбоко в себе си какви сме и какво трябва да правим и да станем по-добри, отколкото сме. Зависи от нас да намерим нишката на нашия национален проект“, бяха думите на президента на Франция.\r\nМакрон каза още, че жестокия пожар е извадил на преден план най-доброто в страната.  „Това, което видяхме миналата нощ в Париж беше нашият капацитет да се мобилизираме и да се обединим“, заяви 41-годишният лидер в посланието си, отправено от кабинета му в Елисейския дворец.\r\n„В хода на историята, Франция е видяла много градове, пристанища и църкви обхванати от пламъци. Но всеки път ние ги построяваме отново“, каза Макрон и допълни, че пожарът в Нотр Дам е показал, че „нашата история никога не спира.   ", "date": "2019.04.17", "title": "Обещание: Катедралата \"Нотр Дам\" ще бъде възстановена до 5 години"}
{"url": "https://www.actualno.com/cite/da-ne-stane-taka-che-osven-ol-inkluziv-paket-poluchavash-i-morbili-news_740466.html", "text": "  Това заяви водещият на сутрешния блок на Нова телевизия Виктор Николаев, в коментар относно по-голямото разпространение на морбили в България.     13 случая на болни от морбили по това време на тази година, а сега – над 400. Това сочи официалната статистика. А директорът на Националния център по заразни и паразитни болести проф. Тодор Кантарджиев предупреди хотелския бизнес като си внася работници от Украйна и Молдова, да проверява и здравния им статус. Трябва да се направи организация да се тестват тези хора, а директорът на съответното РЗИ трябва да даде предписание, за да може бизнесът да се задейства, обясни експертът. Кантарджиев призова и да има повече внимание към центъра по паразитни болести и добави, че куп болници сега се сетили да проверяват дали лекарите им всъщност са ваксинирани срещу морбили.   ", "date": "2019.04.17", "title": "Да не стане така, че освен ол инклузив пакет получаваш и морбили"}
{"url": "https://www.actualno.com/society/gotvi-se-vyvejdane-na-ekostandarti-za-kolite-v-bylgarija-po-razlichni-ot-evro-news_740456.html", "text": "  Със стикер с вграден чип ще се оценява екологичната категория на даден автомобил, като предвидените категории са 5. Това е записано в проектонаредбата за годишните технически прегледи на автомобилите, която тепърва трябва да върви на обществено обсъждане. Идеята е на база на тази наредба да може да се налагат забрани за движение на по-стари коли в определени зони, най-вече градски.     Според обяснение на инженер-експерт пред БНТ, стандартите отговарят на критерии за изгорени газове и не съвпадат напълно със стандарта \"Евро\". Той каза, че замисълът на готвеното ново законодателство е . И добави, че досега са се мерели изгорени газове на основно гориво, но не и на алтернативно гориво като пропан-бутан. Меренето става на технически пункт – с газ анализатор.   Стана на въпрос и, че газови уредби обикновено слагат шофьорите, които пътуват повече. А най-застрашени от новата наредба се очертава да са колите, които са без катализатор – защото не покрива нормите на екостандарта, за който е сертифициран от производителя.", "date": "2019.04.17", "title": "Готви се въвеждане на екостандарти за колите в България, по-различни от \"Евро\""}
{"url": "https://www.actualno.com/crime/prebitata-v-sofija-uchenichka-ostava-v-bolnica-news_740504.html", "text": "  Ученичката, която пострада след спор в училище, остава в ”Пирогов”. Деветокласничката бе приета в Спешната болница във вторник, след като е от момче от друг клас, съобщава Нова тв.     Това се случи в столичната гимназия по хранително-вкусови технологии.   Инцидентът се случил преди началото на 5-я час. От ръководството на гимназията твърдят, че за първи път се налага линейка да влиза в училището, заради бит ученик.\r\nСпоред бащата на момичето обаче това е третият път, в който посягат на детето му.  От „Пирогов“ съобщават, че момичето се възстановява. „Момичето е докарано в детска противошокова зала на „Пирогов”.\r\nПодробно е прегледана и изследвана към момента. Тя е в стабилно състояние, без непосредствена опасност за живота и остава под наблюдение в детската хирургия на „Пирогов“, каза говорителят на УМБАЛСМ „Н.И.Пирогов“ Мария Пойразова.", "date": "2019.04.17", "title": "Пребитата в София ученичка остава в болница"}
{"url": "https://www.actualno.com/business/biznesyt-dava-na-syd-naredbata-za-kasovite-aparati-news_740417.html", "text": "  Българската стопанска камара (БСК) обяви, че организира завеждане на съдебен иск срещу прословутата Наредба Н-18 на Министерството на финансите, позната като \"наредбата за касовите апарати\", пише      Бизнес организацията публикува на сайта си призив към всеки, който желае, да се присъедини към инициативата за оспорване пред Върховния административен съд (ВАС) на новите изисквания за регистриране на продажбите. До момента подкрепата си са дали Българската асоциация за развитие на бизнес софтуер, Българската асоциация на заведенията, Браншовият съюз за стопанска инициатива в транспорта и над 60 търговски дружества.   Недоволството от свръхрегулацията, която се опитват да наложат НАП и финансовото министерство върху всички фирми, които приемат плащания в брой или с банкови карти, доведе до удължаване на срока за покриване на новите изисквания. За компаниите, ползващи софтуер за управление на продажбите, които са 75% от работещите фирми в страната, крайната дата е 30 септември. Дотогава ръководството на НАП обеща да проведе разговори с търговците от различни браншове, за да се изчистят спорните моменти.\r\n\"Направени бяха много опити за разговори и за работни групи, но до момента са възприети малобройни предложения на бизнеса, без съществен принос към преодоляването на основните дефекти в наредбата. Продължава да има разпоредби, които противоречат на българското и европейското законодателство, които ограничават свободната инициатива, увреждат конкуренцията и пораждат дискриминация\", коментира адв. Валентин Савов. Все още не е ясно как трябва да бъдат свързани с касови апарати сложните системи за управление на бизнеса, електронните магазини, туроператорите и финтех сектора. Разработчиците на софтуер настояват, че трябва да се търсят модерни решения, вместо да се прилагат предлаганите от НАП остарели технологии.  Въпреки че завеждането на съдебен иск няма да спре изпълнението на наредбата, БСК търси широка подкрепа от всички браншове за бъдещите си правни действия. Посланието е, че белият бизнес не е съгласен с разпоредбите на Наредба Н-18, които налагат непосилна административна тежест, създават рискове от санкции и корупционни практики, ограничават малкия и среден бизнес за сметка на големия, се посочва в публикувания призив.\r\nОсвен пред българския съд, БСК ще подаде сигнал и до Европейската комисия заради нарушаване на основните принципи на правото, конкуренцията и стопанската инициатива. Ако ЕК реши, че има нарушаване на европейското право, може да започне процедура за отстраняване на тези нарушения.   БСК очаква реакция от фирмите до 25 април. Камарата посочва, че разходите за изготвяне на жалбата пред ВАС и сигнала до ЕК, извършването на правни анализи на българското и европейското законодателство, правна аргументация, такси и възнаграждения за процесуално представителство, екип от юристи и експерти, ще възлязат на около 24 500 лева с ДДС. Разходите ще бъдат разпределени между всички организации, сдружения, асоциации и дружества, които подкрепят инициативата. Колкото повече организации се присъединят и подкрепят инициативата на БСК, толкова по-ниски ще са разходите за всяка отделна организация или дружество.    ", "date": "2019.04.17", "title": "Бизнесът дава на съд наредбата за касовите апарати"}
{"url": "https://www.actualno.com/africa/zaginali-sled-obstrel-v-tripoli-news_740512.html", "text": "  Най-малко четирима души са загинали в резултат от ракетен обстрел на либийската столица, заяви официално лице от базираното в Триполи „Правителство на националното съгласие“ (ПНС) пред Reuters.     Близо две седмици след началото на офанзивата на Либийската национална армия (ЛНА), оглавявана от Халифа Хафтар, това бе първият случай на обстрел по южните квартали на града, като експлозиите са били чути и в центъра на Триполи, който засега остава незасегнат от бойните действия, отбелязва медията.   Според говорителят на местната служба за бързо реагиране Осама Али, най-малко двама души са загинали, а други осем са ранени. Друго официално лице е заявило пред либийския телевизионен канал „Алахар“, че загиналите са най-малко четирима, а пострадалите 20, допълва агенция Фокус.\r\nСилите на ПНС обвиниха ЛНА за ракетния обстрел на жилищните райони, но от армията на Хафтар направиха изявление, че нямат нищо общо с това и вместо това обвиниха международно признатото правителство на Файез Сарадж.   Снимка: архив ", "date": "2019.04.17", "title": "Загинали след обстрел в Триполи"}
{"url": "https://www.actualno.com/asia/profesor-v-japonski-universitet-e-karal-studentite-si-da-proizvejdat-ekstazi-news_740465.html", "text": "  Преподавател в японски университет може да бъде осъден на до 10 години затвор, защото е карал студентите си да произвеждат екстази, заявиха местните власти.     Заподозреният е 61 годишен професор по фармакология от университета Матсуяма в западна Япония, предаде AFP.   Той е карал своите студенти да приготвят MDMA или по-познат като екстази през 2013 г. и друга, така наречена „дизайнерска дрога” миналата година..\r\nПрофесорът е казал на разследващите, че е искал разшири „образованието” на студентите му по фармакология, съобщава представител на здравното министерство.  Екстазито, което е било произведено не е било намерено и „вероятно е било изхвърлено”, добави представител, който пожела да запази анонимност.\r\nАко обвиненията бъдат потвърдени, преподавателят може да бъде осъден на 10 години затвор.   Според японските закони, за да се произвеждат наркотици с учебна цел, трябва да има издаден лиценз за това от местните власти.    ", "date": "2019.04.17", "title": "Професор в японски университет е карал студентите си да произвеждат екстази"}
{"url": "https://www.actualno.com/politics/rumen-gechev-bsp-nasyrchava-preferencialnoto-glasuvane-news_740464.html", "text": "  Определянето на мястото в листата е въпрос на доверие. Това стана ясно от думите на депутата от БСП Румен Гечев в ефира на bTV по темата с листата на левицата за предстоящите европейски избори на 26 май.     Става дума за разместване на втория тур на изборите - изпълнителното бюро предлага на националния съвет листа. Това е процес. БСП насърчава преференциалното гласуване. Подреждането е предварително - неговото величество избирателят, българските граждани, които са солидарни с нашата програма, те ще подкрепят един или друг кандитат. Това е стартовият изстрел на надпреварата, каза Гечев.   Той посочи, че ще се чувства много щастлив, когато БСП е абсолютният победител на изборите. Корнелия Нинова не е бламирана, имаме си устав, посочи още Румен Гечев. Народният представител смята, че всъщност Цветан Цветанов бламирал премиера Бойко Борисов.", "date": "2019.04.17", "title": "Румен Гечев: БСП насърчава преференциалното гласуване"}
{"url": "https://www.actualno.com/asia/139-nezakonni-migranti-sa-bili-zadyrjani-v-turcija-news_740468.html", "text": "  Общо 139 незаконни мигранти са били задържани в турската провинция Измир днес, съобщава Анадолската агенция.     Службите за сигурност са забелязали група мигранти, които са се опитвали нелегално да влязат Европа с гумени лодки. Те са били задържани от турската брегова охрана.   Всички хора, които са били на лодките са били препратени към местните миграционни бюра.\r\nПрез Турция минава основният път за бежанците, искащи да стигнат до Европа, особено след гражданската война в Сирия.  Около 268 000 мигранти са били задържани в Турция през 2018 г., съобщава вътрешното министерство на страната.", "date": "2019.04.17", "title": "139 незаконни мигранти са били задържани в Турция "}
{"url": "https://www.actualno.com/europe/mogerini-prizova-za-vyzobnovjavane-na-misijata-sofija-v-sredizemno-more-news_740484.html", "text": "  Върховният представител на Европейския съюз по външните въпроси и политиката за сигурност Федерика Могерини отново призова страните-членки на Общността да възобновят мисията \"София\" в Средиземно море. \"Тя е ефективно средство за възпиране на контрабандистите\", цитира германският национален ежедневник Die Zeit думите, които италианският дипломат изрече пред Европейския парламент в Страсбург. Освен това ЕС трябва да се бори с контрабандата на оръжие и петрол в Либия, допълни ръководителят на Европейската служба за външна дейност, допълва агенция Фокус.     \"Винаги съм казвал, че корабите трябва да останат в \", подчерта Могерини, като изрази надежди, че страните от ЕС ще преразгледат решението си за \"София\". Мисията помогна да се намали броят на , идващи в Европа с повече от 80%. От стартирането й през 2015 г. 45 000 души са били спасени, а около 150 други са били арестувани, припомни италианският дипломат.   Могерини предупреди, че конфликтът в Либия може да продължи дълго време поради незаконни доставки на оръжие в страната. Силите на генерал Халифа Хафтар започнаха офанзива срещу Триполи преди две седмици с цел установяване на контрол над столицата на северноафриканската страна.\r\nОт редакцията припомнят, че ЕС прекрати мисията \"София\" през март тази година.  ", "date": "2019.04.17", "title": "Могерини призова за възобновяване на мисията \"София\" в Средиземно море"}
{"url": "https://www.actualno.com/politics/zapochvat-obsyjdanija-na-strategijata-za-razvitie-na-kulturata-news_740452.html", "text": "  Министерството на културата организира широка обществена дискусия за изработването на окончателен проект на \"Стратегия за развитие на културата 2019-2029 г.\"     Обсъждането ще протече в няколко срещи, посветени на различните секторни политики.   Първото обсъждане ще се проведе днес (17 април) в зала 8 на НДК от 10:00 часа. Програмата предвижда обща част, по време на която ще бъде представен проектът, публикуван за обществено обсъждане. Дискусията по същество, която започва в 13:00 часа, е посветена на темата „Културно наследство и визуални изкуства“.\r\nОбсъждането ще се излъчва на живо в YouTube канала на Министерството на културата.  В следващите седмици ще се проведат дискусии и по останалите теми от Стратегията.", "date": "2019.04.17", "title": "Започват обсъждания на Стратегията за развитие на културата"}
{"url": "https://www.actualno.com/europe/eksperti-tereza-mej-njama-shans-da-izbegne-izborite-za-ep-news_740451.html", "text": "  Министър-председателят на Обединеното кралство Тереза Мей няма „никакъв шанс” да прокара споразумението за излизане на страната от структурите на ЕС, за да избегне участието на Великобритания в изборите за Европейски парламент през май, пише вестник The Independent, цитиран от агенция \"Фокус\".     Експертите са скептични за успеха на начинанието за ратифициране на сделката до 22 май, въпреки че според британския премиер все още е възможно преговорите с лейбъристите да доведат до постигане на компромис.   От редакцията подчертават, че последните проучвания на общественото мнение показват, че консерваторите ще загубят по-голямата част от делегатите си в ЕП. Причината – привържениците на Brexit едва ли ще гласуват за партията на Мей. Изборите за ЕП ще имат катастрофален резултат за торите, който ще предизвика огромен натиск върху Мей да подаде оставка.\r\nПровеждането на изборите ще бъде и лично унижение за премиера, която многократно уверяваше депутатите, че три години след референдума за Brexit няма да има гласуване за ЕП, коментира още вестникът.  ", "date": "2019.04.17", "title": "Експерти: Тереза Мей няма шанс да избегне изборите за ЕП"}
{"url": "https://www.actualno.com/society/organizatorite-na-lukovmarsh-se-vijdat-kato-represirani-ot-peevski-disidenti-news_740395.html", "text": "  Уникално или не, но Българският национален съюз (БНС), за който се разбра, че събира в България на 21 април някои от най-знаковите организации в Европа, свързвани с неонацизма, се оплаква в официалния си сайт, че се правят опити да им бъде нарушено правото да изразяват мнение. Внушението е, че това се прави от депутата от ДПС Делян Пеевски чрез свързваната с него компания \"Лафка\".     Каква точно е историята – на БНС, един от създателите на който е , се оплаква, че пространството за културни събития Project Lab им отказва да проведат планираната среща. И намира като причина за това \"зависимостта на Project Lab\" от клиенти като \"Лафка” и \"Тръст за социална алтернатива\" - \" шапка, която финансира множество цигански НПО-та и фондации \", което БНС, известен като организатор на \"Луковмарш\", разбрало чрез \" бегъл поглед на страницата на този тръст \".\r\nБНС твърди, че е ползвал залите на Project Lab в предишни случаи \" няколко пъти \" и че \" на всички тези мероприятия ние открито се представяхме с нашето име, символи и идеи \", като управителите на културното пространство присъствали и дори били съпричастни. Един от управителите обаче коментира пред , твърдението и изказва съвсем различна гледна точка. БНС наели зала веднъж – през септември миналата година, като . Бърза проверка в Търговския регистър показва, че от средата на октомври, 2018 година, едноличен собственик на капитала на фирмата, чиято основна дейност съгласно справката е търговия на едро и дребно с промишлени стоки, аудио и видео носители и интернет търговия, е Иван Йосифов. Интересен факт обаче е, че предишният собственик на капитала е (бел. ред. - на заглавната снимка ). Той е един от съпредседателите на БНС, заедно с Асен Кръстев и Николай Николаев, като те стават такива, след като Боян Расате се оттегля от поста на председател заради порноскандал. През годините Расате периодично се забъркваше в скандали, като беше задържан на няколко пъти, включително заради .\r\nОт Project Lab разказаха пред , че и за 21 април БНС всъщност прави опит да наеме зала през фирма, която привидно няма нищо общо с формацията. След като обаче опитът беше осветен заради \" \", БНС реагира, наричайки \"Антифа” \" виртуални антифашисти \" и определяйки самите себе си за \" дисиденти \".  Заради организацията от страна на БНС да бъдат поканени европейски организации, които открито подкрепят идеите на нацизма, са подадени сигнали към СДВР и ДАНС. Отговорът на полицията обаче е, че БНС е легитимно признато от съда дружество и силите на реда могат да се намесят ако има нарушение на обществения ред. ДАНС пък не са знаели за организацията на такова събитие преди изрично към тях да бъде подаден сигнал.\r\nКой ще идва на срещата? Например германската (\"Десните\"), които са били част от крайнодясната , създадена през 1964 година в Берлин и отдавна известна като наследник на хитлеризма. Друга организация, която дори ,  че ще гостува, е френската Les Nationalistes, която използва като  символ стилизиран клетски кръст – забранен неонацистки символ в някои  държави. Основателите на Jeune Nation – сайтът на Les Nationalistes, са  известните с крайнодесните си убеждения Александър Габриак (Alexandre  Gabriac) и Иван Бенедети (Yvan Benedetti), с вдигнати десни ръце в характерен поздрав могат лесно да бъдат намерени онлайн.\r\nКой още ще дойде в България - !    ", "date": "2019.04.17", "title": "Организаторите на \"Луковмарш\" се виждат като репресирани от Пеевски дисиденти"}
{"url": "https://www.actualno.com/varna/osydiha-bivshija-kmet-na-devnja-za-dlyjnostno-prisvojavane-na-gorivo-news_740520.html", "text": "   Състав на Девненския районен съд го призна за виновен и му наложи наказание лишаване от свобода за срок от 3 години, чието изтърпяване е отложено с 5-годишен изпитателен срок.     С присъдата от вчера, 16 април 2019 г., стана ясно и че Атанас Кузов вече няма да има право да заема държавна и обществена длъжност за срок от 5 години.   Бившият кмет на Девин бе обвинен за това, че в периода от 2009 до 2015 г. при условията на продължавано престъпление в качеството си на длъжностно лице – действащ кмет на община Девня, . По време на разследването той бе с мярка за неотклонение \"Парична гаранция\" в размер на 5000 лева.\r\nПо време на неговото управление Община Девня сключила договор с \"Лукойл България\", според клаузите на който  била предоставена карта за зареждане с гориво на община Девня. С нея кметът зареждал управлявания лично от него служебен дизелов автомобил – джип \"Волво\".   Това е второто разглеждане на делото срещу вече бившия кмет Атанас К. В края на 2017 г. Девненският районен съд го оправда по за длъжностно присвояване в големи размери. Последва протест на Районната прокуратура в Девня срещу оправдателната присъда. Състав на Варненския окръжен съд върна делото за разглеждане от друг състав на първата съдебна инстанция, който се произнесе с осъдителната присъда вчера.\r\nРайонната прокуратура в Девня ще протестира осъдителната присъда, тъй като смята, че наложеното условно наказание на Атанас Кузов е несправедливо и занижено.   ", "date": "2019.04.17", "title": "Осъдиха бившия кмет на Девня за длъжностно присвояване на гориво"}
{"url": "https://www.actualno.com/balkani/vuchich-skandalizira-s-ideja-za-lift-v-belgrad-news_740521.html", "text": "  Учените от Сръбската академия на науките и изкуствата (САНУ) официално осъдиха намеренията на властите да бъде построен кабинков лифт край белградската крепост Калемегдан.     \"Изграждането на кабинков лифт напълно ще унищожи единствения исторически паметник и визията на Белградската крепост\", се казва в документа на САНУ. \"Публикуваният неотдавна проект за изграждането на лифт в Белград пряко застрашава многовековното историческо минало. Как е възможно Републиканският институт за защита на културното наследство, който трябва да защитава това наследство, да е одобрил този проект\", пишат още учените.    \", смятат сръбските академици.\r\nПрез изминалите две години в Белград се проведоха масови протести срещу проекта \"Белград по вода\", който бе предложен лично от сръбския президент , припомня БГНЕС. Според правозащитниците този \"грандомански проект ще унищожи района, където се събират двете реки Сава и Дунав\".  ", "date": "2019.04.17", "title": "Вучич скандализира с идея за лифт в Белград"}
{"url": "https://www.actualno.com/interview/oleg-silakov-ako-chatbota-ne-dava-dopylnitelna-stojnost-na-horata-i-ne-razbira-specifichnite-nujdi-na-auditorijata-to-toj-e-bezpolezen-news_740515.html", "text": "   Олег Силаков е световноизвестен експерт по чатботове. Той е работил в ManyChat на позицията продуктов мениджър.  Участвал е в разработките на няколко проекта за Facebook и Telegram, а също и за социалната мрежа на Русия – Vkontakte. В момента се занимава със собствени проекти.        Разбира се. Сега съм Главен продуктов мениджър в компанията CLoudSearch, а до този момент, почти година, работих в ManyChat на позицията Продуктов мениджър. За чатботовете чух много преди ManyChat и участвах в разработките на няколко проекта за Facebook и Telegram, а също и социалната мрежа на Русия – Vkontakte. Харесва ми това, как чатботовете могат да променят начина на комуникация между човекът и бизнесът. Видимо по тази причина след напускането ми на ManyChat продължавам да се занимавам с чатботове и планирам внедряването им в моя нов проект.     Струва ми се, че в началото чатботовете са били разглеждани като панацея на всички проблеми. Тоест, разбира ли са, че ботовете ще разбират хората, ще общуват с тях на естествен език и ще намират за тях всякаква информация. Всички се юрнали на правят ботове-помощници, които могат да ви поръчат пица, да ви направят резервация за хотел и да ви купят нещо.  Също така това са били чатботове, които са били затворени вътре в себе си и не са давали полза нито на клиентите, нито на бизнеса. Навярно след това хората са разбрали, че не трябва да ползват чатботовете без да са свързани с бизнеса. И тук огромно влияние са оказали месинджърите! Та нали хората няма да си инсталират отделни мобилни приложения заради разговора с някакви ботове, а да общуваш в нормална среда е съвсем друга работа. Пионери в това начинание са били Telegram и Kik, които дали възможност на разработчиците да създават чатботове. При това тези месинджъри не можели да конкурират Facebook и WatsApp и по тази причина революция в ботовете не се е случила. Тук ми се струва, че главната „вина” за развитието на чатботовете е станало отварянето на API от Facebook, които позволили да се направят чатботове за общуване. Facebook дори стигнал още по-далече, като предоставил най-добрите условия за интерактивно общуване в месинджъра и извън него. Но това все още било забавление за разработчиците, а не за широката публика.  *Чак когато се появяват такива играчи като Chatfuel и ManyChat ситуацията се изменила кардинално, позволявайки лесно да се създават сценарии за общуване с чатботовете. Сега чотботове станаха помощници в маркетинга, а не такива тромави и скъпи както мобилните приложения, но позволяващи създаването на уникално динамично съдържание за разлика от e-mail. (бележката на интервюиращите).        Сложно е да се каже как ще изглеждат чатботовете, но аз се надявам, че machine learning ще помогне да станат по-интелигентни. Мисля, че това ще бъде не просто поредица от подготвени сценарии, а редица професионални ситуации за различни области. И да, мисля, че чатботовете ще бъдат разделени на различни видове: e-commerce, поддръжка, недвижими имоти, пътешествия и туризъм и т.н.  Мисля, че бизнесите ще започнат масово да използват такива технологии особено там, където трябва да се обработват подобни запитвания. Ако вземем който и да било магазин, то повече от 80% от въпросите на клиентите са свързани с наличието на стоки, условията за доставка или условията за връщане на стоката. Това са еднотипни въпроси, които чатбота спокойно може да обработи. Ако чатбота бъде обучен в рамките на своя бизнес, то той ще се превърне в отличен помощник на хората в тези рутинни действия.  Разбира се, ще останат и ниши, в които чатботовете няма да могат да заменят хората. Дори в обикновения магазин често за хората е важен визуалния контакт с друг човек, който може да ви посъветва нещо. Но и тук чатбота може да помогне както на продавача, така и на купувача. Аз вярвам, че чатботовете ще започнат да се използват в много области и те ще се появят както в месинджърите, така и в други устройства. Още повече, че ще бъде интересно да видим как ще се развиват гласовите чатботове.     Тук най-важното е да се разбира аудиторията, за която е създаден чатбота. Ако чатбота не дава допълнителна стойност на хората и не разбира специфичните нужди на аудиторията, то той е безполезен. Например ако правите чатбот за възрастни, за които е важна самата материя, а не начина на представяне, но едва ли добавянето на мили анимацийки и емотиконки ще помогне да се направи контакт с аудиторията. И обратното – ако създавате чатбот за младежко заведение, то тук е възможно да проявите цялата си творческа фантазия.  Трябва да се разбере, че чатбота е просто инструмент. Важното е с вас да работи професионалист, който да настрои този инструмент за вашата аудитория.   Както споменах преди аз вярвам в гласовите чатботове. Това ще е ново направление, където хората няма да има нужда да пишат нищо – те просто ще говорят и ще получават разбираем отговор. Все пак това няма да е скоро. Сега, след чатбота остава само човека.   Минимум пет години. Amazon твърдят, че на хората са им интересни гласовите технологии, но за сега е непонятно къде и защо да се използват. Ситуацията прилича на първите чатботове, които бяха създадени за забавление и експеримент. На бизнеса му е необходимо да разбере защо му е гласов помощник и с какво той ще е полезен.  Възниква такъв въпрос – готов ли е пазара за чатботовете и за употребата им? Имам предвид – чатбот създателите достатъчно количество ли са и имат ли качествата да отговорят на нуждите на пазара? Виждаме, че все повече и повече се увеличава интереса към потреблението на чатботовете и ако чатбот създателите не са готови, то това не е ли опасно за техният бизнес и за отношението към чатботовете изобщо?  Някои мислят, че чатботовете са вълшебна пръчка и са способни да решат всеки проблем. За това и са готови да плащат за чатботове. За това и професията на създател на чатботове става популярна. Поради масовостта не е лесно да се разберат качествата на такива хора, което може да се каже в негативен план на първо четене за бизнеса с чатботове. Струва ми се, че бизнеса е готов за новата форма на комуникация, но се бои от грешките в първите стъпки.  Мисля, че скоро чактботовете ще се превърнат или в обслужване на отделни отрасли или ще станат част от маркетинговите стратегии. В първият сбучай могат да се появят компани и услуги, предлагащи създадена за конкретен бизнес чатботове, което ще повиши средното ниво на качеството и ефективността. Във втория случай маркетинговите агенции ще отговарят за показателите на целия бизнес и ще създават чатботове качествено, тъй като от това ще зависи целия маркетинг.   За начало ще кажа, че отдавна искам да посетя България, тъй като много съм слушал за тази прекрасна страна. А също така желая на всички читатели да останат любознателни за това, което се случва в света и особено към новите технологии! А на колегите чатбот създатели желая да създават качествени чатботове ида помагат на българския бизнес да прекрачи в новата епоха и да стане най-добрият в света!    е Доктор по театрални науки и театрални изкуства – Мартин Кърнолски е познат в ролята си на водещ обучител, който до скоро провеждаше из България Майсторски класове по сценично поведение.  Сега в Сингапур и продава успешно книгата си онлайн - в дигиталното пространство с Велик Хазнатарлиев двамата с него създадохме агенция Инж. Момчил Марчев е дигитален експерт, фокусиран върху човешката страна в приложението на технологиите. С дългогодишен опит в SEO (Оптимизация за търсачки, сърч маркетинг), и пионер в ORM (Управление на онлайн репутация). Един истински визионер в ерата Human Digital.", "date": "2019.04.17", "title": "Олег Силаков: Ако чатбота не дава допълнителна стойност на хората и не разбира специфичните нужди на аудиторията, то той е безполезен"}
{"url": "https://www.actualno.com/varna/montiraha-pametnik-na-viden-varnenski-kmet-v-centyra-na-grada-news_740516.html", "text": "  Нова бронзова статуя бе монтирана в центъра на Варна. Скулптурата може да се види в една от градинките на площад \"Независимост\", срещу сградата на театъра и е на Иван Церов - кмет на морската ни столица в периода 1909 - 1912 година. Паметникът е с височина 2,70 м и е дело на скулптора Пламен Братанов     Иван Церов е роден на 26 март 1857г. в село Церова Курия, Великотърновско. Той завършва богословско училище към Лясковския манастир. По-късно става учител в първо в Габрово, а след това в Свищов, Варна и родното си село. От 1890 е инспектор към Варненското учебно окръжие. По това време издава Христоматия по българска литература за средните училища. Управник на Варна през 1909 – 1912 година.    По време на мандата на Иван Церов започва строителството на новата театрална сграда. Благодарение на неговото управление, се полага и основния камък по каптажа на варненския водопровод, изграждат се нови улици, канализация и обществени сгради. През мандата на Иван Церов се изграждат 4 нови училища и 4 квартални хали.  Основен дарител е и за построяването на Девическата гимназия във Варна. Управникът взема участие в много ръководствата на редица културни дружества като Театралното, Славянското, Археологическото и пр., председател е на Варненското училищно настоятелство. Иван Церов умира на 18 януари 1938 година във Варна.", "date": "2019.04.17", "title": "Монтираха паметник на виден варненски кмет в центъра на града"}
{"url": "https://www.actualno.com/society/novini-ili-novini-kartinata-na-pechata-za-17-april-news_740427.html", "text": "  След бурното начало на седмицата, ето какви са темите в българския печат на 17 април.      Телефонът на Лютви Местан ще бъде проверен дали е бил в режим на  разговор в момента, когато е настъпила жестоката катастрофа. Не е  изключено да е било отвлечено вниманието на политика, докато шофира и  това да е станало причина да отнеме предимството на друг автомобил,  движещ се по главния път Кърджали-ГКПП Маказа, твърдят пред Труд”  запознати с разследването.   Протестът на бизнеса срещу новите изисквания към касовите апарати и софтуера, с който се управляват продажбите, навлиза в нова фаза. Българската стопанска камара (БСК) обяви, че организира завеждане на съдебен иск срещу прословутата Наредба Н-18 на Министерството на финансите, позната като \"наредбата за касовите апарати\".\r\nБизнес организацията призова всеки, който желае, да се присъедини към инициативата за оспорване пред Върховния административен съд на новите изисквания за регистриране на продажбите. До момента подкрепата си са дали Българската асоциация за развитие на бизнес софтуер, Българската асоциация на заведенията, Браншовият съюз за стопанска инициатива в транспорта и над 60 търговски дружества.     Конкурси за нови директори на 20 общински лечебни заведения в София ще обяви Столичният общински съвет. През юни и юли изтичат 3-годишните договори на сегашните ръководства, които бяха избрани с конкурси през 2016 г.\r\nНови директори ще се търсят за всички четири общински болници - “Първа МБАЛ - София”, “Втора МБАЛ - София”, “Четвърта МБАЛ - София” и “Пета МБАЛ - София”. Изискванията към кандидатите са да са магистри по медицина, да имат квалификация по здравен мениджмънт или да са магистри по икономика и управление. Те трябва да имат поне 5 години стаж като лекари и да не са осъждани.\r\nНови директори ще се търсят на 10 общински ДКЦ-та. Ще има конкурси и за директори на 4 специализирани болници, сред които са и бившият онкодиспансер, Центърът за психично здраве и Центърът за кожно-венерически болести. В четвъртък СОС трябва да даде старт на процедурите. Български болници разполагат с модерна техника за близо четвърт милиард лева. Сред иновативните уреди са ПЕТ скенери, киберножове, ангиограф, циклотрон, импеданс кардиограф. Те са разположени в областните градове, като най-наситени с тях са университетските болници, установява проверка на \"Монитор\".   Техниката е купувана както с европейски средства чрез Министерство на здравеопазването, така и със собствено финансиране.\r\nНай-много иновативна апаратура е струпана в столицата, Варна, Пловдив, Плевен, Стара Загора, Бургас и Пазарджик. Навсякъде лечебните заведения, в които се намира тя, работят по клинични пътеки. Така диагностиката и лечението с направление става безплатно за здравноосигурените.", "date": "2019.04.17", "title": "Новини или Novini - картината на печата за 17 април"}
{"url": "https://www.actualno.com/europe/masovi-aresti-na-ekoaktivisti-v-london-zaradi-protesti-video-news_740442.html", "text": "  Британската полиция арестува 209 екоактивисти от организацията Extinction Rebellion в Лондон заради предизвикания от тях хаос, съобщава The London Evening Standard, цитиран от Агенция \"Фокус\".     Активистите блокираха редица пътищата и мостовете в британската столица и предупредиха, че действията им може да доведат до \"нарушаване на услугите на метрото с цел подчертаване на екологичните катастрофи\". Те се извиниха на гражданите за причинените неудобства, но обясниха, че действията им са необходими, за да принудят правителството да изпълни исканията им - нула процента отделяне на вредни емисии до 2025 година и обявяване на \"извънредно климатично положение\". \"При всякакви други обстоятелства не бихме и мечтали да засегнем движението на метрото, но това е спешна ситуация“, поясниха активистите.   Полицията в британската столица се опита да ограничи периметъра на действие на екоактивистите, но мнозина от тях са отказали да се подчинят на разпорежданията и блокираха преминаването по ключовия мост Ватерло.   Кметът на Лондон Садик Хан предупреди активистите да не пречат на движението на лондонското метро. В изявлението си той подчерта: \"Изключително съм загрижен за плановете, които някои протестиращи имат за нарушаване на движението на лондонското метро. От решаващо значение е да накараме повече хора да използват обществения транспорт, да ходят пеша или да използват велосипеди, ако искаме да се справим с извънредните ситуации, свързани с климата - и милиони лондончани зависят от подземната мрежа за ежедневния си живот в нашия град\".\r\nБританската транспортна полиция показа по-твърда позиция, като предупреди екоактивистите, че \"няма да толерира\" действия, които засягат \"милиони хора\".", "date": "2019.04.17", "title": "Масови арести на екоактивисти в Лондон заради протести (ВИДЕО)"}
{"url": "https://www.actualno.com/football/prikazkata-na-ajaks-prodyljava-izhvyrli-ronaldo-i-uventus-ot-shl-news_740388.html", "text": "  Голямата изненада в е факт. Ювентус е аут от турнира, след като Аякс постигна победа с 1:2 в  Торино и се класира на полуфинал. Първата среща в Амстердам завърши при  резултат 1:1 и по този начин с общ резултат 3:2 холандският тим  продължава да пише своята приказка в турнира.     \"Бианконерите\" откриха резултата чрез Кристиано Роналдо в 28', но Ван  Де Беек върна надеждите на Аякс в 34'. След много силно второ полувреме  и гол на Де Лихт в 67' холандският тим осъществи пълен обрат и  заслужено се класира на полуфинал, където ще срещне победителя от  1/4-финалния сблъсък между Тотнъм и Манчестър Сити.       През уикенда Ювентус пропусна да  стане предсрочно шампион на страната, губейки от СПАЛ, а холандците  разбиха Екселсиор с 6:2. Мачът бе помрачен обаче от контузията на  младата звезда на тима Франки Де Йонг, чието участие в реванша довечера е  под въпрос. Заради натрупани картони двубоя пропуска Талиафико. Хубавото за Макс Алегри е, че в мача със СПАЛ той даде почивка на  няколко важни свои играчи, сред които Кристиано Роналдо. Звездата на  \"бианконерите\" доскоро бореше контузия и в Амстердам не беше в идеално  физическо състояние. Аут за домакините са Джорджио Киелини, Хуан  Куадрадо и Марио Манджукич,  които са с травми. Даниеле Ругани и Емре  Джан остават под въпрос.   ", "date": "2019.04.17", "title": "Приказката на Аякс продължава, изхвърли Роналдо и Ювентус от ШЛ"}
{"url": "https://www.actualno.com/varna/vremenno-ogranichenie-na-dvijenieto-po-asparuhovija-most-news_740554.html", "text": "  От 14:00 часа днес, 17 април, ще има временно ограничение на движението по подхода към Аспарухов мост във Варна. Става въпрос за подхода, извеждащ автомобилите от квартала в посока центъра на Варна.     Ограничението се налага заради ремонт. Обходният маршрут е през стария път за Бургас и АМ \"Черно море\".\r\nОт МВР отправят изрична молба към шофьорите да проявят разбиране и да спазват въведените ограничения!  Архив   ", "date": "2019.04.17", "title": "Временно ограничение на движението по Аспаруховия мост"}
{"url": "https://www.actualno.com/society/prognoza-za-vremeto-17-april-srjada-news_740419.html", "text": "  Днес на отделни места, главно в източната половина от страната и планините ще има слаби превалявания от дъжд. Ще духа слаб до умерен вятър от север-северозапад. Минималните температури ще са предимно между 2° и 7° и на отделни места, главно по високите полета на Западна България, ще се образува слана. Максималните температури ще са между 12° и 17°. Атмосферното налягане слабо ще се понижи и ще е по-нисоко от средното за април. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Боряна Маркова.     По Черноморието облачността ще е значителна и на места ще има превалявания от дъжд. Ще духа слаб до умерен вятър от север-североизток. Максималните температури ще са между 11° и 14°. Температурата на морската вода е 11-13°. Вълнението на морето ще е 1-2 бала.   Над планините ще е предимно облачно, на места ще превали дъжд, а над 1800 м - сняг. Ще духа до умерен северозападен вятър. Максималната температура на височина 1200 метра ще е около 6°, на 2000 метра – около минус 2°.\r\nВ четвъртък и петък отново ще има превалявания, на повече места и по-съществени през втория ден. Вятърът ще бъде от север-североизток, в Източна България ще е умерен и температурите ще се понижат. В събота ще бъде хладно, все още ще има превалявания, с тенденция от север да спират, по-късно и облачността ще започне да се разкъсва. Минималните температури ще са между 0° и 5°, максимални - между 12° и 17°.  ", "date": "2019.04.17", "title": "Прогноза за времето - 17 април (сряда)"}
{"url": "https://www.actualno.com/politics/partii-sa-spestili-nad-40-mln-lv-ot-subsidii-news_740410.html", "text": "  Партиите , получавайки от бюджета повече пари, отколкото са им нужни. Над 40 милиона лева общо са спестили парламентарно представените партии. Това се вижда от им пред Сметната палата за 2018 г., които бяха публикувани вчера. Най-богата е ГЕРБ, следвана от БСП, пише .     По закон хазната плаща всяка година на партиите в Народното събрание по 11 лева за всеки получен глас на изборите. Размерът на парите бе запазен и за тази година, въпреки че ГЕРБ периодично се обяви за тяхното намаляване и въпреки че с референдум българските граждани решиха, че субсидията трябва да е 1 лев на спечелен глас.   ГЕРБ е имала по сметките си 23.3 млн. лв. в края на миналата година. През 2017 г. партията е разполагала със 17.2 млн. лв., тоест за година тя е прибавила към авоарите си 5 млн. лв. Отчетът сочи още, че партийните приходи на управляващите са около 15 млн. лв., колкото е държавната субсидия, а разходите са към 9.5 млн. лв. Приходите от членски внос са 161 000 лв. От лихви по банкови влогове в партийната каса през миналата година са постъпили около 3000 лв. Разходната част сочи, че въпреки декларациите за щедростта на управляващата партия само 165 000 лв. са отишли за дарения. .\r\nНаличността в сметката на БСП към края на 2018 г. е била 6.5 млн. лв., което е с близо 2 млн. лв. повече в сравнение с предходната година. Приходите на соцпартията за миналата година са малко над 13 млн. лв., от които държавната субсидия е около 12 млн. лв., а членският внос - 938 000 лв. Получените дарения са за 327 000 лв.  Партиите от \"Обединени патриоти\" - НФСБ, ВМРО и \"Атака\", са имали общо по сметки около 5 млн. лв. Единствено при \"Атака\" няма разлика в декларираното за приходи и разходи през 2018 и 2017 г. \"Воля\" на Веселин Марешки през миналата година е имала 3.2 млн. лв.\r\nОт публикуваните от Сметната палата отчети се вижда още, че ДПС държи на депозит 6.2 млн. лв. Движението има 4.181 млн. лв. субсидия за 2018 г. От членски внос са постъпили 493 000 лв., а от лихви - 13 000 лв.   ", "date": "2019.04.17", "title": "Партии са спестили над 40 млн. лв. от субсидии"}
{"url": "https://www.actualno.com/society/zasileni-proverki-na-kat-za-nomerata-na-motocikletite-news_740435.html", "text": "  От 17 до 24 април КАТ ще осъществява засилен контрол и проверки за употреба на алкохол, правоспособност и използването на обезопасителни средства от шофьорите.     Специален акцент ще бъде поставен към мотоциклетистите. При тях ще се следи за правоспособност, използването на обезопасителни средства от самите водачи и спътниците им и правилното поставяне на регистрационни табели. Според изискванията на Наредба № I-45 от 24.03.2000 г., регистрационните табели на мотоциклетите се поставят само отзад, но така че да се осигури тяхната видимост и осветеност нощно време. Освен това при закрепването не трябва да се нарушава формата на табелата, целостта на графиката и символите на номера (чл. 10, ал. 5 от Наредба № I-45 от 24.03.2000 г.).   При проверките на другите моторни превозни средства специално внимание ща сe обръща и на правилното използване на обезопасителни средства при превоз на децата.\r\nУспоредно с това ще има и засилени проверки за спазването на скоростните режими.  ", "date": "2019.04.17", "title": "Засилени проверки на КАТ за номерата на мотоциклетите "}
{"url": "https://www.actualno.com/business/harchim-po-malko-za-hrana-kato-djal-ot-obshtija-semeen-budjet-news_740443.html", "text": "  Въпреки че номинално разходите за храна на българина през 2018 година са се увеличили с 9% в сравнение с 2017 година, като дял от общите разходи на лице от домакинството те за първи път падат под 30 на сто и са . Това показват данни на НСИ за доходите, разходите и потреблението на домакинствата, цитирани от в. \" \".     За цялата минала година средно на човек се падат 1714 лв., похарчени за храна и безалкохолни напитки. 10 години по-рано сумата е била 1216 лв., а като дял от общите разходи - , а през следващите години постоянно намалява. Единственото изключение е било през 2010 година, когато има увеличение.   В последните 10 година разходите за храна намаляват за сметка най-вече на данъците и социалните осигуровки. За тях през 2009 г. средният разход на човек е бил 229 лв., което е с дял от 6,9%. 10 години сумата става 738 лв. и 12,8% от разходите. Като цяло купуваме повече храни, с малки изключения - например краве масло и грозде, а от месото предпочитаме основно пилешкото. . През 2009 г. за това са отивали средногодишно 484 лв., а през 2018-а - 787 лв. Преди 10 г. обаче делът им е бил 14,7% от общите разходи, а сега са 13,6%.  През 2018 г. общият годишен доход средно на лице от домакинство е 6013 лв. и се увеличава със 7,6% в сравнение с 2017 г., показват данните на НСИ. При включване на инфлацията в сметката, реално доходите нарастват със 7,3% за това време.\r\nСтатистиката показва и други интересни данни - 93,2% от хората живеят в жилища, строени преди 1990 година, а централна канализация имат едва 41,2% от жилищата в селата, като в градовете процентът не е 100, а 95,2 на сто. В България малко над една пета от жилищата нямат едновременно ток, вода, канализация, баня и тоалетна вътре в жилището. В селата почти една трета от жилищата - 29,3%, все още нямат тоалетна вътре в къщата. Любопитното е, че баня вътре в къщата нямат само 14,3% от селските жилища, т.е. по-малко от онези, на които тоалетната е на двора.   Около една трета от българските домакинства - 34,1%, заявяват, че нямат необходимост от лек автомобил, а 14,3% - че нямат пари за поддръжка на кола. 51,1% от домакинствата имат лек автомобил, а 6,1% притежават дори два и повече. 37% от домакинствата в България твърдят, че нямат нужда от интернет вкъщи, а 38,3% преценяват, че нямат нужда и от компютър. Все пак в градовете 62,6% от домакинствата притежават компютър, а 64,7% - и домашен интернет.    ", "date": "2019.04.17", "title": "Харчим по-малко за храна като дял от общия семеен бюджет"}
{"url": "https://www.actualno.com/celebrate/sv-simeon-episkop-persijski-news_740263.html", "text": "  През ІV век срещу християните в Персий било предприето жестоко гонение. Персийският цар Сапор ги подозирал в държавна измяна. Той бил във враждебни отношения с византийския император. Езическите жреци и юдеите в Персия поддържани подозрението на царя и го уверявали, че Ктезифонският епископ Симеон съобщава на гърците всичко, що става в Персия. Сапор започнал жестоко да притеснява християните. Той ги облагал с тежки данъци, ограбвал и събарял християнските храмове. Веднъж заповядал да доведат при него епископ Симеона, човек благочестив и уважаван и от езичниците за високите му добродетели. Двама свещеници – Авделай и Ананий – придружавали епископа.     Сапор започнал да убеждава Симеона да се отрече от Христа и да се поклони на слънцето, както правели жителите езичници в Персия. Той му обещавал голяма награда, ако изпълни волята му, а в случай на непослушание заплашвал да избие всички християни в царството си. Симеон не само отказал да изпълни волята на царя, но му не засвидетелствал и дължимата почит. Разгневен от това, Сапор запитал епископа:\r\n- Защо ти не ми се покланяш, както ми се покланяше досега?\r\n- По-рано на съм довеждан при тебе така, както съм доведен сега. Тогава ти се покланях и ти отдавах подобаваща чест на царското ти достойнство. Но сега, понеже ме задължаваш да се отрека от мой Бога и да отстъпя от вярата си, аз не мога да ти се поклоня, защото ти си враг на моя Бог – отговорил спокойно епископът.  Този отговор разгневил много Сапора и той заповядал да отведат Симеона в тъмница. Когато излизал от двореца, епископът срещнал бившия учител и възпитател на царя, стареца Устазад. При тази среща Устазад де поклонил почтително на Симеон. Но като знаял, че Устазад, който по-рано бил християнин, променил вярата си, за да угоди на царя, епископът не отговорил на поздрава и поклона му, а започнал да го изобличава затова, че отстъпил вярата си. Устазад дълбоко се разкаял и горко заплакал.\r\n- Как ще се явя пред моя Господ, от Когото се отрекох? – нареждал той. – Ето, и Симеон обърна от мене лицето си; той се гнуси от моето отстъпничество. А как ще погледне на мене моят Създател?\r\nСтарецът безутешно скърбял.    Като узнал за това, Сапор повикал при себе си обичния си учител и го запитал за причината на неговата скръб.   - Да не си преживял нещо неприятно в моя дворец?\r\n- Не съм преживял нищо неприятно в царския ти дом – отговорил Устазад, - но по-добре щеше да бъде за мен да претърпя най-големите беди и скърби, отколкото да чувствам това, което сега къса сърцето ми. Защо не умрях преди да се отрека от Бога, Създателя на всички твари, и да се поклоня на Неговото създание? В желанието си да ти угодя аз лицемерех пред тебе. Затова аз заслужавам наказание по две причини: първо – загдето отстъпих от моя Бог и второ, че дълго време те лъгах. Но кълна се пред Бога, Създателя на небето и земята, че вече няма да извърша такъв грях. Вече няма да преклоня колената си пред слънцето, което е Божие съдание, но ще се покланям на самия Създател вовеки.\r\nКато чул тези думи, Сапор се учудил от неочакваната промяна у своя учител и още повече се разгневил срещу християните. Той ту молел стареца да не унижава езическите божества, да не безчести себе си и да не наскърбява царския дом, ту го заплашвал с наказания, ако не се вразуми. Устазад обаче останал непоколебим и твърдо изповядал и проповядвал името Христово. Не дали резултат нито молбите, нито заплахите. Най-после Сапор осъдил на смърт своя учител и възпитател.\r\nПреди смъртта си Устазад извикал един свой приятел и го помолил да каже на Сапора от негово име следното:   - Помни, че от младини аз служех на твоя баща, а после и на тебе. Не говоря за всички мои услуги, защото те ти са известни. Сега те моля за една милост. Заповядай да се разгласи пред всички защо умирам аз. Нека управниците и народът знаят, че аз съм осъден на смърт не за някакво престъпление, но затова, че съм християнин и не се отричам от своя Бог.   Царят изпълнил молбата на Устазад. Той смятал, че като видят, че не е пощаден и престарелият му възпитател, всички ще се изплашат. Устазад пък искал по този начин да ободри християните, които скърбели за неговото отричане от Бога и да им вдъхне повече мъжество и твърдост. Присъдата била изпълнена. Отсекли с меч главата на Устазад и обявили пред целия народ, че той е наказан за изповядване на християнската вяра.\r\nЕпископ Симеон, който бил още в тъмницата заедно с много свещеници и християни, научил за смъртта му. Всички се зарадвали и благодарили на Бога, Който повикал грешника към покаяние и го удостоил с мъченически венец.\r\nСкоро след това епископ Симеон отново бил повикан от Сапора и, както по-рано, твърдо изповядал своята вяра. Разярен от упоритостта на християните, царят решил да употреби крайни мерки. Той заповядал всички християни, които се намират в затвора, да бъдат убити в същия ден, в който се възпоменават кръстните страдания на Иисуса Христа. На Разпети петък извели из тъмницата около сто християни и ги закарали на определеното място, където трябвало да бъдат убити. Между тях имало и няколко свещеници и дякони, както и други свещенослужители. Съгласно царската заповед всички трябвало да бъдат убити пред очите на епископ Симеона, а него да убият последен. Преди да бъдат убити, един от жреците се обърнал към осъдените на смърт християни и високо извикал\r\n- Ако някой от вас иска да остане жив, нека се поклони на слънцито и ще бъде освободен.\r\nНито един не се отзовал на тези думи. Всички предпочели да умрат за Христа и да придобият вечен живот. Те изслушали благоговейно съветите на светие епископ Симеон, който им говорирл за Бога, за Небесното царство и за вечния живот. След като били избити всички пред очите на Симеон, най-после и той преклонил главата си и бил посечен с меч.   Един от осъдените свещеници проявил известно колебание и страх. Тогава един царски чиновник, който присъствал там, извикал:\r\n- Не бой се, старче, затвори очите си, бъди мъжествен и скоро ще видиш божествена светлина\r\nЕзичниците разбрали, че този чиновник е християнин. Той бил хванат и отведен при царя, пред когото изповядал вярата си в Христа. Царят го осъдил на страшна, мъчителна смърт. Заедно с него била умъртвена и дъщеря му.\r\nСлед това Сапор заповядал да бъдат избити всички християни в неговата държава. Но той скоро се убедил, че направил грешка. Неговата заповад не изплашила християните. Историците разказват, че те на тълпи отивали при съдиите, без страх изповядвали своята вяра и готовността си да умрат за Христа. Една година след смъртта на епископ Симеон, на Разпети петък, а след това и на самия Великден, повече от хиляда християни приели мъченическа смърт. Между тях се намирал един любимец на царя, Азат. Царят съжалявал за него и искал да го спаси, но не могъл да направи изключение, и Азат бил убит. След това Сапор малко смекчил своето жестокосърдие и заповядал да избиват само епископите и свещениците, а обикновените хрлистияни да не се преследват. След известно време обаче гонението било възобновено със страшна сила. Изобщо през дългогодиншното си царуване Сапор на три пъти предприемал гонение срещу християните. Тези гонения продължили около двадесет години. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.04.17", "title": "Св. Симеон, епископ Персийски"}
{"url": "https://www.actualno.com/burgas/pravitelstvoto-predloji-v-universitet-prof-d-r-asen-zlatarov-da-ima-medicinski-fakultet-news_740560.html", "text": "  Министерският съвет предлага на Народното събрание да се открие медицински факултет към университет „Проф. д-р Асен Златаров“ – Бургас.     Медицинският факултет се създава по предложение на ръководството на висшето училище въз основа на положително оценен от Националната агенция за оценяване и акредитация проект.   Проектът предвижда в новото основно звено да се обучават студенти по специалността от регулираните професии „Медицина”. Обучението ще се осъществява в съответствие с изискванията на Наредбата за единните държавни изисквания за придобиване на висше образование по специалностите „Медицина“ и „Дентална медицина“ за придобиване на образователно-квалификационна степен „магистър“. Учебният процес ще се води от 54 преподаватели, разпределени в 9 катедри.\r\nВ Медицинския факултет на Университет „Проф. д-р Асен Златаров” ще се подготвят лекари за нуждите на спешната медицинска помощ, доболничната и болничната медицинска помощ, диспансери, центрове за опазване на общественото здраве, научноизследователски институти, служби по трудова медицина.  ", "date": "2019.04.17", "title": "Правителството предложи в университет \"Проф. д-р Асен Златаров\" да има медицински факултет"}
{"url": "https://www.actualno.com/education/dyrjavata-promeni-parite-za-uchebnicite-za-iii-i-iv-klas-news_740568.html", "text": "  На днешното си редовно заседание правителството реши да промени размера на парите, които се отпускат от държавата за учебници и учебни комплекти за III клас и за IV клас     С промяната ситуацията е следната - за ученик в III клас - 95 лв., от които 36 лв. за учебни помагала, и за ученик в IV клас - 103 лв., от които 39 лв. за учебни помагала. С тази актуализация на нормативите ще се осигурят за безвъзмездно ползване по един учебник или учебен комплект по всеки общообразователен учебен предмет за всеки ученик от I до IV клас, твърди правителството.   През 2016 година правителството прие промени в нормативите за осигуряване за безвъзмездно ползване на познавателни книжки, учебници и учебни комплекти.\r\nВ новите учебни програми за III клас и за IV клас, утвърдени след приемането на Закона за предучилищното и училищното образование, се въведе нов общообразователен-учебен предмет \"Компютърно моделиране\". През 2018 г. бяха одобрени новите учебници и учебни комплекти за III клас, включително и учебници по компютърно моделиране. През настоящата година са в процес на оценяване и одобряване проектите на нови учебници и учебни комплекти за IV клас, в т.ч. и учебни комплекти по компютърно моделиране, които ще бъдат използвани от учебната 2019/2020 година.  ", "date": "2019.04.17", "title": "Държавата промени парите за учебниците за III и IV клас"}
{"url": "https://www.actualno.com/chronicles/chervenite-khmeri-izvyrshvat-komunisticheski-prevrat-v-khmerskata-republika-news_740251.html", "text": "        Червени кхмери е наименованието на последователите на комунистическата партия на Кампучия.   Формира се през 1968 г. като клон на Виетнамската народна армия от Северен Виетнам. Червените кхмери управляват Камбоджа, която бива наречена Демократична Кампучия, в периода 1975 – 1979 г., начело с Пол Пот. Те са най-запомнени с камбоджанския червен терор, с който се характеризира цялото им управление. То води до истински геноцид: смъртта на 800 000 – 1 500 000 души от общо 7,5 млн. души население, което го прави най-смъртоносният режим в човешката история.\r\nЦелта им е била да създадат нация от селяни. Започват масивна кампания срещу градското население и интелигенцията. Парите биват отменени като платежно средство, чуждите езици и четенето на книги са забранени. Много хора са убити, само защото са носели очила – това се е считало за „признак на грамотност“.  Хората са принудени да носят единствено черни дрехи, за да изглеждат еднакво. „Участието в пазарни дейности“ се превръща в престъпление.", "date": "2019.04.17", "title": "Червените кхмери извършват комунистически преврат в Кхмерската република"}
{"url": "https://www.actualno.com/america/zatvoriha-vsichki-uchilishta-v-denvyr-zaradi-jena-zaplashvashta-s-masova-strelba-snimki-news_740559.html", "text": "        През 1999 г. Сол Пайс е на 18 г. и е обсебена от масовата стрелба в училище Колумбин в същата година, при която двама тийнейджъри убиха 12 ученици и учители. На 20-ти април се навършват 20 години от атаката.\r\nАгентът на ФБР Дийн Фирипс заяви пред репортери, че е Пайс е \"потенциално опасна за общността\". Властите в Денвър издадоха предупредителни заповеди за затваряне на училища още вчера.   18 годишната Пайс е описана като бяла жена от Флорида, която за последно е била видяна да носи камуфлажни панталони, черна тениска и черни ботуши.\r\n\"Тя е въоръжена и се смята, че е изключително опасна\", пишат в Тwitter от шерифското бюро в област Джеферсън.      ", "date": "2019.04.17", "title": "Затвориха всички училища в Денвър заради жена, заплашваща с масова стрелба (СНИМКИ)"}
{"url": "https://www.actualno.com/interview/bylgarija-vse-oshte-ne-e-dostignala-evropejskija-minimalen-standart-v-lechenieto-na-hemofilija-news_740467.html", "text": "   Всяка година на 17 април се отбелязва Световния ден за борба с хемофилията, а на 21 април 2019 г., за 4-та поредна година организира Велопоход „Заедно“ в подкрепа на хората с хемофилия. Социално-спортното събитие стартира точно в 11:00 ч. едновременно в 4-те най-големи града – София, Пловдив, Варна и Бургас. Сборният пункт в София са Пилоните на НДК. Тази година кампанията ще премине под надслов „Движението е промяна!“  С него призоваваме всеки да бъде двигател на позитивната промяна, която да ни прави по-добри, сплотени и готови да дадем добър пример в обществото. Нашата мисия е да продължаваме да се движим, като надграждаме постигнатото в този сектор, да споделяме и да мотивираме публичния сектор и здравните институции да бъдат ЗАЕДНО партньори в създаването на по-благоприятна среда с достъп до необходимите лекарства и съвременни методи за лечение на пациентите с хемофилия.      Ето какво сподели председателят на Българска Асоциация по хемофилия Виктор Паскалев в интервю за  Хемофилията е най-често срещаното заболяване от групата на вродените нарушения на кръвосъсирване, включваща 10 заболявания. Те са в резултат на вроден дефицит на коагулационен фактор VIII или IX и в зависимост от това се разделят на два типа – хемофилия А и хемофилия В. И двете са свързани с генетична увреда в половата Х-хромозома. Затова от нея страдат изключително само мъже. Дъщерите и майките са носителки на хемофилната наследственост. Макар и рядко, при унаследяване на две Х хромозоми с увредения ген(майка носителка и баща хемофилик) – заболяването може да се прояви и при жени.  Хемофилията се среща с еднаква честота във всички етнически групи и раси. С хемофилия А е приблизително 1 на 5000 родени момчета, и се среща 4 пъти по често от хемофилия В.\r\nДругите заболявания от групата на наследствените нарушения на кръвосъсирването са в резултат на генетична увреда в телесни хромозоми и затова от тях страдат както мъже така и жени. Най-разпространено сред тези заболявания, особено при жените, е болестта на фон Вилебранд. Другите са по-скоро редки в тази група заболявания като например дефицит на коагулационен фактор XIII, чието разпространение е 1 на 2 милиона души и в България са трима пациента.\r\nЗаболяванията от тази група клинично се представя еднакво с различни по вид и тежест кръвоизливи, които по правило са посттравматични и зависят от степента на дефицит на коагулационния фактор. Най-често началните симптоми са в кърмаческа възраст с поява на синини, подкожни или мускулни хематоми. След прохождане се появяват и първите ставни кръвоизливи, които са най-типичната проява на тежките форми. Засягат се големите стави на крайниците, като най-обичайните места са коленете, следвани от лактите, глезените, раменете и китките. Крайният резултат от рецидивиращото кървене е развитие на прогресиращо ставно и костно увреждане,(хемартроза) водещо до осакатяващи артрити и тежка инвалидизация, познато в литературата като хемофилна артропатия. Мускулните хематоми са втората по честота проява на кървене, следвани от кръвоизливи в меките тъкани и гастроинтестиналния тракт.    Заболяванията нямат лечение, но имат изработени ефективни поддържащи терапии, като по венозен път в организма на засегнатия се въвежда липсващият му фактор на кръвосъсирване. Затова е изключително важно пациентите, имащи нарушение на кръвосъсирването да си прилагат своевременно и в достатъчно количество медикамента съдържащ необходимият им фактор на кръвосъсирване.\r\nКато генетични заболявания те не са заразни и човек не може да се зарази при контакт с пациенти с вродена нарушение на кръвосъсирването. Хемофилията ни връхлетя 6 месеца след раждането на сина ни. Шокът беше голям. В рода на съпругата ми няма явни данни за наличие на хемофилия. В последствие след генетични изследвания се оказа, че тя е носител, т.е. заболяването е било дълбоко скрито в рода ѝ.\r\nБих желал да опиша опита ни в отглеждането на дете с увреждане - за да се опитам да помогна на хората, които още не са изпитали това уникално усещане, не са го разбрали и почувствали. Ще го направя с думите на Емили Пърл Кингсли в нейното писмо Пътуване до Холандия, което е част от обучението(Parents Empowering Parents), което Българска асоциация по хемофилия провежда ежегодно сред родители на деца с вродени нарушения на кръвосъсирването:      Когато очакваш бебе, това е като планиране на страхотна ваканция в Италия. Купуваш си един куп пътеводители и правиш прекрасни планове. Колизеумът, Давид на Микеланджело,гондолите във Венеция. Може да понаучиш някои полезни думички на италиански. Всичко това е много вълнуващо. След месеци на нетърпеливо очакване, дългоочакваният ден най-накрая настъпва. Опаковаш си багажа и отиваш на летището. След няколко часа самолетът каца и стюардесата казва: „Добре дошли в Холандия“.Холандия?!? , възкликваш ти. Каква Холандия? Записах се за екскурзия в Италия! Трябва да съм в Италия. През целия си живот съм мечтал да отидав Италия. Оказва се, че имало промяна в летателния план. Кацнали сме в Холандия и оставаме там. Важното е, че все пак не си кацнал на някакво ужасно, отвратително, мръсно място, пълно с глад, мизерия и болести. Това е просто едно различно място. Така че просто трябва да излезеш и да си купиш нови пътеводители. И да научиш един съвсем нов език. И да се срещнеш с много нови хора, с които иначе никога не би се срещнал. Това е просто едно различно място. Животът там върви по-бавничко, отколкото в Италия, и не е толкова интересен и лъскав. Но след като прекараш известно време там и си поемеш дъх, се оглеждаш наоколо и забелязваш, че в Холандия има вятърни мелници има и прекрасни лалета. Холандия даже има и Рембранд. Обаче всички хора са заети с непрекъснати пътувания до Италия и всички се хвалят колко страхотно си прекарват там. А ти до края на живота си ще казваш: „Да, и аз трябваше да отида там“. Така го бях планирал. И болката от това никога, никога, няма да си отиде, защото загубата на тази мечта е една много сериозна загуба. Но ако прекараш живота си в оплакване, че не си отишъл в Италия, може никога да не се насладиш на многото специални и много хубави неща в Холандия.\r\nНеобходимостта хората, пристигнали в Холандия да преминат през отричането и гнева, да се научат да живеят с проблема, да се борят за едно самостоятелно и достойно бъдеще на хората, за които се грижат и отглеждат, ме мотивира да приема поста на председател на управителният съвет на Българска асоциация по хемофилия и първо като член на борда а в момента като зам. председател на Национална пациентска организация в свободното си време да работя за тази кауза. От 1989 г. след 1995 г. лечението основно се промени. Премина се от използването на замразена кръвна плазма към високопречистени лекарствени продукти от кръвна плазма, съдържащи конкретен фактор на кръвосъсирване. С това се подобри качеството и ефективността на поддържащата заместваща терапия и направи нищожна възможността от невинното заразяване на тези пациенти с хепатит С, хепатит В и HIV чрез тези препарати. След 2000 г. започна използването на лекарствени продукти получени по рекомбинантна (създадени по генетичен път) технология с което на практика се елиминира възможността от невинно заразяване с инфекции и се започна поетапното прилагане при пациенти до 18 години с тежки форми на заболяването на профилактични режими на лечение. Очакват се до 10 – 15 години големи промени в самото лечение на заболяването. С уговорката, че в България от 2 до 4 години в сравнение със страните от западна Европа а дори и от някои страни от Централна Европа предстои навлизането на незаместителни терапии и заместителни такива с подкожно приложение, което е много по щадящо за пациентите, както и започнаха и първите проучвания на генни терапии, чийто първоначални резултати са доста обнадеждаващи. Въпреки, че все още не сме достигнали европейския минимален стандарт в лечението, който е 4 международни единици фактор на кръвосъсирване на глава от населението, в България са 3 международни единици, все пак се нареждаме сред 25% страните в света, в които има лечение на тези заболявания. Голямата крачка в лечението от средата на миналия век, когато преживяемостта на тези пациенти беше 14 – 15 години и сега когато тя е съизмерима с преживяемостта на населението в дадената страна, постави нови предизвикателства пред медицинските специалисти от различните клонове на медицината. Оказва се, че те не са напълно подготвени да лекуват заболяванията, за които са специализирали при съпътстваща диагноза на което и да е от вродените нарушения на кръвосъсирването. Вече се чувства и недостиг от детски хематолози например в УМБАЛ „Георги Странски“, Плевен, където е едно от местата за лечение на деца с вродени нарушения на кръвосъсирване. Пътят за нас е създаване на центрове за комплексно лечение във всички лечебни заведения където в момента се лекуват пациентите с вродени нарушения на кръвосъсирването. Този процес трябва да бъде част от Национална програма за лечение на нарушения в крвосъсирването. И тъй като Министерство на здравеопазването е принципал на лечебните заведения, лекуващи тази група пациенти, за нас то трябва да има решаваща роля в изграждането на центровете за комплексно лечение и в повишаване на квалификацията на лекарите и средния медицински персонал.    За да може възпитателите в детските градини, училищните власти, работодателите, институциите и редовите граждани да разберат, че съвременното лечение осигурява на тези пациенти възможност на 90% физическа и 100% социална интеграция, което на практика не ги различава от клинично здравите им връстници и членове на обществото.\r\nДа се достигне до недиагностицирани пациенти. Пример за това е как в края на миналата година се свърза с мен моя позната, която от наши разговори имаше информация за хемофилията и другите заболявания от групата на наследствените нарушения на кръвосъсирването, по повода беше съмнението ѝ, че дете на неин роднина има хемофилия. Момчето е на 10 г. и от разговори на майката получих информация, че има класически симптоми на вродено нарушение на къвосъсирването – чести хематоми по меките тъкани на тялото и в ставите, също така баща ѝ, който е починал отдавна, е имал нарушение на кръвосъсирването. Насочихме я към правилните медицински специалисти и се установи, че детето е с Хемофилия А, средна форма.\r\nЗа 10 г. нито един от медицинските специалисти, които са лекували това момче не са се усъмнили за наличие на вродено нарушение на кръвосъсирването. Затова когато имаме съмнение за нарушено кръвоъсирване е необходимо да поискаме от личния лекар направление за консултация и да се посети хематологичното отделение в някое от следните лечебни заведения:\r\nСпециализираната болница за ативно лечение на хематологични заболявания, София за хора над 18 г., УМБАЛ „Царича Йоана“ – ИСУЛ за лица до 18 г., УМБАЛ „Св. Георги“, Пловдив, МБАЛ „Св. Марина“, Варна или УМБАЛ „Георги Странски“, Плевен, където работят компетентните медицински специалисти по тази група редки генетични заболявания.    Да получават в достатъчно количество за състоянието си лекарствени продукти, съдържащи необходимите им фактори на кръвосъсирване както и достъп до иновативни терапии. Това ще им осигури полагащия им се достъп до пазара на труда и вместо да са в тежест на социалната система, ще имат възможност да издържат себе си и семейството си, да повишат стандарта си на живот и не на последно място да внасят данъци с което ще отговорят подобаващо на подкрепата която обществото им оказва. Важно е да се знае, че лекарствените продукти съдържащи фактори на кръвосъсирване, ползвани от хората живеещи с вродено нарушение на кръвосъсирването са живото-поддържащи и живото-спасяващи за тях. Ако те не се прилагат своевременно в достатъчно количество, както и неадекватната реакция при спешни състояния може да доведе до необратима инвалидизация и в не редки случаи до смърт. Колоезденото е един от препоръчителните спортове за тези пациенти. Той нагледно показва при правилно лечение, че тези пациенти не се различават от клинично здравите членове на обществото. Колоезденото е популярен спорт за свободното време и много хора ще имат възможност да изразят своята подкрепа за тази група болни.\r\nС тазгодишното послание „Движението е промяна“ Българска асоциация по хемофилия призовава всеки един от нас да бъде двигател на позитивната промяна. Нашата мисия е да продължаваме да се движим ЗАЕДНО, надграждайки с нови сили и знания постигнатото до тук. Да споделяме информация и знание, да мотивираме публичния сектор и здравните институции да бъдат партньори в създаването на по-благоприятна среда с достъп до необходимите лекарства и съвременни методи за лечение на пациентите с Хемофилия А, Хемофилия В, болест на фон Вилебрад и другите редки вродени нарушения на кръвосъсирването.    По-активно ангажиране с проблемите на младежите и девойките с Хемофилия А, Хемофилия В, болест на фон Вилебрад и другите редки вродени нарушения на кръвосъсирването. Затова подкрепихме една тяхна инициатива и на 30 март т.г. учредиха секция „Младежи“ към Българска асоциация по хемофилия, която да работи за по-доброто им и достойно бъдеще.\r\nКакто и със специфичните нужди на възрастните пациенти с вродени нарушения на кръвосъсирването, някои от тях - силно инвалидизираникакто и със специална насоченост към жените и пациентите с инхибитори. Инхибиторите са усложнения на тази група заболявания и са антитела които блокират действието на стандартната терапия поради реакция на имунната система, това прави лечението още по-трудно. Да не се страхуват от тях да се опитат да разберат от тях повече за заболяването. Тези пациенти се нуждаят от разбиране и подкрепа.\r\nИ нека вместо да се игнорираме, дискриминираме и стигматизираме да Споделяме сили, знания и опит, за да се променяме!", "date": "2019.04.17", "title": "България все още не е достигнала европейския минимален стандарт в лечението на хемофилия"}
{"url": "https://www.actualno.com/europe/es-priema-idejata-za-promjana-na-granicata-na-kosovo-news_740529.html", "text": "  Европейският съюз приема промяна на границите между Сърбия и Косово. Еврокомисарят Йоханес Хан подчерта, че териториалният обмен може да бъде част от споразумение за нормализиране на отношенията между двете страни, съобщава МИА.     Пред \"Вашингтон пост\", Хан заяви, че правно обвързващо споразумение между двете страни ще обхване теми, по-широки от граничните въпроси, и че \"един от ключовите елементи на бъдещия договор трябва да бъде зачитането на правата на малцинствата\".   „На този етап никой не може да предвиди какъв може е крайният резултат. Възможен обмен на територии във всеки случай, може да бъде, ако искате - последната част от пъзела. Единственото предварително условие е двустранното споразумение да допринесе за мира и стабилността в региона\", подчерта Хан.\r\nСръбският външен министър Ивица Дачич заяви в изявление до \"Блиц\", че Сърбия очаква Прищина да направи първата стъпка.  Първо ги оставете да уредят наложените мита, след това вижте какво още ще се случи. Нека изчакаме да видим какво ще се случи в Берлин на 29 април”, казва Дачич.", "date": "2019.04.17", "title": "ЕС приема идеята за промяна на границата на Косово "}
{"url": "https://www.actualno.com/europe/tass-belgrad-e-zapochnal-stroitelstvoto-po-turski-potok-bez-da-izchaka-bylgarija-news_740583.html", "text": "  Сърбия е започнала строителството на своя участък от без да изчака довършването на работата по българския участък. Това е заявил първият вицеприемир  и министър на външните работи Ивица Дачич по време на съвместна пресконференция с руския външен министър Сергей Лавров в Москва, предаде ТАСС.     \"Няма да чакаме да бъде построен българският участък. Вече започнахме работа по строителството на сръбския участък от \"Турски поток\", каза Дачич.   По-рано министър-председателят на Сърбия Ана Бърнабич заяви, че разрешението за започването на строителството на сръбския участък от \"Турски поток\" ще бъде издадено до края на април, а дейностите ще започнат скоро.\r\nСръбската енергийна компания одобри строителството на  сръбския участък и планира то да започне през април. С реализирането на проект от границата на България до границата с Унгария е ангажирано съвместно предприятие на \"Газпром\" и \"Сърбиягаз\" - Gastrans d.o.o. Novi Sad.  По-рано генералният директор на компанията \"Сърбиягаз\" Душан Баятович отбеляза, че сръбската страна е готова да започне строителството на участъка от \"Турски поток\" от границата на България до тази на Унгария в края на март - началото на април. Строителството трябва да приключи до 15 декември. Сръбският участък ще започне да доставя газ до края на април 2020 година.", "date": "2019.04.17", "title": "ТАСС: Белград е започнал строителството по \"Турски поток\" без да изчака България"}
{"url": "https://www.actualno.com/america/trymp-pusna-opasen-zakon-za-kuba-news_740428.html", "text": "  Президентът на САЩ Доналд Тръмп отваря пътя за съдебни дела в американските съдилища за собственост, конфискувана от Куба, съобщи АФП. Спорният закон, подписан от президента на САЩ след повече от две десетилетия отлагане, разгневи европейските съюзници на Вашингтон и породи опасения, че може да подкопае сериозно кубинската икономика, предаде БГНЕС.     Откакто Конгреса прие закона \"Хелмс-Бъртън\" през 1996 година, американските президенти от Бил Клинтън насам използваха правомощията си на всеки 6 месеца, за да спират влизането му в сила, имайки предвид международните последици. Тази практика обаче приключи с идването на Тръмп.   Висш представител на администрацията заяви, че съветникът по национална сигурност Джон Болтън формално ще обяви влизането в сила на закона днес, 17 април, в реч в Маями. Очаква се тогава той да начертае действията срещу Никарагуа и Венецуела – двете други държави с леви правителства в Латинска Америка.\r\nЕвропейският съюз незабавно реагира остро. „Това ще създаде още по-голямо объркване за чуждестранните инвестиции, които помагат за създаване на просперитет и работни места в Куба“, заяви посланикът на ЕС в Хавана Алберто Наваро.   . Тъй като американските съдилища не могат директно да наложат решения в Куба, законът „Хелмс-Бъртън“ изпраща стряскащо послание към чуждестранните инвеститори, включително американски, които много вероятно да решат да напуснат Острова.\r\nКогато е приет от Конгреса, законът среща острата съпротива на Европейския съюз, който се притеснява за правните последствия върху бизнеса му в САЩ. С потенциални 200 000 съдебни иска има опасения, че Световната търговска организация ще бъде залята от оплаквания.   ", "date": "2019.04.17", "title": "Тръмп пусна опасен закон за Куба "}
{"url": "https://www.actualno.com/politics/dve-dyrjavni-predprijatija-stavat-ednolichni-tyrgovski-drujestva-news_740617.html", "text": "  Правителството прие решение за преобразуването на държавните предприятия „Транспортно строителство и възстановяване” и „Съобщително строителство и възстановяване” в еднолични акционерни дружества с държавно участие. Това съобщиха от Министерски съвет.     Преобразуването на двете предприятия се осъществява в изпълнение на законовото изискванe на § 2, ал.1 от заключителните разпоредби на Закона за отмяна на Закона за преобразуване на Строителните войски, Войските на Министерството на транспорта и Войските на Комитета по пощи и далекосъобщения в държавни предприятия, и при спазване на Търговския закон.", "date": "2019.04.17", "title": "Две държавни предприятия стават еднолични търговски дружества"}
{"url": "https://www.actualno.com/business/rabotodatelite-poiskaha-po-niski-tol-taksi-za-5-godini-news_740576.html", "text": "  Да има по-нисък размер на тол таксите поне първоначално и да се направи оценка на въздействие след определен период от време – това искат най-големите български работодатели (БТПП, АИКБ и БСК) в специално писмо до трима министри (Томислав Дончев, Петя Аврамова и Марияна Николова).     Според работодателите, по-ниските тол такси трябва да важат в срок от 5 години и през това време да се повишават, докато достигнат заложеното сега целево равнище. Освен това, работодателите предлагат една година след въвеждане на тол таксите да бъде направена оценка на въздействие.   Направените предварителни разчети очертават значително повишаване на тежестта за българските превозвачи и от там – скокообразно нарастване на цената на товарните превози, предупреждават работодателите. Те иска широка дискусия за размерите и обхвата на тол таксите, с участието както на работодателските организации, така и на организациите на превозвачите.", "date": "2019.04.17", "title": "Работодателите поискаха по-ниски тол такси за 5 години"}
{"url": "https://www.actualno.com/crime/arabadjievi-prouchvali-ivan-geshev-i-konkretni-slujiteli-na-nap-news_740628.html", "text": "   - кои са техни, кои не са техни,  кои можело да бъдат ползвани за да си решат проблемите, кои не ставали. Това съобщи зам.-главният прокурор Иван Гешев, съобщи кореспондент на . Той уточни, че от предадените на българските власти 26 телефона на Арабаджиеви, засега са изследвани само 6, по останалите предстои работа.     \"Много бързо ни ги предадоха в резултат на европейска заповед за разследване\", похвали се Гешев.  По анализираната информация в телефоните той съди, че . \"Снимани са документи по различни чатове, включително е снимано наказателното дело, в час са били с цялото разследване\", каза  той и поясни, че ще се уточняват източниците на информацията, която им е изпращана.    , добави Гешев.   Той отказа да съобщи разкритията за НАП и дали има пробойни там, отговаряйки с думите „пробойни има във всички държавни служби. Когато става въпрос за много пари натискът е голям. Когато имаш много пари можеш да ангажираш много методи за въздействие, включително и да плащаш и на добри адвокати, и на държавни служители и на всякакви други, включително и на журналисти“. „Проблемът е, че в България възможностите за това са много по-големи, отколкото в друга страна на ЕС и логично те си правят неща, които според нас са незаконни“, добави той.\r\nГешев подчерта, че  въпреки отказа на Арабаджиеви да бъдат екстрадирани, съдът на първа инстанция . \"Предстои втора инстанция в Испания и след положително произнасяне за – резултат, който считам за реален, ще бъдат екстардирани\", каза още той.   Той каза, че не вижда връзка с факта, че синът на Арабаджиеви едва след като те бяха заловени. \"Изменението на мярката е десетина – 15 дена преди изтичане на зоконоустановения 8–месечен срок за задържане. След 15 дена той така и така щеше да бъде пуснат, така че съдът е преценил, че освен това обстоятелство е отпаднала опасността да се укрие или да извърши друго престъпление\", каза още той.", "date": "2019.04.17", "title": "Арабаджиеви проучвали Иван Гешев и конкретни служители на НАП"}
{"url": "https://www.actualno.com/music/illa-j-e-vtorijat-hedlajner-na-vola-open-air-news_740625.html", "text": "  Американският изпълнител и продуцент Illa J е вторият хедлайнер на седмото издание на фестивала Vola Open Air, който ще се проведе на г., на връх Околчица. По време на първото си гостуване в България, той ще представи последния си студиен албум „John Yancey“ с проекта ILLA J Live Band.     Към богатата и разностилова музикална програма, на двете сцени на фестивала във Врачанския балкан, ще се включат и родните артисти Doroty Takev live band, The Innkeepers Live, Vasquez NZ, Paramater & Goldrum, DJ Marcon, DJ ZEE, Selector Stazz и 7 Years Future Sounds Of Sofia Showcase. е по-малкият брат на легендарния хип-хоп изпълнител и продуцент J Dilla и бивш член на хип-хоп групата Slum Village. През 2008 г. той издава дебютния си албум „Yancey Boys“ към Delicious Vinyl Records, който е направен изцяло от неизползвани бийтове  създадени навремето от брат му хип-хоп легендата J Dilla. Последният студиен албум на Illa J - \"John Yancey\" е вторият, който той издава с Jakarta Records, последвал успеха на предходния „Home“ през 2017-та. За този проект изпълнителят отново се колаборира с базирания в Лос Анджелис продуцент Calvin Valentine, който допринася много за цялостната продукция на дългосвирещата лента.\r\nСвежото попълнение на българската сцена Doroty Takev е млада певица, чието звучене е палитра от музикални стилове като соул, хип-хоп, реге и други.  Редом до нея на главната сцена ще се качат членовете на бандата Росен Ватев (барабани), Антон Пиперов  (бас китара, синтове и програминг) и Денис Попстоев (саксофон). Шоуто обещава да бъде магнетично, завладяващо, добре изпипано, интересно, енергично и незабравимо.     The Innkeepers са колектив от бийтмейкъри и диджеи. Те ще представят бийтове изсвирени на живо, примесени със скречове и синтезатори. Скоро продукцията им беше издадена на плоча, като част от компилацията JGzz Hop ConspirGcy Vol.2 на лейбъла S1X Music наред с продуценти от жанара на световно ниво. Имат издадени и два краткосвирещи албума, като първият е под шапката на родните Dusted WGx Kingdom. Билети за трите дни на фестивала на цена от 30лв. могат да бъдат намерени в мрежата на .    За повече информация и всички новини около Vola Open Air може да следите страница на фестивала във Facebook: и интернет страницата: ", "date": "2019.04.17", "title": "ILLA J е вторият хедлайнер на Vola Open Air"}
{"url": "https://www.actualno.com/ruse/rusenski-magistrati-proveriha-znanijata-na-uchenici-za-tyrnovskata-konstitucija-news_740569.html", "text": "  На празника на българските юристи – 16 април, правораздаващи от Окръжен съд Русе организираха викторина, посветена на първия ни основен закон - Търновската конституция, която се проведе в Мраморната зала на Съдебната палата. Средношколци от МГ „Баба Тонка“, СУ „Йордан Йовков“, СУПНЕ „Фридрих Шилер“, ПГИУ „Елиас Канети“ и НУИ „Проф. Веселин Стоянов“ влязоха в интелектуална надпревара.     Авторитетно жури в лицето на съдиите Палма Тараланска и Антоанета Атанасова оцени подготовката и познаването на събития и факти на учениците за основния закон.   Учениците даваха изчерпателни отговори на въпроси като: как се е гласувало на изборите за Учредително събрание, имало ли е стенографи на него, в коя сграда са заседавали първите ни депутати, кой е можел да избира и да бъде избиран според приетия основен закон, защо с промените от 1911 г. Конституцията се нарича „Сребърна“, колко пъти е била променяна, имало ли е в нея раздел за съдебната власт, къде се съхранява сега оригиналът на Търновската конституция и др.\r\nПредвидените три кръга се оказаха недостатъчни при изравнените сили на участващите и се стигна до допълнителни въпроси в извънреден четвърти кръг, в който оспорваната битка спечели тимът на ПГИУ „Елиас Канети“. Всеки от икономическата гимназия получи от русенските магистрати ваучер на стойност 50 лева за закупуване на печатни издания от книжарница „Хермес“.  На всички участници бяха връчени грамоти, придружени от издание на действащата Конституция на Република България, отпечатана от ВСС за целите на Образователната програма „Съдебна власт – информиран избор и гражданско доверие. Отворени съдилища и прокуратури“.", "date": "2019.04.17", "title": "Русенски магистрати провериха знанията на ученици за Търновската конституция"}
{"url": "https://www.actualno.com/cars/avtoproizvoditelite-pecheljat-vse-po-malko-news_740626.html", "text": "  Въпреки все по-големи продажби в последните години, чистата печалба на автомобилните производители пада и достигна нивата от времето на финансовата криза през 2009 г. Причината за това са няколко - търговският конфликт между САЩ и Китай, по-високите мита на автомобилите и проблемите с новия метод за тестове на вредните емисии WLTP, който влезе в сила през 2018 г. Операционната печалба на производителите през последната четвърт на 2018 г. е била едва 5% от приходите им, изчислява консултантската компания Ernst & Young. Ако се вземат показатели са цялата минала година средното ниво на този показател е 5,7%, докато през 2017 г. е бил 6,4%. Въпреки това, 16-те водещи световни автомобилни компании са увеличи печалбата си на 2,8% . до 1,6 трилиона евро, като това се дължи на нарастващите продажби на кросоувъри. Това е най-голяма печалба, регистрирана някога в рамките на една календарна година. Ако обаче се отчете развитието на електромобилите и на системите за автономно движение, се оказва, че големите производители не могат да си позволят съкращения на инвестициите в изследвания и разработки, съобщава германското издание Аutomobilwoche. Най-много пари в това направление са похарчили  Volkswagen - 12,1 млрд. евро, и Toyota - 8,2 млрд. евро. Компания като BMW обаче е похарчила най-голям дял от своята печалба за тази цел - 5,5%. Следват  General Motors - 5,3% и Volkswagen - 5,1%     ", "date": "2019.04.17", "title": "Автопроизводителите печелят все по-малко"}
{"url": "https://www.actualno.com/society/po-malko-administrativna-tejest-predvijda-priet-na-pyrvo-chetene-zakon-news_740624.html", "text": "  Парламентът прие промени в Закона за Търговския регистър и регистъра на юридическите лица с нестопанска цел на първо четене.     „За“ промените гласуваха 87 народни представители, без „против“ и „въздържали се“.\r\nЗаконопроектът е внесен от Министерски съвет и предвижда заявленията за обявяване на декларациите от Закона за счетоводството и тези за вписване на обстоятелствата относно действителните собственици по Закона за мерките срещу изпирането на пари на неактивните предприятия да се разглеждат по реда на постъпването им отделно от другите заявления.\r\nЦелта на законопроекта е подобряване на организацията и ефективността в работата на Търговския регистър и на регистъра на юридическите лица с нестопанска цел и преодоляване на забавянето при обработването и разглеждането на всички категории заявления за вписване, заличаване и обявяване.  ", "date": "2019.04.17", "title": "По-малко административна тежест предвижда приет на първо четене закон"}
{"url": "https://www.actualno.com/curious/dneven-horoskop-za-18-april-news_740720.html", "text": "        Днес помислете дали не забравяйте важен ангажимент, чието изпълнение се очаква от другата страна. Не си мислете, че е забравено, просто някой е прекалено учтив да ви напомня. Това е добър ден да посетите ваши роднини. Преди това се поинтересувайте дали не трябва да занесете нещо, от което имат нужда. Вашата помощ ще е от значение.   Този четвъртък може да преживеете недоразумение, заради некачествена комуникация. Потърсете най-сигурния начин за общуване, за да очаквате добър резултат.     Този четвъртък може да преживеете силни чувства, които да ви променят. Може и да не се променяте, но после не се оплаквайте от живота ви. Опитайте се да сте далновидни. Този четвъртък ще изпитате някои съмнения. Не ги отхвърляйте, като нещо ненужно, вероятно има сериозна причина да се появят и да ви бъдат полезни. Този четвъртък ще ви е нужно двойно повече сила, за да изпълните ангажиментите си. Не пропускайте закуската си, един контрастен душ ще ви даде повече сили за деня.   Този четвъртък може да помислите за близко забавление. Помислете кой от приятелите ви би откликнал най-бързо и не бавете обаждането. Този четвъртък е добър ден за търсете на нови сфери за изява. Не отхвърляйте новите запознанства. Те ще са важен източник за вашето развитие сега. Този четвъртък бъдете сигурни в себе си, за да не се изложите при представянето на ваша идея. Няма лошо и да имате малка напомняща бележка. Така дори ще изглеждате още по-внушително.    Днес не се дръжте така сякаш живее сами на този свят. Сега е важно да се съобразите с чувствата на другите и да помислите как бихте могли да съпреживявате и да покажете съчувствие. Днес не си търсете извинения, за да не направите нещо. Всяко забавяне сега може да ви струва скъпо. Жертвата, която ще направите няма да е толкова болезнена. Днес не залагайте на доброто развитие на нещата от само себе си. Ако нещо трябва да се промени, то това трябва да стане с вашето активно участие. Не си мислете, че всичко ще мине от само себе си.", "date": "2019.04.17", "title": "Дневен хороскоп за 18 април"}
{"url": "https://www.actualno.com/balkani/rumynija-s-naj-goljam-ryst-na-cenite-v-es-news_740622.html", "text": "  Потребителските цени в еврозоната през март 2019 г. са нараснали с 1,4% спрямо същия месец на 2018 г., показват окончателните данни на Евростат. Следователно инфлацията се е забавила в сравнение с февруари, когато е била 1,5%.     Динамиката на показателя съвпадна с предварителните данни и прогнозите на анализаторите.\r\nСпрямо февруари 2019 г. цените са се увеличили с 1%, предава БГНЕС.\r\nПотребителските цени без включването на такива волатилни фактори, като цената на енергоносителите, храните и алкохола (индексът CPI Corе, който се следи от Европейската централна банка), са се покачили през март с 0,8% на годишна база. Те са съвпаднали с предварителните данни и консенсусната прогноза.  Цените на храните, алкохола и цигарите са нараснали през март с 1,8% в сравнения със същия месец на 2018 г. Енергоносителите са поскъпнали с 5,3%, услугите – с 1,1%.\r\nВ 28 страни-членки на ЕС през март увеличаването на цените на годишна база е 1,6% след сходно повишение месец по-рано. На месечна база те са скочили с 0,8%.\r\nНай-ниска инфлация на годишна база е регистрирана в Португалия (0,8%) и Гърция (1%). Най-високият ръст на потребителските цени е регистриран в Румъния (4,2%), Унгария (3,8%) и Холандия (2,9%).    В Германия годишната инфлация през март се е забавила до 1,4% от 1,7% месец по-рано, във Франция – до 1,3% от 1,6%. В Италия инфлацията остана на нивото от февруари – 1,1%. В Испания пък се наблюдава поскъпване на цените до 1,3% от 1,1% през февруари.", "date": "2019.04.17", "title": "Румъния с най-голям ръст на цените в ЕС"}
{"url": "https://www.actualno.com/business/koga-shte-se-vdignat-lihvite-po-kreditite-news_740634.html", "text": "  Лихвите по кредити едва ли ще се повишат до края на тази година. Въпреки това покачването им е неизбежно в близко бъдеще, тъй като в момента те са на рекордно ниски нива.     Около това мнение се обединиха водещи банкери по време на панела, посветен на банките в рамките на 10-ото юбилейно издание на финансовия форум \"Шумът на парите\", организиран от Profit.bg.   Ипотечните кредити вече са по-евтини от бизнес кредитите, а в момента средната лихва по ипотеки е 3-3.5%.\r\nПокачването на лихвите е естествен процес и в това няма нищо драматично, уверяват финансовите мениджъри. Според тях леко нарастване на лихвите по депозити би било здравословно, а това неминуемо ще се отрази и на тези по кредитите.  Банкерите не предвиждат повишаване на лихвите през следващите месеци заради политиката на Европейската централна банка. \"Лихвите достигнаха дъното и ще се задържат там известно време\", предвижда Живко Тодоров, финансов директор на Първа инвестиционна банка.\r\n\"Ниските лихви няма да са вечни. Когато вземаш кредит, винаги трябва да имаш едно наум, че лихвата днес няма да е същата след 1 или 2 години\", предупреди Тодоров.   \"Осъзнаваме риска от ниските лихви и предупреждаваме хората да внимават какво ще се случи, ако лихвите се вдигнат\", отбеляза Кристоф де Мил, финансов директор на Обединена българска банка.    В последните 2 години се наблюдава сериозен ръст на потребителските кредити, които вече изпревариха ипотечните. \"Само през февруари потребителските кредити нараснаха с близо 15% повече от ипотечните. Основната причина е повишаването на покупателната способност на населението и ръстът на заплатите в почти всички региони на страната\", посочи Екатерина Кирилова, търговски директор на УниКредит Кънсюмър Файненсинг.\r\nБанките все по-лесно отпускат потребителски кредити, а клиентите все по-често се възползват от тях, за да рефинансират взетите ипотечни заеми и да се освободят от ипотеките. Много българи теглят потребителски кредити, за да си купят недвижим имот с инвестиционна цел. ", "date": "2019.04.17", "title": "Кога ще се вдигнат лихвите по кредитите?"}
{"url": "https://www.actualno.com/america/njakolko-raneni-sled-umishlen-opit-za-pregazvane-vyv-filadelfija-news_740439.html", "text": "  Най-малко шестима души са ранени, след като шофьор умишлено е насочил срещу тях управлявания от него автомобил, предава американският телевизионен канал ABC News, като уточнява, че инцидентът се е случил на улица в северната част на Филаделфия.         Заподозреният – мъж на 44-годишна възраст, чието име не се разкрива, е \"ударил умишлено група хора\". Информацията за случилото се е на местната полиция, информира Агенция \"Фокус\". Уточнява се, че преди това мъжът е влязъл в свада – за какво точно, остава неясно. Открит е и въпросът дали спорът е бил с някой от пострадалите при инцидента.\r\nТрима мъже и три жени, на възраст от 17 до 42 години, са блъснати от колата и са транспортирани в болницата. Двама от пострадалите са в критично състояние - мъж и 17-годишна жена, потвърдиха от полицията.  Според ABC свидетел на случилото се разказва, че шестте жертви буквално са издърпали мъж на средна възраст от колата му и са почнали да го бият и ритат. След това друг мъж, вероятно брат му, опитал да ги прегази, вероятно за да го спаси. Мъжът е арестуван.", "date": "2019.04.17", "title": "Няколко ранени след умишлен опит за прегазване във Филаделфия"}
{"url": "https://www.actualno.com/crime/19-godishen-mladej-e-s-opasnost-za-jivota-sled-katastrofa-news_740637.html", "text": "  19-годишен младеж е бил отведен в болница с опасност за живота след тежка катастрофа в района на спирка „Студентска“, на бул. „Княз Борис Първи“ във Варна. Това съобщиха от пресцентъра на Областната дирекция на МВР.     Сигнал за инцидента е подаден около 20.20 часа снощи. 19-годишен шофьор на лек автомобил от Бургас, по време на движение с несъобразена с пътните условия скорост, губи контрол над превозното средство. В резултат колата навлиза в лява пътна лента и се блъска в друг автомобил.   След това излиза извън платното за движение и се блъска в бетонна фасада на подлез и в стълб от уличното осветление. Вследствие на инцидента пътник от автомобила е получил фрактура на черепа и е настанен за лечение в болнично заведение с опасност за живота. По случая е образувано досъдебно производство.\r\nПри друг инцидент, регистриран вчера, около 23.55 часа, на ул. „Тодор Влайков“, е възникнало пътно произшествие. 59-годишният водач на лек автомобил от Варна, по време на движение, при завой наляво, не пропуска и блъска друго превозно средство, движещо се в права посока.  Вследствие на инцидента 32-годишният водач на втория автомобил получава фрактура на нос и контузия на гръден кош, прегледан е и освободен за домашно лечение, без опасност за живота.", "date": "2019.04.17", "title": "19-годишен младеж е с опасност за живота след катастрофа"}
{"url": "https://www.actualno.com/advice/da-uspjavame-s-tolerantnost-news_740717.html", "text": "   Янко Михайлов е френски възпитаник - бизнес консултант, коуч, тренер, предприемач и иноватор. Специалист е по личностно изграждане на лидерски поведения и комуникационни стратегии, процеси на взимане на решения, стратегически анализ, публична и писмена комуникация, мениджърски и търговски високоефективни умения. Консултира и подготвя международни и национални компании по глобално създаване на резултатна стойност чрез човешките ресурси. Повече за предстоящи курсове и програми за личностно развитие, в който той е лектор, може да видите . Facebook страница -       “Господине! Не съм съгласен с това, което пишете, но ще дам живота си за да можете да продължите да го пишете.” Думите са на Волтер към абат Льо Риш и символизират толерантността. С тези думи френският философ отстоява тази основна човешка и социална ценност.\r\nЖивеем в демокрация и все по-често посещаваме демократични страни с дългогодишна традиция в това отношение. Наличието на закони съвместно с достатъчен контрол помага на едно общество да съхрани ред и сигурност, които са в основата на човешките нужди.  Ако законите трябва да ги има, за да се спазват (с различен успех според държавите) има и едно друго важно условие, за да съжителстваме без да се противопоставяме един на друг - толерантността като поведение на хората.     Животът е щафета. За любителите на атлетиката, 400 м щафета (СР: 36,84”) е доста по-бърза от 400 м самостоятелно бягане (СР: 43,03”). Заедно постигаме повече отколкото всеки сам за себе си. За да вървим с други хора в дадена посока е необходимо да имаме едногласие по нея като дестинация и да се организираме помежду си по цели и дейности. Това са основните принципи за работата в екип, както и в съвместното съжителство.\r\nНо всеки човек е и в различна степен индивидуалист. Всеки иска да покаже, че знае и може, търсейки да постигне каквото иска. И така се появяват ситуации на противовес и с риск за конфликтност. Векове хората са воювали, за да се борят за ресурси и територии, за богатства и власт. Сега това продължава в по-цивилизован аспект, поне във взаимоотношенията. За да не воюваме постоянно един срещу друг предполага да приемаме другите като им дадем свобода да имат и отстояват своите виждания. Така заедно ще имаме по-богат интелектуален ресурс, а той е още по-ценен. Трудното е да оставим нашето Его встрани, да изслушаме внимателно и да разберем другата гледна точка без да я смесваме с нашата. Особено, когато се случи да се запали хазарта на емоционалността.\r\nИзслушването е техника в комуникацията и се усъвършенства, ако не сме я придобили вече от натрупания ни житейския опит. Състои се в това да отличим и запомним отделните елементи в дадено послание. И ако след това започнем да говорим веднага за нас самите след едно сухо “Разбирам”, дали показваме на събеседника си интерес към него и думите му?   Да оставим другия да говори не е достатъчно, за да проявим толерантност, необходимо е да има дискусия и съпоставяне на идеи и мнения. Използването на колективния интелект е много ценно качество за множество житейски и делови ситуации. Мениджър с екипа си, предприемач с неговата делова среда, политически лидер с партията му, родители с деца. “Имаме две уши и една уста за да слушаме два пъти повече отколкото говорим.”, казва една поговорка.\r\nКогато сме с други хора се проявяват следните поведения:\r\n- налагане на свое или друго мнение - с идея или без\r\n- противопоставяне спрямо идеите и предложенията на другите - аргументирано или не\r\n- бързото и лесно съгласяване - осмислено или не, с последствие или без\r\n- манипулиране на информацията и поведенията на останалите за свои цели Когато идентифицираме такива поведения е важно да не ги подминем, например с усещането да не станем за смях или да избегнем конфликт. Иначе си губим времето и не отстояваме позициите си. Ценно е да изискваме конкретика и доказана фактология и да уточняваме къде сме ние спрямо това. Както и да съпоставяме взаимно например ползи и рискове по идеи и проекти стига да са поставени на масата. Дали винаги имаме право? Много естествено е усещането за това. Както казваше един мой преподавател: “Който не знае, че не знае си мисли, че знае.” Многократно съм го наблюдавал. Ако в спорът се ражда истината хората притежаваме само част от нея: човекът е субективен и чувствителен. Той не знае всичко и е подвластен на различни емоции: страх, тъга, гняв и радост. Може би защото три от тях са негативни и една позитивна ни е трудно да виждаме повече нещата от добрата им страна?\r\nНе знаейки всичко, имаме нужда от интелекта на другите и е ценно да сме отворени за това. Понякога той е по-ценен и от парите. Стив Джобс казва следното: “Докато повечето компании ангажират най-добрите специалисти за да им казват какво да правят, ние ангажираме най-добрите за да ни кажат те - ние какво да правим.”\r\nКато запазваме отворено съзнанието си за вижданията на другите оставяме врата за стойностни идеи и е важно да ги преценяме точно и отбираме в полза на целите ни. Не случайно едно от водещите качества на успелите хора е проницателността. Способността ни да преценяваме нещата по отделни критерии спрямо различни перспективи. И да взимаме адекватни решения.  Всеки човек иска да бъде уважаван от другите и е чувствителен на усещането за пренебрежение и унижение. Но това не пречи да правим точно това: да обиждаме, показвайки именно пренебрежение или унижение. Казвам “ни”, защото се е случвало поне веднъж в живота на всеки. Въпросът е дали го правим съзнателно или не.\r\nКак тогава да очакваме уважение без да се грижим за това да го показваме на другите? Ако не коригираме поведенията си така, че да съответстват на нашите общи цели и очаквания, как да променим средата в която живеем? Да мислим за другия и да му отдадем правото да бъде себе си, в съвременния свят, е форма на уважение към всеки, без разлика от пол, произход или социално положение.\r\nМножество ежедневни ситуации може да ни провокират да изпаднем в гняв или да се чувстваме обидени. Дали ако се поведем по тези усещания ще станем повече себе си, този който искаме да бъдем пред останалите? И дали това ще реши тези ситуации веднъж завинаги? Ясно е, че не. Алберт Айнщайн ни подарява следното: “Лудостта е да правим нещата все по същия начин и да очакваме различни резултати.” Остава ни свободата на личния избор за да се променяме към по-добро.", "date": "2019.04.17", "title": "Да успяваме с толерантност"}
{"url": "https://www.actualno.com/business/actualno-i-ns1-ochakvano-dobra-kombinacija-news_733123.html", "text": "  Масивният трафик на сайтовете на Webground - , , , и винаги се е нуждаел от мощен хостинг партньор, чрез който да се гарантира висока надеждност и бързина. Преди около година и половина нa редакционният ни мейл дойде писмо от , които сами ни потърсиха, за да ни предложат услуга. Никакви предварителни разговори, връзки, договорки: просто учтиво писмо с предложение.  Първи впечатления от - преговорите се водят със самият управител, Владислав Георгиев. Няма я уморителната верига от по-ниски звена, в които всичко се предава отдолу-нагоре и отгоре-надолу и така месеци наред, докато всички етажи по корпоративния асанасьор разберат за какво става въпрос. Стана друго - поредица от няколко конструктивни срещи и доста бързо ние, Webground и NS1, си стиснахме ръцете за страхотен дългосрочен договор от 5 години.\r\n\"Решението да предложа партньорство на WebGround дойде естествено. Редовно попадам на във връзка с новини и събития както от споделяния в социалните мрежи, така и след търсене в Google. Помислих си, че иновативното решение, което сме създали за облачни услуги ще работи отлично за популярен сайт като Актуално. След няколко срещи намерихме кои са точките, които WebGround искат да подобрят, за да имат повече бързина и надеждност, и си стиснахме ръцете\", разказва от своя страна Георгиев. Оттам нататък се стигна и до съдбоносното преместване. На централно място ни очакваха мощните ракове на (кутиите, в които се съхраняват сървърите). Наложи се да носим сървърите на новото място в два часа през нощта (за да не изпускат читателите на и другите сайтове най-важните новини и статии) и макар да беше трудно, вече знаем, че са в сигурни ръце. \r\nЧитателите на сайтовете сигурно са забелязали, че правим всичко възможно да разказваме новини от мястото на събитието с livestream. Е, това става възможно именно заради виртуални машини, които са на техния SSD облак. \r\nА сега малко статистика: \r\nБлагодарение на тяхната cloud SSD google speed тестът качи нивото от 70 на 82 %. \r\nServer response times (TTFB) е намалял с 50%.\r\nUptime-ът ни сега е 99.9%, а преди беше 99.5%\r\nОт NS1 винаги реагират бързо, отзивчиво и добронамерено.   \"За мен причината за стабилното съществуване на партньорството вече повече от година е в това, че и от двете страни стоят професионалисти, а когато е така, неразбирателства трудно възникват. Непрекъснато си помагаме и сме си полезни, което е и причината за нашето пратньорство\", споделя още Владислав Георгиев. \r\nОт Webground горещо препоръчваме NS1, защото знаят какво правят!", "date": "2019.04.17", "title": "Actualno и NS1 - очаквано добра комбинация"}
{"url": "https://www.actualno.com/america/trymp-s-novo-veto-sreshtu-kongresa-zaradi-jemen-news_740440.html", "text": "  Държавният глава на САЩ Доналд Тръмп наложи вето на закон, чрез който Конгресът ще опита да сложи край на американското участие във войната на Саудитска Арабия срещу Йемен, предаде Reuters, като се позовава на съобщение от Белия дом.     \"Този закон е ненужен, той е опасен опит да отслабят моята конституционна власт, застрашавайки живота на американските граждани и смелите хора на служба, както днес, така и в бъдеще\", подчерта Тръмп по отношение на решението си, информира Агенция \"Фокус\".   Камарата на представителите на САЩ прие закона през април, а Сенатът - през март, като за първи път и двете камари на Конгреса подкрепиха документ за военните сили, който ограничава способността на президента да изпраща войски в действие.\r\nНо нито мнозинството на демократите в Камарата на представителите, нито това на републиканците в Сената са достатъчни, за да се преодолее ветото на Тръмп. За тази цел се изисква гласовете на две трети от членовете на всяка от двете камари на Конгреса на САЩ.  ", "date": "2019.04.17", "title": "Тръмп с ново вето срещу Конгреса - заради Йемен"}
{"url": "https://www.actualno.com/business/gryckijat-gazov-operator-prodava-po-evtino-na-bylgarija-otkolkoto-na-gyrcija-news_740706.html", "text": "  Обществената газова корпорация (DEPA) на Гърция продава природен газ на България на цена, която е 10% по-ниска от регулираната в България и с 16% по-ниска от цената, която предлага на основните си клиенти в Гърция, като по този начин субсидира индустрията в съседната страна, съобщава гръцкият вестник Kathimerini.     Ежедневникът отбелязва, че българският пазар винаги е зависел от руския газ от „Газпром“ за 100% от нуждите си, и това е първият опит на София да се отвори за нови доставчици, за да се възползва максимално от ниските цени на втечнения природен газ на спот пазара, чрез което да намали разходите за енергия за битовите потребители.   Kathimerini отбелязва, че в този контекст \"Булгаргаз\" е обявил търг за 1,5 милиона мегаватчаса, докато оператора на българската газопреносна мрежа \"Булгартрансгаз\" е обявил търг за 150 хиляди мегаватчаса, като ДЕПА е спечелила и двата и ще доставя количествата към \"Булгаргаз\" от 20 април до края на юни, а към \"Булгартрансгаз\" от 1 май до края на юни.\r\nРедакцията на вестника е открила, че ДЕПА продава природен газ на България на цена 20.75 евро/мегаватчас, като същевременно взима от своите клиенти в Гърция (т.е. производителите на електроенергия) 24.75 евро/мегаватчас, а енергоемките индустрии се таксуват между 27 и 28 евро/мегаватчас. Компанията е отказала да коментира данните на Kathimerini.  ", "date": "2019.04.17", "title": "Гръцкият газов оператор продава по-евтино на България, отколкото на Гърция"}
{"url": "https://www.actualno.com/business/poredna-porcija-zakani-obeshtanija-na-geshev-po-deloto-ktb-news_740694.html", "text": "  Вече два дни основният свидетел на прокуратурата по делото \"КТБ\" Бисер Лазов дава поредна порция показания за историята на фалиралата банка и в по-голямата част от времето всъщност повтаря неща, които вече е казал - особено в моментите, в които в съдебна зала не присъства ръководителят на Спецпрокуратурата Иван Гешев.     Гешев обясни пред журналисти защо се получава така - защото Лазов описва старателно механизма на източване на банката, практиките на групата,  източвала банката, ръководена от Цветан Василев, който по думите му \"се  крие в Белгард и към него от време на време прескачат разни журналисти  като г-н Диков и г-жа Кулезич да си заредят батериите\".\r\n\"Ще трябват много още обяснения, за да се стигне до конкретните подробности\", предупреди Гешев и анонсира: \"Ще стане интересно като стигнем до политиците, журналистите, артисти, спортисти, социолозите, които сега с интерес наблюдавам как обикалят студията и правят прогнози...\". , но обеща ако не ги назове да му бъде припомнено, и  че прокуратурата ще помоли съда  да бъдат прочетени имената им, тъй като в досъдебното производство ги има.\r\nИван Гешев подчерта и, че това дело е основата – причината за източването и хората, източвали банката, а другите дела, които са отделени и са по-интересни, са за дадените от Цветан Василев пари. \"Нямаше как да ги даде, ако той не е източил от банката. Ние разследваме причината\", каза Гешев.  \"Това, което излезе от делото за КТБ, а то е потресаващо, ще е 10 – 15% от истината\", предположи  Гешев и направи паралел с  краха на създателя на най-голямата в света пирамида . \"Никой не е установил всички пострадали от пирамидата на Мадоф и до момента. Официалните данни са за 65 милиарда долара, но това са средства, за които са се оплакали. 100% е имало привлечени пари в тази най-голяма в историята пирамида, но според мен ние сме най-голямата в историята\", заяви Гешев. Обяснението според  него – \"просто има капитал, който е неясен и не искат да се оплачат\".     \"Никой не е установил всички пострадали и въпреки това Мадоф е осъден на стотици години затвор.  А защо смята, че ние сме най-голямата пирамида в историята обясни  с това, че \"г-н Мадоф по официални данни е източил 65 млрд. долара, което е 0.0000 – не знам колко  нули от брутния вътрешен продукт на Америка, а при нас само по това дело - за КТБ, говорим за щета от около 3 млрд. лв. Източени са според мен около 5-6% от БВП – това е\", добави Гешев.\r\nСлучайно или не, малко след заявеното в коридора пред журналисти от Гешев, в съдебната зала Бисер Лазов, дори в отсъствието на Гешев, насочи към размисли в същата посока, изнасяйки данни за общия размер на месечните погасителни вноски и лихви от дружества на \" \" на Василев по получени кредити към КТБ:\r\n16 107 819 лв. за май 2011 г.;    22 121 825 лв. за май 2012 г.;\r\n35 975 556 лв. за май 2013 г.;   68 798 335 лв. за май 2014 г. - последният месец, в който били обслужени всички погасителни вноски и лихви по кредити на тези дружества към  КТБ.\r\n\"Това е месечният размер, а една година има 12 месеца\", изтъкна Лазов пред съда.\r\nОбяснявайки защо се случило това нарастване, Лазов започна отново да преповтаря с подробности в какви направления са били паричните трансфери. Средствата, предоставени от КТБ на \"Фирмата\" на Василев от 2001 - 2002 г. до края са били давани първоначално за покупки на бизнеси, инвестиции или имущество, както и за поддръжката и санирането им. Постепенно се оформили нови направления като крайни ползватели на тези средства от тези кредити: осигуряване на суми за погасителни вноски и лихви по кредити на дружества от \"Фирмата\" към КТБ, покупки на имущество от Василев и семейството му и за осигуряване ежедневно на средства, основно в брой и изразходване в посока всякакви  лица от спортния, медийния, политическия и всякакъв общ характер лица. Друго направление били медиите, а последното, което посочи Лазов било за това средства от банковите кредити да се използват за увеличаване на капитала на самата банка КТБ.   От всички тези направления единствено това за инвестиции съдържа обоснована възможност и евентуално някакъв потенциал със средства от реализацията , т.е. от използването на съответната инвестиция, да бъдат генерирани приходи, с които да се обслужват отпуснатите банковите кредити, подчерта Лазов. Всички останали кредити, независимо какво пише в кредитното досие, с което Лазав отбеляза, че не бил запознат, защото не му било работа, представлява  обективно едно изразходване на парите от кредита веднага след получаването без придобиване или извършване на инвестиция и оттам идва невъзможността за погасяване, обясни той.\r\nВ хода на изслушването му Лазов даде разяснения за участието на Василев в офшорки. \"Освен български, Василев ползваше офшорни компании, в които бенефициален собственик беше и самият Василев\", каза Лазов. Той уточни, че Василев му обяснявал, че ги ползвал в ситуации, в които не трябвало да става ясен българският произход на взаимоотношенията. Така евентуално се осигурявала възможност Василев да инвестира анонимно в някои практически български инвестиции, както и да прикрие българския произход на средствата, с които компанията оперира,поясни Лазов. Той посочи примери, сред които за участие в инвестиции в завод \"Авионамс\" и непряко - чрез дъщерно дружество - в инвестиции в завод \"Дунарит\".", "date": "2019.04.17", "title": "Поредна порция закани-обещания на Гешев - по делото \"КТБ\""}
