{"url": "https://www.actualno.com/curious/dneven-horoskop-za-17-januari-news_1424641.html", "text": "       Овен       Този петък не се подавайте на меланхолията. Това ще ви предаде мъдър вид, който ще ви спаси от доста служебни задължения. Телец Днес ще бъдете способни да направите чудеса. Все пак не залагайте всичко и си поставете някакви граници.   Близнаци През този ден може да ви се наложи да пренебрегнете някое правило. Не бъдете толкова строги към себе си - понякога се налага. Рак     Това е ден, който да прекарате по ваш вкус или поне част от него. Оставете си няколко часа, в които да сте в свои води. Лъв Днес ви очаква промяна. Едва ли сте подозирали за нея, но хубавите неща понякога ни изненадват. Дева Днес не си пъхайте носа в чужди проблеми. Оставете хората да се оправят сами, особено ако не са ви молили за помощ.   Везни Това е ден, в който ще се уверите в силата на екипната работа. Не се опитвайте да се натоварите с всичко, а разпределете дейностите. Скорпион Днес може да разберете неприятна истина. Вие отдавна се досещате за нея, така че не драматизирайте прекалено. Стрелец Енергичността ви може да надмине възможностите ви. Вслушайте се в тялото си спрете, когато почувствате умора. Козирог    Днес ви очаква интересно бизнес предложение. Не бързайте да обещавате нищо. Дайте си време да премислите добре. Водолей Днес може да се отпуснете спокойно. Не ви очаква нищо спешно, а ако имате нужда ще получите навременна помощ от приятел. Риби Този петък може да пропуснете нещо важно. Винаги има втори шанс, но не повтаряйте грешката си. ", "date": "2020.01.16", "title": "Дневен хороскоп за 17 януари"}
{"url": "https://www.actualno.com/business/top-100-namaleni-produkti-po-sluchaj-100-tnija-lidl-magazin-v-stranata-news_1424642.html", "text": "      Лидл ще зарадва клиентите си с отстъпки до 50% на избрани ТОП 100 продукта по случай откриването на своя 100-тен магазин в страната.      Намалените цени ще са актуални само на 19 януари, неделя, и ще бъдат валидни за магазините в цялата страна.\r\nВеригата ще предложи многообразие от продукти в най-различни категории в характерното за нея оптимално съотношение „качество-цена“: от млечни и месни продукти през тестени и сладки изделия до продукти за лична хигиена и почистващи препарати. Част от артикулите ще се предлагат в XXL опаковка.      ", "date": "2020.01.16", "title": "Топ 100 намалени продукти по случай 100-тния Lidl магазин в страната"}
{"url": "https://www.actualno.com/business/valeri-simeonov-predlaga-nov-zakon-za-hazarta-kojto-e-protiv-konstitucijata-news_1424675.html", "text": "      След като преди две години бившият вицепремиер и лидер на НФСБ Валери Симеонов опита да прокара промени в Закона за хазарта, които потънаха безславно въпреки шумните приказки в началото на инициативата, сега той отново обръща поглед към сектора със , но този път още по-драстично – с ход, който много прилича на национализация в стил \"1945 година\".      Коренът на новото предложение е създаване на нов член в Закона за хазарта – 48а. Според него, лотарийни игри, с изключение на томбола, бинго, кено и техните разновидности, могат да се организират само от Държавно предприятие \"Български спортен тотализатор\" след получаване на съответния лиценз.\r\nКато продължение на това предложение, в преходните и заключителни разпоредби се правят следните предложения за поправки – лицензиите на лотарийни игри, различни от на томбола, бинго, кено и техните разновидности, се прекратяват след само 3 месеца, считано от влизането на закона в сила. А операторите, които са имали такива лицензи, трябва да платят неизплатените печалби не по-късно от 30 юни, 2021 година – ако не могат, да сключат договор за разсрочено плащане на печалбата със спечелилите, но не по-късно от 31 декември, 2025 година.\r\nОсобено силно впечатление прави и друга идея – до 30 дни след влизане на закона в сила организаторите на лотарийни игри, чийто лиценз ще бъде прекратен, са длъжни да учредят в полза на Държавната комисия по хазарта безусловна и неотменима банкова гаранция в размер на печалбите, които не са изплатени до този момент, със срок на действие не по-малко от 30 дни от най-късно договорената дата за изплащане. А в случай, че организатор с прекратен лиценз не плати дължима сума на договорената за това дата, Държавната комисия по хазарта може да поиска от банката-издател на гаранцията да плати размера на тази сума по специално открита за целта сметка. Отделно председателят на комисията може да глоби всеки оператор, който не изпълнява коректно договореното плащане на печалбите - с имуществена санкция в двойния размер на неизплатената печалба, но не по-малко от 1000 лв.  Actualno.com се допита до юристи относно предложенията и мнението е, че те се сблъскват челно с написаното в , а именно – . Ако предложенията на Симеонов се превърнат в закон е ясно, че частният лотариен бизнес извън томболите, бингото, кеното и техните разновидности ще трябва да затвори без да има равностойна алтернатива и/или обезщетение.\r\nПрипомняме, че при предишния опит на Симеонов за законови поправки по отношение на хазарта, не само , по негови думи, се възпротивиха. Тогава и колегата му в правителството на - спортният министър Красен Кралев, не ги одобри - припомнете си в ! ", "date": "2020.01.16", "title": "Валери Симеонов предлага нов закон за хазарта, който е против Конституцията"}
{"url": "https://www.actualno.com/analysis/kak-shte-se-razpredeli-nasledstvoto-na-kadafi-news_1424532.html", "text": "      Неочакван обрат се случва в продължаващата от 2014 година гражданска . Турция се присъединява към военните действия, водени между признатото от ООН Правителство на националното съгласие (ПНС) и непризнаващия го парламент. По молба на ПНС, Анкара изпрати свои войници и нередовни формирования в зоната на конфликта, за което президентът Реджеп Таийп Ердоган съобщи на 16 януари. В средата на този месец бе направен опит за примиряване на враждуващите страни в Москва, но той завърши безуспешно. ТАСС припомня как се развива конфликтът на брега на Средиземно море, в превод на агенция Фокус.          След 2011 г., когато либийските бунтовници свалят от власт Муамар Кадафи с подкрепата на НАТО, страната не познава траен мир. Сблъсъците, които продължават и до , започват през 2014 г. Проведените тогава парламентарни избори бяха критикувани от умерените ислямисти, които бяха загубили позициите си. Страхувайки се за безопасността си, депутатите се преместиха от Триполи, който беше контролиран от недружелюбни милиции, в източния град Тобрук. Законодателите се заеха с формирането на собствени военни формирования: по този начин беше създадена Либийската национална армия (ЛНА), която скоро беше оглавена от фелдмаршал Халифа Хафтар. Властта в Триполи остана при Правителството на националното спасение, което представляваше предишния парламент.\r\nПрез 2015 г. в имаше кратка надежда за мир: новият парламент и неговите противници подписаха Ширатското споразумение за сформиране на Правителство на националното съгласие. Новият орган получи подкрепа от ООН. Никой обаче не бързаше да му прехвърля правомощия. Отношенията между договарящите се страни и ПНС, което трябваше да ги обедини, безнадеждно се влошиха. И ако правителството на националното съгласие успя да се справи с правителството на националното спасение, то не успя да го направи с парламента в Тобрук. В началото на 2019 г. войници, верни на парламента, започнаха офанзива срещу Триполи. Те обаче не можаха да превземат града: проваленият натиск се превърна в продължителна позиционна война. Боевете не обхванаха цялата страна: на юг властта остана в ръцете на местни, главно племенни милиции.   76-годишният Халифа Хафтар е ключова фигура в развиващите се събития. В териториите, признаващи властта на парламента, военните се ползват с безусловна власт. Маршалът има подкрепа от принципните противници на всички ислямисти, включително умерените. Този курс има много привърценици - включително Египет и Обединените арабски емирства (ОАЕ). Според Пентагона тези страни вече участват във вътрешнолибийската конфронтация: те помагат на армията на парламента със своите самолети.\r\nНа страната на Хафтар също са част от онези, които изпитват носталгия по времената на Муамар Кадафи. През 1969 г. бъдещият маршал беше сред онези, които помогнаха на бъдещия диктатор да дойде на власт. В края на 80-те обаче съдбите на военните се разделиха: Хафтар беше пленен в съседната на Либия държава Чад, и, тъй като беше в затвора, се присъедини към заговорниците, които планираха преврат в родината си. След провала на пуча, Хафтар живя в САЩ: ако се беше завърнал в Либия го очакваше смъртно наказание. Въпреки факта, че Кадафи и Хафтар станаха врагове, те имат много общо: военна харизма, едноличен стил на управление, категорично негативно отношение към радикалния ислям и готовност да действат срещу него със сила. Хафтар е готов да действа като приемник на Кадафи по отношение на нелегалната миграция: да я ограничава по всякакъв начин.        Признатото от ООН Правителство на националното съгласие се ръководи от политик, който не е бил част от обкръжението на Кадафи. 59-годишният Файез Сарадж е син на министър в правителството на крал Идрис I, свален от бъдещия диктатор през 1969 г. На страната на ръководителя на ПНС са симпатиите на страните от ЕС и особено на Турция. Но има много какво да се желае от военните възможности на легитимните власти. До началото на 2020 г. те контролираха само малка част от крайбрежната ивица с център в Триполи.\r\nПрез декември 2019 г. Сарадж призова международната общност да го подкрепи срещу Хафтар. На призива се отзоваха от Анкара. Последва споразумение, предвиждащо разполагането на турски войски в Либия. Мандатът за престоя им ще продължи една година. Според турския президент Реджеп Таийп Ердоган неговите военни ще бъдат ограничени до обучение на местните въоръжени сили и координиране на техните действия. В същото време е възможно бойци от приятелски настроените към Анкара сирийски групи да пристигнат в . Те могат да бъдат хвърлени директно на фронтовата линия.\r\nВ допълнение към военния компонент турско-либийският съюз има и икономически. Страните сключиха споразумение за очертаване на изключителните икономически зони във водите на Средиземно море. Споразумението позволява на Турция да предяви искове за по-рано недостъпна част от водната зона. В Гърция, Израел и Кипър смятат, че този пакт нарушава интересите на други средиземноморски сили. Волю-неволю, те също са въвлечени в орбитата на вътрешнолибийския конфликт.       Значението на Либия за съседните страни и Русия се определя от географското й положение на кръстопътя на миграционните потоци. След свалянето на Муамар Кадафи през 2011 г., мигранти от Субсахарска Африка се втурнаха в страната. Общият брой на нелегалните имигранти се оценява на 800 хиляди души. Връщането на мира в Либия би позволило на новите власти да блокират пътя на този поток. Напротив, плъзгането в хаос може да доведе до нов приток на нелегални имигранти на територията на Европейския съюз.\r\nСтрахът на ЕС от мигрантите е един от козовете в ръцете на фелдмаршал Хафтар, който е готов да действа с военни методи за спирането на потока. Обратната страна на този подход е масово нарушаване на правата на човека.\r\nАко гражданската война в Либия спре, на глобалния пазар на петрол могат да настъпят промени. Родината на Хафтар и Кадафи е на първо място в Африка по проучени запаси от черно злато. При продължаващ конфликт обаче възможността за експлоатация на природните ресурси е ограничена. Руските власти се застъпват за бързо помирение между враждуващите страни. През януари 2020 г. Владимир Путин заедно с Реджеп Тайип Ердоган призоваха за примирие, което трябваше да започне на 12 януари. Кремъл отхвърля обвиненията на Турция, според които руски граждани са въвлечени в либийския конфликт на страната на фелдмаршал Хафтар. Говорителят на руския президент Дмитрий Песков подчертава, че Москва не може да контролира движението на всички руснаци, включително ако те заминават за зоната на бойните действия. ", "date": "2020.01.16", "title": "Как ще се разпредели наследството на Кадафи?"}
{"url": "https://www.actualno.com/dobrich/shte-promenjat-obshtinska-naredba-v-dobrich-za-namaljavane-populacijata-na-ulichnite-kotki-news_1424677.html", "text": "      Предстои промяна в наредбата, за да може да се финансира кастрирането на уличните котки. Това стана ясно при обсъждане на проектобюджета на община Добрич. Към момента липсва законово основание да бъдат отпуснати средства за такава дейност и доброволци не са могли да усвоят обещаните от местната власт 3000 лв. миналата година, обясни инициаторът Светослав Петков. По негови данни поне с 10% са се увеличили котките в града.      „Този бюджет е бюджет за продължаване на промяната, в него са заложени много средства за инфраструктура“, заяви кметът Йордан Йорданов. Но след множеството искания за ремонт на различни улици в града, обясни, че е невъзможно едновременно да бъде рехабилитирана цялата улична мрежа с пари от тазгодишния бюджет.   Йорданов изрази готовност да бъде изградена спортна площадка за деца със специални образователни потребности, каквото предложение направиха техни майки. Децата са хиперактивни и трябва да спортуват, но в Добрич липсват подходящи площадки за тях, сподели една от майките.\r\nПенсионерски клубове в кварталите „Балик“ и „Дружба“, поставяне на указателни табели на места, където те липсват, изграждане на детски площадки в междублоковите пространства са само част от предложенията на граждани, за които разчитат на финансиране от общинската хазна. А бившият кмет Детелина Николова, която три мандата беше начело на Добрич, постави въпроса за ремонт на пешеходните подлези. В тези съоръжения не е инвестирано от зората на демокрацията и много от тях с години са неизползваеми.   ", "date": "2020.01.16", "title": "Ще променят общинска наредба в Добрич за намаляване популацията на уличните котки"}
{"url": "https://www.actualno.com/healthy/ananiev-850-medici-shte-specializirat-po-transplantacija-do-2023-g-news_1424653.html", "text": "      До 2023 година 850 лекари и медицински сестри ще бъдат квалифицирани в областта на трансплантацията. Това съобщи здравният министър Кирил Ананиев по време на изслушване от депутати в ресорната парламентарна комисия, предаде репортер на БГНЕС.      За обучението на медиците  по проект са заделени 12 млн. лева. Първите лекари са заминали на специализация във Виена по белодробна трансплантация в началото на януари.   Здравният министър припомни, че специализацията е продължение на започналата активна политика в областта на трансплантацията. Към края на годината над 1100 души чакат за трансплантация в България.\r\nБГНЕС припомня, че през ноември 2019 година Министерството на здравеопазването започна и кампанията „Да! За живот“. Първите резултати показаха, че все повече българи са склонни да станат донори.   ", "date": "2020.01.16", "title": "Ананиев: 850 медици ще специализират по трансплантация до 2023 г."}
{"url": "https://www.actualno.com/society/jordan-conev-ne-svoboda-na-slovoto-a-pylna-slobodija-ima-v-bnr-news_1424648.html", "text": "      Пълна слободия, а не свобода на словото имало в БНР. Това подозрение изказа Йордан Цонев от ДПС при разглеждането в парламентарната временна комисия по случая с кризата в БНР на три мониторинга, според които в БНР няма нарушения на плурализма.      Оценката на трите мониторинга - вътрешен мониторинг на БНР, външен мониторинг на БНР и мониторинг на СЕМ за периода на кризата в националното радио е, че в БНР има изразяване на различни гледни точки и плурализъм. \"И трите казват, че няма сериозни нарушения на плурализма и на функцията на БНР\", посочи председателят на комисията Тома Биков от ГЕРБ. Той уточни, че в мониторинга на СЕМ не са отразени сериозни нарушения и като цяло е подчертано, че в БНР има плурализъм на мненията и отразяване на различни гледни точки. Във вътрешния мониторинг на БНР има констатирани определени нарушения по отношение на изразяване на лично мнение от страна на водещи, което в обществената медия е неприемливо, посочи още Биков и отбеляза, че това не засяга единствено участници в кризата,  а и други журналисти.   \"На ДПС не им пречи изразяването на лично мнение, което не е правилно в обществена медия\", коментира Йордан Цонев и посочи като основен проблем претенциозността. \"Основният проблем идва от претенцията. Това, че си изразяват лично мнение, че имат агресивно или пасивно отношение към един тип политици или към друг си е техен проблем. Но претенциозността да представляваш истината от последна инстанция няма как да приемем\", заяви той.\r\n\"Да говориш за липса на свобода на словото, когато на теб ти е дадена пълна свобода да правиш каквото си искаш е арогантно. Арогантни са. Така че тази цялата групичка в българското общество, която налага тези агресивни стандарти, спрямо различно мислещи от тях, спрямо различни позиции ще среща нашия отпор не по линия на свободата на словото, не по линия на премествания и размествания, но всеки път ще бъдат разобличавани в тази им битност, защото това е непочтено, агресивно, неморално към цялото българско общество\", добави Цонев.  Той е категоричен: \"Не може да имаш претенция, че в няма свобода на словото. На теб – обществена медия ти е дадена пълна слободия, не свобода, включително да нарушаваш закона, включително да бъдеш агресивен и т.н…\" и изрази недоумение: \"За каква липса на свобода говорят тези хора\".\r\nВ хода на обсъжданията Иван Ченчев от БСП  изрази недоумение как при съществуващ плурализъм и съществуваща свобода на словото се спира сигнала на националното радио и поиска да се установи защо и от кого е спрян сигналът  и има ли оказван натиск.   На следващото заседание  комисията ще изслуша всички действащи лица в казуса, увери председателят на комисията Тома Биков и съобщи, че ще бъдат изслушани и журналисти от БНР по друг казус, възникнал в нощния блок на програма \"Хоризонт\".     ", "date": "2020.01.16", "title": "Йордан Цонев: Не свобода на словото, а пълна слободия има в БНР"}
{"url": "https://www.actualno.com/healthy/dechev-razkri-kak-zakonno-se-iztochva-zdravnata-kasa-v-strahoviti-razmeri-news_1424652.html", "text": "       Плаща ли повече здравната каса за лекарства в частните болници в сравнение с държавните и общинските? Този ключов въпрос обсъдиха депутатите, здравният министър Кирил Ананиев и управителят на Здравната каса д-р Дечо Дечев. В началото на седмицата от касата заявиха, че плащат до седем пъти повече за едни и същи лекарства.        Разминаването на цените между частните и държавните болници се дължи на промени в Закона за обществените поръчки от 2016 г., който отменя задължението на частните болници да провеждат обществени поръчки.    Изслушването, в което участва и управителят на НЗОК Дечо Дечев беше по повод изнесените от него данни в последните дни за нерационално използаване на обществения ресурс, тъй като частни болници купуват и касата им плаща лекарства на максималните възможни цени. Щетата за НЗОК само от едно такова лекарство е в размер на 800 хил. лева за миналата година , обяви при изслушването Дечев. Винаги, когато болниците купуват лекарства и консумативи без обществени поръчки, цените са много по-високи, заяви Дечев. Думите му бяха на практика потвърдени и от здравния министър Кирил Ананиев, който изнесе данни за още четири медикамента от позитивния лекарствен списък, за които е установено, че пределната им цена, на която се купуват от частните болници без търг, е до 50% по висока спрямо цените, които се постигат при обществените поръчки.    Противно на лансираната теза от частни болнници, че те не трябва да правят обществени поръчки, защото това противоречи на евродиректива, сега се оказва, че страната ни е обект на начален етап на процедура за нарушение на Договора за функциониране на Европейския съюз заради неправилно тълкуване на понятието публично-правна организация. За започналата от ЕК процедура потвърди пред журналисти в четвъртък здравният министър Кирил Ананиев след изслушването.\r\nТой заяви, че в писмата си ЕК казва на , че всички болници – държавни, частни, общински и със смесено участие трябва да прилагат Закона за обществените поръчки, когато работят с обществен ресурс. Затова е дошло конкретно предложение от ЕК и частните болници да правят обществени поръчки.        Това е напълно в разрез с лансираната от частните болници теза, които твърдят, че са освободени от обществени поръчки през 2016 година именно, за да се хармонизира българското законодателство с европейската директива. Тази теза беше лансирана включително и по време на изслушването от вносителя на въпросната лобистка поправка Лъчезар Иванов от ГЕРБ, който през 2016 година заедно с депутати от ГЕРБ, Реформаторския блок, ДПС, АБВ и Патриотичния фронт я внасят и приемат между първото и второто четене на Закона за обществените поръчки.  Около 700 % е разликата между най-ниската и най-високата цена на лекарствата купувани от болниците, призна управителят на НЗОК д-р Дечо Дечев по време на изслушването си в ресорната комисия в парламента.\r\nСпоред него трябва да се установи как се получава максималната висока цена в една болница, на която тя фактурира, при положение, че доставчикът я получава от производителя на 85 % по-ниска цена , отколкото продуктът е регистриран. По закон обаче НЗОК не може да изисква информация от търговци на едро, а само от нейни договорни партньори, които са по националния рамков договор. Управителят на НЗОК обърна внимание, че и петте регистрирани производители, присъстват с продукт с едно и също активно вещество, което е в една и съща форма, една и съща концентрация, т-е. всичко е абсолютно еднакво, абсолютно съвпадение в показание и противопоказание.      Той поясни, че са пристигнали две писма от засегнати лечебни заведения.\r\n\"Чувстващите се засегнати твърдят, че това е продукт, който е едва ли не е с изтекъл срок на годност, с лошо качество. За пример казват, че те купуват от един от тези петте производители, за който смятат, че е с най-доброто качество и поради тази причина го продават на касата на най-висока цена. Сега за тяхно съжаление се оказва, че този производител, който определят като най-качествен продукт и затова е с по-висока цена, продава на най-ниската цена на други болници . Т.е. най-ниската постигната цена е 117 лв. и е постигната на договаряне по ЗОП в лечебни заведения, които са длъжни да провеждат такъв. В същото време се отчита от определени лечебни заведения изцяло частни на максимално възможната, която е регистрирана в позитивния лекарствен списък на цена 1063 лв.\", допълни още д-р Дечев.\r\n\"Това са изпълнители на медицински дейности. Така че нямаме основание и няма как да поискаме тази информация\", обясни д-р Дечо Дечев.\r\nПо време на изслушването д-р Дечев беше подложен на  \"своеобразен трибунал\", като на няколко пъти беше питан защо се е обърнал към медиите, вместо към министерството на здравеопазването. Най-бързото решаване на един проблем е като се обяви през медиите, коментира той.    Пред депутатите Дечев заяви още, че апелът му е, че има нужда да се направи цялостна проверка на веригата от производителя до търговеца, защото в момента се харчи много повече обществен ресурс отколкото е необходимо. Припомняме, че по време на радио интервю пред Дарик д-р Дечев каза, че касата се източва чрез лобистки закони.\r\nСпоред Дечев  частни лечебни заведения са купували миналата година медикамент, който се поема от Касата, на 7 пъти по-висока цена от държавните и общинските болници. Това се е разбрало, след справка с производител, който е обявил пред НЗОК, че е продал това лекарство на много по-ниска цена на търговците на едро. ", "date": "2020.01.16", "title": "Дечев разкри как законно се източва Здравната каса в страховити размери"}
{"url": "https://www.actualno.com/asia/erdogan-i-trymp-obsydiha-polojenieto-v-libija-i-blizkija-iztok-news_1424682.html", "text": "      Президентите на Турция Реджеп Тайип Ердоган и на Доналд Тръмп са обсъдили събитията в Либия и Близкия Изток, се казва в изявление на президентството, цитирано от БГНЕС. Двустранните отношения между двете страни също са били част от разговорите.      Телефонният разговор се проведе ден след изявлението, че за либийския военачалник Халифа Хафтар прекратяването на огъня приключило и войната в северноафриканска страна ще продължи.   На 12 януари страните в конфликта в Либия обявиха прекратяване на огъня в отговор на призива на президентите Реджеп Ердоган и Владимир Путин. В понеделник проведоха среща в Москва с цел постигане на споразумение, което да доведе до прекратяване на военните действия и започване на политически диалог. Хафтар напусна руската столица, без да подпише споразумението.\r\nНа 19 януари в Берлин ще се проведе конференция за урегулиране на кризата.   ", "date": "2020.01.16", "title": "Ердоган и Тръмп обсъдиха положението в Либия и Близкия Изток "}
{"url": "https://www.actualno.com/politics/prezidentyt-za-promenite-v-konstitucijata-trjabva-da-reshim-sami-news_1424644.html", "text": "      При дебата за промени в може да изучаваме чуждия опит и модели, но решенията трябва да вземаме сами. За тези изменения правя „договорки“ единствено с българските граждани чрез обществените и съсловни организации и чрез институциите в България. Това заяви президентът в началото на разговора с представители на . Срещата е в рамките на инициираните от държавния глава консултации за необходимостта от промени в Конституцията.      Румен Радев подчерта, че единствено българските народни представители и българският президент са оправомощени да инициират промени в Основния закон. „Ако някой друг прави някакви други уговорки, искам да напомня, че единствено българските народни представители и българският президент са оправомощени да инициират промени в основния закон. Другото е доброволен отказ от суверенитет“, заяви държавният глава и припомни, че още през септември м.г. в обръщението си пред Народното събрание се е обявил за необходимост от промени в Конституцията, а през ноември е инициирал и широк обществен дебат по темата. Президентът благодари на Висшия адвокатски съвет, че има готовност да съдейства с експертността и практиката си.   По думите му, една от основните задачи на Конституцията е да установи правата на гражданите, а през последните три десетилетия българската адвокатура е натрупала солиден опит в отстояването правата на гражданите и често се е явявала последна бариера пред беззаконието. „След 30 години преход и дълбоки социално-икономически промени и сътресения търсим отговор на въпроса дали Конституцията ни гарантира с достатъчна надеждност правата на личността, защитата на собствеността и независимостта на съдебната система, дали е надежда бариера срещу погазването на разделението на властите, колективната безотговорност и авторитарния произвол“, заяви Румен Радев. - председател на Висшия адвокатски съвет каза, че промени в Основния закон трябва да бъдат изготвяни изключително прецизно и на експертно ниво. Във фокуса на консултациите с Висшия адвокатски съвет беше възможността за разширяване на достъпа до Конституционния съд, както и засилване на гаранциите за защита правата на гражданите.   ", "date": "2020.01.16", "title": "Президентът: За промените в Конституцията трябва да решим сами"}
{"url": "https://www.actualno.com/analysis/nejelanieto-na-zapada-da-spodelja-tehnologii-tlaska-turcija-v-orbitata-na-rusija-news_1424504.html", "text": "             Турция прояви интерес към американската система за противовъздушна отбрана Patriot и макар правителството в Анкара да заяви, че няма да поставя предварителни условия за подобна сделка, Вашингтон многократно оказва натиск върху Турция да не активира своите системи за ПВО С-400, произведени от Русия.\r\nОсвен това Турция обвини Франция във възпрепятстване на предишните ѝ опити за придобиване на SAMP/T, система за противовъздушна отбрана, направена от европейската компания Eurosam. „Всяко нежелание на Запада да споделя технологиите по политически причини би ни накарало да търсим алтернативни технологии в страни, с които нямаме политически проблеми“, заяви служител в турския военно-промишлен комплекс, запознат с усилията на Анкара за придобиване на системи за противовъздушна отбрана. „Най-вече включително Русия“. Той отказа да обсъжда специфики относно състоянието на преговорите за С-500 с Русия, но каза: „Всичко върви добре, както е планирано“.\r\nПрипомняме, че Русия обяви на 28 декември, че ще започне предварителни изпитания на своите най-нови системи за ПВО, С-500 „Прометей“, през 2020 година. През май 2018 година направи първия пуск на ракети „земя-въздух“ от С-500. Очаква се платформата да има максимален обсег от 600 километра срещу балистични ракети и 500 километра при други въздушни заплахи. С-500 ще може да открие и унищожи едновременно до 10 балистични хиперзвукови цели, които летят със скорост от около 11 000 мили/ч до 16 000 мили/ч.     Очаква се С-500, който има максимален обхват от 3500 километра, също така да може да проследява и унищожава балистични ракети. Проектирани са да бъдат мобилни, а касетите за изстрелване са монтирани на 10-колесно задвижване на военно камионно шаси BAZ-69096.\r\n„В Анкара е взето решение да стигнем колкото е възможно по-далеч в придобиването на руски технологии, докато западните съюзници продължават да ни лишават от подобни технологии“, заяви високопоставен турски дипломат, ангажиран с въпросите на сигурността. „И това включва новата система С-500“.\r\nМиналата година Турция получи, като част от сделка за 2,5 милиарда долара, първата си партида от руската система С-400, съдържаща две батареи, въпреки опасенията на съюзниците от НАТО. В отговор Вашингтон прекрати партньорството с Турция в ръководената от многонационална програма за производство на F-35. помоли Турция да не активира системата С-400, но Анкара продължава да действа в посока пускането ѝ през тази година.    „Ние не ги купихме (С-400), за да ги държим в складовете“, заяви турският външен министър Мевлют Чавушоглу в отговор на американския натиск. През май турският президент Реджеп Тайип Ердоган отбеляза, че сделката за С-500 вероятно ще бъде под формата на съвместно производство.\r\nПрез декември министърът на отбраната на Турция Хулуси Акар коментира, че Анкара и Москва са в процес на преговори за втора сделка за С-400, отбелязвайки, че Турция се стреми към съвместна продукция, трансфер на технологии и право на износ към трети страни при всяка нова сделка за С-400.   Също миналия месец Исмаил Демир, ръководител на турската дирекция за отбранителна индустрия, потвърди, че Анкара все още се интересува от закупуването на системата Patriot.\r\nТурция също води преговори с френско-италианската компания Eurosam за съвместно производство на системата за ПВО SAMP/T в партньорство с контролирания от държавата специализиран в електрониката концерн Aselsan и производителя на ракети Roketsan.\r\nДемир обаче обвини Франция на 7 януари, че възпрепятства усилията на SAMP/T. Той каза, че френското правителство възпрепятства напредъка по потенциална сделка след започналата през октомври военна операция на Турция в Северна Сирия.   „Сега сме на етап проучване на дефинициите. Франция има негативно отношение към следващата фаза. Това създава проблеми за придвижването дори с една стъпка напред“, обясни Демир. „Ако това отношение продължи, ще продължим с другия партньор Италия“. \r\nТурция и Eurosam подписаха в началото на 2018 г. предварителна, 18-месечна сделка за проучване на съвместната продукция на национална турска система за ПВО, основана на SAMP/T.   От 2000-те години Турция се опитва да изгради собствена система за противовъздушна отбрана на далечни разстояния, но и досега няма напредък. Едва през октомври 2019 г. първата местна система за противовъздушна отбрана за цели на малка височина, Hisar-A, успешно премина теренни тестове. Системата, произведена от Aselsan и Roketsan, сега ще попадне в серийно производство с планирана доставка през 2021 година.\r\nHisar-A осигурява защита срещу множество цели във въздуха поради своята способност за вертикално изстрелване. Системата е монтирана на самоходно бронирано превозно средство и може да бъде напълно автономна с помощта на 3D радари, комплект с електрооптичен сензор и управление на огъня. Използва се за защита на военни бази, пристанища, летища и мобилни войски. Системата може да сваля самолети с неподвижно и роторно крило, дронове, крилати ракети и ракети въздух-земя. \r\nAselsan и Roketsan също разработват Hisar-O, версията за средна височина. Очаква се да влезе на въоръжение в турската армия през 2022 година. \r\nСистемата Hisar-O е съставена от наземна станция и три батареи, всяка от които разполага с достатъчно количество пускови установки, ракети, радари, системи за командване и управление и комуникация и друго оборудване за поддръжка.\r\nКогато се комбинират, Hisar-A и Hisar-O ще предоставят на Турция възможността да унищожава заплахи на ниска и средна надморска височина. Програмата Hisar включва разработването и производството на два вида наземни системи и самата ракета, която се проектира да бъде изстрелвана от самоходна система или бронирано колесно превозно средство. ", "date": "2020.01.16", "title": "Нежеланието на Запада да споделя технологии тласка Турция в орбитата на Русия"}
{"url": "https://www.actualno.com/asia/diplomatichesko-naprejenie-mejdu-turcija-i-egipet-news_1424669.html", "text": "      Временно управляващият посолството на Турция в Кайро е бил извикан на разговор в Министерството на външните работи на Египет, съобщи РИА Новости. Поводът е критиката на Анкара по адрес на Кайро заради задържания сътрудник на Анадолската информационна агенция.      Вчера египетската полиция е обискирала офиса на сътрудника в Кайро и е арестувала четирима служители, сред които и един турски гражданин. Турското външно министерство осъди категорично ареста, предаде БГНЕС.   „Националните сили за сигурност задържаха един от турските комитети на електронни медии като част от усилията за разкриване плановете на терористичната група \"Мюсюлмански братя” и подкрепящите я държави да навредят на страната (Египет - ред.) и да разрушат нейните устои”, се казва в разпространено по-рано заявление на Министерството на вътрешните работи на Египет.\r\nОт там съобщават, че са задържани четирима членове на този „комитет”, единият от които е турски гражданин, а останалите трима са членове на „Мюсюлмански братя”. Комитетът е действал под прикритието на изследователски център, създаден от „Мюсюлмански братя” с подкрепата на Турция.  Той е изготвял „негативни съобщения, съдържащи невярна и измислена информация за политическата и икономическата ситуация, както и относно обстановката в областта на сигурността и правото” в Египет. Тази информация след това е била предавана в щаб-квартирата на агенцията в Турция.\r\nТурско-египетските отношения се влошиха след свалянето на президента Мохамед Морси през юли 2013 г. и последвалите кръвопролития и сблъсъци. Турският президент Ердоган осъди действията на египетските военни спрямо привържениците на сваления президент.   През август 2013 г. Анкара и Кайро отзоваха своите посланици за консултации, след което Египет обяви турския посланик за persona non grata, а Турция на свой ред направи същото по отношение на египетския посланик.     ", "date": "2020.01.16", "title": "Дипломатическо напрежение между Турция и Египет "}
{"url": "https://www.actualno.com/society/terzijski-api-am-struma-e-prioriteten-obekt-dejnostite-ne-sa-preustanoveni-news_1424671.html", "text": "      АМ „Струма“ е приоритетен обект, дейностите не са преустановени. Това каза председателят на УС на Агенция „Пътна инфраструктура“ Георги Терзийски в ефира на bTV. „Отново искам да подчертая – няма отказ от финансиране. Може да започне след ново подаване на апликационна форма и осигуряване на финансиране. Ако искаме да бъде финансирано през този програмен период, то до края на 2020 г. ние трябва да подадем апликационна форма. Но искам да подчертая, че дейностите, съпътстващи апликационната форма не са преустановени. Дейности имам предвид – избор на изпълнители, строителство и надзор, процедурите и в момента се извършват от Агенцията и ние не сме ги преустановили именно с цел осигуряването на финансирането веднага да стартира“, каза Георги Терзийски.      На въпрос на водещата имаме ли възможност ние сами да финансираме участъка на АМ „Струма“ в Кресненското дефиле, Георги Терзийски отговори: „Такава възможност ние не разглеждаме. За нас неслучайно и заявихме – АМ „Струма“ е приоритетен обект, защото особено в този участък статистиката е черна. За 10 г. имаме над 530 тежки пътно-транспортни произшествия с над 230 загинали и тежко пострадали.“   Терзийски беше категоричен, че не е имало нарушение на европейските директиви и ЕК не е коментирала нарушения на европейските директиви. Единствено е коментират графикът по отношение на изпълнението на проекта и то е средата на 2027 г.\r\nПопитан как ще изглежда участъкът от АМ „Струма“ през Кресненското дефиле Георги Терзийски отговори: „В момента избраният вариант е ново платно на изток от сега съществуващия път, нов път който ще бъде в посока София и рехабилитация на съществуващия път Е-70, на трасето в посока Кулата – това е избраният вариант. Трасето на Е-79, разбира се рехабилитирано в габаритите на магистрален път ще бъде платното в посока Кулата. Като освен рехабилитацията, ще бъдат извършени съответните смекчаващи мерки по отношение на местообитания – водостоци с цел да могат да преминават земноводни и дребни бозайници под пътното платно, мрежи за птици. Всичко това е планирано и ще бъде изпълнено априори, разбира се доколкото е възможно да бъде направено без да бъде затварян пътят, защото той е безалтернативен, за да можем да отговорим още по-прецизно на препоръките на Комисията, допълни още Георги Терзийски.   ", "date": "2020.01.16", "title": "Терзийски, АПИ: АМ \"Струма\" е приоритетен обект, дейностите не са преустановени"}
{"url": "https://www.actualno.com/society/vremenno-e-ogranicheno-dvijenieto-po-pytja-veliko-tyrnovo-drjanovo-news_1424674.html", "text": "      Временно се ограничава движението по път I-5 Велико Търново – Дряново в района на Присовски завои поради завъртял се ТИР. Това съобщиха от пресцентъра на АПИ.      Шофьорите на всички МПС изчакват на място.    ", "date": "2020.01.16", "title": "Временно е ограничено движението по пътя Велико Търново – Дряново "}
{"url": "https://www.actualno.com/europe/iran-trjabva-da-izplati-kompensacii-na-blizkite-na-zaginalite-v-samoletnata-katastrofa-news_1424678.html", "text": "       трябва да проведе щателно разследване на катастрофата на украинския самолет близо до Техеран и да изплати компенсации на близките на загиналите пътници. Това гласи текстът на съвместното заявление на петте държави, чиито граждани бяха на борда на самолета, съобщи РИА Новости.      Министрите на външните работи на Украйна, Канада, Швеция, Афганистан и Великобритания обсъдиха в Лондон провежданото от разследване.   „ трябва да проведе щателно, независимо и прозрачно международно разследване и да го направи достояние на държавите, чиито граждани загинаха при катастрофата”, се казва в заявлението, като се подчертава, че страните приветстват готовността на иранските власти да сътрудничат.\r\nПо време на пресконференцията петимата външни министри заявиха, че се надяват на тясно сътрудничество на правителството на със следствието.   ", "date": "2020.01.16", "title": "Иран трябва да изплати компенсации на близките на загиналите в самолетната катастрофа "}
{"url": "https://www.actualno.com/sofia/stolichna-obshtina-ochakva-s-53-mln-lv-poveche-sobstveni-prihodi-sled-promjanata-v-danycite-news_1424688.html", "text": "      Столична община очаква с 53 млн. лв. повече спрямо 2019 г. собствени приходи след промяната в данъците. Това обяви заместник-кметът по направление „Финанси и здравеопазване“ на Столична община Дончо Барбалов, предаде репортер на Агенция \"Фокус\".      По план за 2020 г. общият размер на средствата от собствени приходи трябва да бъде 778 млн. лв.   По думите му икономиката на столицата се развива, което е било потвърдено и от повишаването на кредитния рейтинг на града.\r\nОсновните приоритети в бюджета, както беше обявено и преди, се запазват: работа в районите и инфраструктура, училища, детски градини. Още: екология и чистотата на града.  Повече средства ще има и за почистване и миене на улиците. По-големи разходи се очакват в секторите „Здравеопазване“, „Социални дейности“ и „Образование“.\r\n„За образование голяма част са държавно делегирани дейности, ще има 57 милиона лева увеличение за учителски заплати, осигурени от държавния бюджет. В областта на социалните дейности също ще има увеличение на заплатите и възнагражденията. При здравеопазването също има увеличение на общинското финансиране в изпълнение на поетия ангажимент за минимална брутна заплата в здравеопазването – 900 лева“, посочи Барбалов.   В бюджета са предвидени и повече средства за градския транспорт. По думите на зам.кмета миналогодишният бюджет в частта „Ремонти и поддръжка на уличната мрежа“ е изпълнен напълно и очакванията за тази година са същите.     ", "date": "2020.01.16", "title": "Столична община очаква с 53 млн. лв. повече собствени приходи след промяната в данъците"}
{"url": "https://www.actualno.com/europe/evakuiraha-poveche-ot-10-000-choveka-v-moskva-zaradi-anonimni-signali-news_1424693.html", "text": "      Повече от 10 000 човека са били евакуирани от 30 различни обществени сгради в Москва, включително от храма „Христос Спасител”. Причината са анонимни обаждания за „миниране”, съобщава РИА Новости, цитирана от БГНЕС.      Направените проверки не установили наличието на взривни материали, заявиха представители на специалните служби в руската столица.   „Към 20:00 часа (19:00 ч. българско време – бел.ред.) постъпи информация за заложен взрив в 30 обекта. След направената проверка информацията не е потвърдена”, е заявил представител на службите.\r\nПо време на проверката се е наложило да бъдат евакуирани повече от 10 000 човека.   ", "date": "2020.01.16", "title": "Евакуираха повече от 10 000 човека в Москва заради анонимни сигнали "}
{"url": "https://www.actualno.com/society/dannite-za-previsheni-stojnosti-na-seren-dioksid-v-blagoevgrad-sa-nevalidni-news_1424692.html", "text": "      Данните за превишени стойности на серен диоксид от последните два дни в Благоевград са невалидни. Това заявиха от Регионалната инспекция по околна среда и водите в областния център, цитирани от БНТ.      Заради техническа неизправност на анализатора стойности от порядъка между 300 и 500 мг. на кубичен метър са постъпвали в публичната платформа на Изпълнителната агенция по околна среда и водите в реално време, но те не са актуални и няма място за тревога, обясниха специалисти.    ", "date": "2020.01.16", "title": "Данните за превишени стойности на серен диоксид в Благоевград са невалидни "}
{"url": "https://www.actualno.com/society/evrodeputati-idvat-da-proverjat-dali-chsi-i-sydyt-v-bylgarija-pravjat-kakvoto-si-iskat-news_1424583.html", "text": "      Между 24 и 26 февруари мисия на Комисията по петиции към Европейския парламент (ЕП), която ще посети България. Причината – жалби за произвол в работата на частни съдебни изпълнители (ЧСИ) и то като принцип, не просто като частни случаи.      Информацията за предстоящата визита беше оповестена от неправителствената организация \"Солидарност\". Тя беше потвърдена от офисите на евродепутатите Радан Кънев и Андрей Слабаков. Ще има среща с правосъдния министър Данаил Кирилов.   \"Солидарност\" казва, че пред ЕП са подадени 15 петиции за нарушения. Основните твърдения са – осъждат се хора по заповедни производства в закрити съдебни заседания, а ЧСИ работят в нарушение на Закона за частните съдебни изпълнители – по-точно в текста, според който ЧСИ не може да работи едновременно като частен съдебен изпълнител и да извършва търговска дейност, да бъде управител или да участва в надзорни, управителни и контролни органи на търговски дружества. Всъщност, именно първото твърдение води евродепутатите в – за проверка дали в съдебната практика се игнорира европейското право (регламент EO 805/2004 на Европейския парламент и Европейския съвет) в частта на принципа за защита на потребителите и правото им да обжалват съдебно решение.\r\nВ жалба до главния прокурор Иван Гешев, от \"Солидарност\" твърдят, че е практика ЧСИ да оценява ниско дадено имущество и то да бъде купувано от кредитора чрез подставени лица, като става въпрос за случаи, при които всъщност посоченият за длъжник не дължи нищо.  Утре, 17 януари, ще пред приемната на омбудсмана – заради конкретен случай с отнето жилище. ", "date": "2020.01.16", "title": "Евродепутати идват да проверят дали ЧСИ и съдът в България правят каквото си искат"}
{"url": "https://www.actualno.com/balkani/gyrcija-izbira-prezident-na-22-januari-podrobnosti-news_1424589.html", "text": "      В гръцкия парламент следващата сряда /22 януари/ ще се състои първото гласуване за избирането на Екатерини Сакеларопулу за президент на , предаде БГНЕС.      За да бъде Сакеларопулу избрана за държавен глава на първото гласуване, тя трябва да получи 200 гласа от общо 300 депутати в парламента, което означава, че в допълнение към 158 депутати от управляващата \"Нова демокрация\", тя ще се нуждае и от подкрепа от опозиционните партии.   През деня партиите в гръцкия парламент ще проведат заседания, за да решат дали да гласуват „за“ или „против“ Екатерини Сакеларопулу като нов президент на Гърция.\r\nАко тя бъде избрана за държавен глава, това ще бъде първата жена начело на Гърция в новата и най-новата история на страната. Досега винаги президентите и премиерите са били мъже. Нейното избиране не е много сигурно, въпреки че е издигната от управляващата партия; в повечето случаи изборът на държавен глава е плод на компромис между политическите сили.  В момента президент на страната е . Преди него на този предимно церемониален пост бяха:\r\n1. Каролос Папуляс от ПАСОК, който беше начело от страната от 2005 до 2015 г. Той беше един от най-близките съратници на покойния социалистически лидер и премиер Андреас Папандреу и негов външен министър;\r\n2. Константинос Стефанополис, който също изкара два последователни президентски мандата от 1995 – 2005 г. Роден в град Патра, който се слави с това, че дава елита на десницата и армията в Гърция, Стефанополис беше избран за депутат от Нова демокрация, но след това се отцепи, и през 1985 г. създаде партията Демократично обновление. Той беше издигнат за президент от партията „Политическа пролет“ на бившия външен министър и премиер Андонис Самарас, който също се отцепи от „Нова демокрация“ през 1993 г. заради несъгласие с политиката на Атина спрямо Македония. Това стана причина за падането на правителството на любимия премиер на гърците Константинос Мицотакис /1990-1993 г./. Ключова роля за избора на Стефанополус изигра съюзът между управляващата през 1995 г. ПАСОК и националистическата партия на Самарас.       3. Константин Караманлис беше два мандата президент на страната от 1980 до 1985 г. и от 1990 до 1995 г. С неговото име се свързват всички успехи на нашите южни съседи през втората половина на ХХ век, включително приемането през 1979 г. на страната в тогавашната Европейска общност. Той има заслуга за преодоляването на натрупаните с десетилетия проблеми в двустранните българо-гръцки отношения, поддържа приятелски отношения с Тодор Живков. Караманлис е създател на една от двете основни политически сили в страната, която управлява и в момента, - „Нова демокрация“. Той е първият премиер след падането на хунтата на „черните полковници“ през 1974 г. и установяването на трайна демокрация в Гърция.\r\n4. Христос Сардзетакис бе президент на Гърция от 1985 до 1990 г. Консервативен политик, който стана президент с гласовете на управляващите социалисти от ПАСОК по време на втория мандат на Андреас Папандреу /1981-1989 г./. Сардзетакис ще остане в историята като честния юрист, който не се подаде на силните на деня, и през 1964 г. разкри кой стои зад убийството на известния политик, борец за безядрени Балкани, лекар и спортист, - Григорис Ламбракис през 1963 г. в Солун. Убийството става причина за падането на правителството на Константин Караманлис и е пролог към диктатурата на „черните полковници“. Сардзетакис е уволнен от хунтата. През 1969 г. Костас-Гаврас направи филма Z, в който разказа историята на Ламбракис и Сардзетакис. Във филма участваха най-големите звезди на френското и италианско кино. Ролята на лекаря пацифист бе изпълнена от Ив Монтан, а на младия Сардзетакис – Жан-Луи Трентинян. Лентата Z спечели „Оскар“ за чуждестранен филми и имаше голям успех в бокс офиса.\r\n5. За много кратък период от няколко месеца държавен глава през 1985 г. е Йоанис Алеврас.\r\n6. Константинос Цацос, дългогодишен политически съратник на Констанин Караманлис и член на „Нова демокрация“, по професия философ. Той бе начело на Гърция от 1975 до 1980 г.\r\n7. Михалис Стасинопулос е първият демократичен президент на страната след падането на хунтата и обявяването на Гърция за президентска република. Той е член на „Нова демокрация“ и управлява само няколко месеца от 18 декември 1974 до 20 юни 1975 г. След това се отказва от политическия живот.       ", "date": "2020.01.16", "title": "Гърция избира президент на 22 януари  - подробности"}
{"url": "https://www.actualno.com/europe/pazaryt-na-avtomobili-v-evropa-beleji-ryst-news_1424584.html", "text": "      Европейският пазар на автомобили нарасна с 1,2% миналата година, като тласъкът през декември увеличи общия брой на продажбите до 15,3 милиона автомобила, съобщи Европейската асоциация на автомобилните производители (ACEA), цитирана от БГНЕС.      Регулаторните промени стимулираха  скок с 21,7% през декември в сравнение със същия месец година по-рано, съобщиха от секторната асоциация.   През цялата година „Фолксваген“ затвърди мястото си на върха на продажбите на автомобили в ЕС, като показателите на тази компания сочат увеличаване с 3,1%. Групата включва марки „Ауди“, “Порше“ и “Шкода“.\r\nНа второ място е френският автомобилен производител PSA, който притежава „Пежо“, “Ситроен“, “Опел“, „Вокхол“, въпреки че отчита спад от 1,1%.  Френската му конкурентна група „Рено“, която включва марките „Алпин“, „Дачиа“ и „Лада“, третата по големина по европейски продажби, има увеличение с 1,1% за цялата година, показват данните на ACEA. ", "date": "2020.01.16", "title": "Пазарът на автомобили в Европа бележи ръст "}
{"url": "https://www.actualno.com/showbusiness/poli-genova-se-razgoli-snimka-news_1424613.html", "text": "      Поли Генова изненада феновете си, като качи секси снимка в социалните мрежи. На кадъра 32-годишната певица, която роди миналия април, е облечена само в бяла риза и деликатно показва част от бюста си.       Генова сподели и как е успяла да влезе във форма след раждането. Изпълнителката отрече невярната информация, която циркулира в интернет.\r\n\"Единствената диета, която спазвам се казва Даниел и, повярвайте ми, е много ефективна... Всичко останало, което напоследък се тиражира и четете, НЕ Е ИСТИНА и може да навреди на здравето ви.\"  Поли стана майка на 12 април 2019. Баща на сина ѝ Даниел е Джоузеф Шардън, който също се занимава с музика. Тъй като тя твърдо иска да отгледа детето си в , той се е преместил тук. ", "date": "2020.01.16", "title": "Поли Генова се разголи (СНИМКА)"}
{"url": "https://www.actualno.com/society/barekov-prizna-che-e-potyrsil-prokuraturata-sled-kato-evrokom-go-osvobodi-news_1424595.html", "text": "       Телевизия \"Евроком\" се сблъска с нов проблем. Причината – подаден от бившия евродепутат Николай Бареков сигнал до прокуратурата срещу телевизията.      За подаването на сигнала съобщи гражданско движение \"Боец\". Според неправителствената организация, той бил подаден с цел държавното обвинение да влезе на проверка в \"Евроком\" и да парализира работата на медията. Бареков не пропусна да потвърди новината в частта ѝ за сигнал – във Facebook. Сигналът е за \"незаконно финансиране\", но не става ясно какво включва това определение. Интересното е, че Бареков обяснява сигнала с \"едностранно\" решение на \"Евроком\" да спре предаването му “Бареков и Байрактаров без цензура”. При претенция по договор между два търговски субекта, която се явява гражданска, прокуратурата не би трябвало да вземе отношение, а директно да се отиде на съд, ако няма разбирателство за споразумение.  Според Бареков, обаче, имало \"последващо престъпление\". \"Всъщност ръководството на \"Евроком\" запуши нашите усти и нашите гласове за разкриване на грандиозни корупционни схеми и политически машинации и измами\", обяснява той защо се е обърнал към прокуратурата. Бареков не уточнява какво точно криминално престъпление счита че е прекратяването на договорни отношения и при този аспект на нещата. А каква е поредната акция на \"Боец\" и дали тя е изцяло безкористна - преценете сами в !     ", "date": "2020.01.16", "title": "Бареков призна, че е потърсил прокуратурата след като \"Евроком\" го освободи"}
{"url": "https://www.actualno.com/europe/mladite-se-strahuvat-ot-jadrena-ataka-prez-sledvashtite-10-godini-news_1424579.html", "text": "      Повече от половината от поколението на хилядолетието се страхуват, че ще има някъде по света през следващото десетилетие, показва проучване на Червения кръст.      Около 47% от анкетираните  16 000 млади хора също вярват, че е по-вероятно или не, че през живота им ще има трета световна война, предаде БГНЕС.   \"Младото поколение изглежда смята, че катастрофалната война е истинска вероятност за живота им\", казва в предговора на доклада Петер Маурер, президент на базирания в Женева Международен комитет на Червения кръст.\r\nВ проучването участваха хора на възраст между 20 и 35 години - както от разкъсани от войната страни като Афганистан и Сирия, така и до голяма степен в мирни страни като Великобритания и Франция.  Червеният кръст използва онлайн панели, интервюта лице в лице и телефонни интервюта, за да анкетира хора в 16 държави.\r\nНай-поразителен резултат дойде в отговор на въпроса: \"Според вас, колко вероятно или малко вероятно е да бъдат използвани във войни или въоръжени конфликти по света в рамките на следващите 10 години?\"   Около 54 процента казаха, че смятат, че вероятно такива оръжия ще бъдат използвани.    МКЧК заяви, че проучването разкрива и някои \"тревожни тенденции\", като отговорите, които са получили на въпроса: \"Според вас, изтезанието на пленените вражески бойци е допустимо при някакви обстоятелства или това никога не е приемливо?\"\r\nОколо 41% са заявили, че ще подкрепят изтезанията при някои обстоятелства.\r\nИ само 54 процента са чували за Женевските конвенции, договорени през 1949 г. за защита на военнопленници и цивилни във военно време. Конвенциите отразяват желанието за недопускане отново  на ужасите на Втората световна война.   Маурер каза, че резултатите също разкриват \"тревожно приемане на дехуманизиращ език или действия спрямо възприемани като  или истински\" врагове \", което преобладава в епоха на фалшиви новини, дезинформация и поляризирани гледни точки\". ", "date": "2020.01.16", "title": "Младите се страхуват от ядрена атака през следващите 10 години"}
{"url": "https://www.actualno.com/europe/ep-vlosheno-e-systojanieto-na-pravovata-dyrjava-v-ungarija-i-polsha-news_1424590.html", "text": "      Дискусиите на с и все още не са довели до това тези държави да се приведат в съответствие с ценностите, на които се основава ЕС, предупреди Европейския парламент(ЕП).      В резолюция, приета с 446 гласа „за“, 178 „против“ и 41 гласа „въздържал се“, евродепутатите отбелязват, че докладите и изявленията на Комисията, ООН, ОССЕ и Съвета на Европа показват, че „положението и в Полша и в Унгария се е влошило след задействането на член 7, параграф 1“.   Евродепутатите посочват, че изслушванията, организирани от Съвета, не са редовни, нито структурирани. Те призовават Съвета да оправи конкретни предложения към въпросните държави членки, както и да посочи срокове, за да се гарантира зачитането на правото на ЕС.\r\n“Неефективното използване от страна на Съвета на член 7 продължава да подкопава целостта на общите европейски ценности, взаимно доверие и доверието в самия Европейски съюз като цяло“, посочва ЕП.  Текстът призовава Комисията да използва всички налични инструменти за справяне с очевидния риск от тежко нарушение от страна на Полша и Унгария на общите ценности, като ускорените производства за установяване на нарушения и заявленията за обезпечителни мерки пред Съда на ЕС. \r\nЕвродепутатите изразяват недоволство, че не им е било позволено да участват в изслушванията, дори след задействането на процедурата по член 7 от страна на Парламента относно Унгария. Те настояват да им се даде възможност да представят официално мотивираното си предложение пред Съвета.   В заключение, резолюцията подчертава „непосредствената необходимост“ от механизъм на ЕС за демокрацията, принципите на правовата държава и основните права, както предложи Парламента. Това трябва да бъде под формата на ежегодна независима оценка при равни условия, при спазването от страна на всички държави членки на ценностите посочени в член 2 на Договора за Европейския съюз.    През септември 2018 г. Парламентът призова за действие от страна на Съвета на ЕС за предотвратяване на извършването на нарушение на основополагащите ценности на ЕС в Унгария. Основните опасения на евродепутатите бяха свързани с независимостта на съдебната система, свободата на изразяване, корупцията, правата на малцинствата, както и ситуацията с мигрантите и търсещите убежище лица.\r\nВ случая с Полша, Европейската комисията поиска действие от страна на ЕС през декември 2017 г. предвид констатираните заплахи за независимостта на съдебната система. В резолюция, приета през март 2018 г., Европейския парламент се съгласи с Комисията относно риска, който съществува за правовата държава в Полша. \r\nНа по-късен етап Европейският съвет може да реши с единодушие и с одобрението на Парламента, че има сериозно и системно нарушение на принципите на правовата държава, демокрацията и основните права. Това може в бъдеще да доведе до санкции, като суспендирането на правото на глас в Съвета.   Министрите на ЕС са организирали две изслушвания с унгарското правителство, през септември 2019 г. и декември 2019 г. Полските власти са се защитавали пред Съвета на ЕС три пъти, между юни и декември 2018 година. ", "date": "2020.01.16", "title": "ЕП: Влошено е състоянието на правовата държава в Унгария и Полша"}
{"url": "https://www.actualno.com/africa/45-mln-dushi-v-afrika-gladuvat-news_1424594.html", "text": "      Близо 45 млн. души в Южна спешно имат нужда от подпомагане с храни в резултат на суша, наводнения и икономически трудности, съобщиха от ООН.      „Кризата с глада е с измерения, които преди не сме виждали и има доказателства, че ще се влоши\", гласи изявление на регионалния директор на Световната програма за храните (WFP) Лола Кастро.   Агенцията предупреди, че е осигурила само 205 милиона долара от необходимите ѝ 489 милиона долара, . Семействата в региона вече пропускат хранене, взимат децата си от училище, продават ценни активи и изпадат в дългове.\r\nВ Южна Африка като цяло - където температурите се повишават два пъти по-бързо от останалия свят - хората преживяват най-тежката суша от 35 години насам, сочат данни на ООН, предаде БГНЕС.  Ниският растеж, нарастващото население, сушата и наводненията се комбинират, за да влошат хранителната несигурност в региона.\r\n\"Ако не получим необходимото финансиране, няма да имаме друг избор, освен да помогнем на по-малко от най-нуждаещите се и с по-малко\", каза Кастро.   Най-тежко засегнатите страни са Есватини, Лесото, Мадагаскар, Малави, Мозамбик, Намибия, Замбия и Зимбабве.    Почти половината от 15 милиона души в Зимбабве живеят в състояние на хронична хранителна несигурност, казват от ООН. ", "date": "2020.01.16", "title": "45 млн. души в Африка гладуват"}
{"url": "https://www.actualno.com/pleven/obshtina-pleven-opredeli-budjeta-za-2020-g-news_1424571.html", "text": "      Общият размер на Бюджета на Община Плевен за 2020-а е 111 647 548 лв. В тази сума предвидените приходи за държавни дейности са 72 010 321 лв., а планираните местни приходи – 39 637 227 лв . Това е записано в публикувания проект за Бюджет на Община Плевен за тази година, който ще бъде подложен на обществено обсъждане на 22 януари от 17,30 ч. в плевенската зала „Гена Димитрова“. След това той ще бъде внесен за одобрение на февруарската сесия на Общинския съвет.      Авторите на проектобюджета подчертават, че при изготвянето му са отчетени характерните икономически тенденции за региона. Проектът е съобразен с принципите, които общинската управа има намерение да включи в програмата си за мандат 2019-2023 година, целяща изпълнението на пет приоритета:           Най-големите разходи за делегирани от държавата дейности през годината ще бъдат за образованието - 48 151 494 лева. За здравеопазване - 4 958 604 лева, за общинската администрация - 3 414 100 лева, за култура - 3 236 430 лева, за социални грижи - 2 986 687 лева, за отбрана и сигурност - 334 319 лева.\r\nРеализирания преходен остатък към 31 декември 2019-а за делегираните от държавата дейности е 8 168 553 лева.\r\nВ разходите за местни дейности и дофинансиране на делегирани от държавата дейности са предвидени 8 266 131 лева за капиталови разходи. Заложени са средства за укрепване на сградата на Художествена галерия „Илия Бешков“, за основен ремонт на общински пътища, за разширяване на гробищния парк „Чаира“ и изграждане на алеи в него, за детска площадка в град Славяново, за основен ремонт на улици и др.    ", "date": "2020.01.16", "title": "Община Плевен определи бюджета за 2020 г."}
{"url": "https://www.actualno.com/pleven/plevenskijat-kmet-pozdravi-stoletnicata-vesa-shipkovenska-za-rojdenija-j-den-news_1424604.html", "text": "      Плевенският кмет Георг Спартански гостува на своята съгражданка Веса Шипковенска, която навърши 100 години на 14 януари. Градоначалникът поздрави домакинята за вековния юбилей й връчи сумата от 500 лв., определена с решение на Общинския съвет.      Столетничката има голяма челяд – четири деца, петима внуци и петима правнуци. Споделя, че стигнала до преклонна възраст благодарение на обичта и грижите на своите близки. Хапва от всичко и не спазва специален режим. Преди да се пенсионира работила в някогашния плевенски завод „Васил Коларов“ - целият й трудов стаж минал там. Не страда от сериозни заболявания, въпреки че преди 5 години претърпяла операция за смяна на две стави, съобщиха от общинската управа.    ", "date": "2020.01.16", "title": "Плевенският кмет поздрави столетницата Веса Шипковенска за рождения й ден"}
{"url": "https://www.actualno.com/smolyan/chepelare-otbeljaza-142-godini-ot-svoeto-osvobojdenie-news_1424586.html", "text": "      Днес, 16-ти януари, Чепеларе чества своето освобождение. На този ден преди 142 години чепеларци посрещат руските войски и най-сетне настъпва дългоочакваната и изстрадана свобода.      Тържеството се проведе пред паметната плоча, поставена на мястото, където са посрещнати руските войски през 1878 г. Отец Апостол Аролски отслужи заупокойна молитва в памет на загиналите във войната за Освобождението, а признателните чепеларци поднесоха венци и цветя пред паметната плоча. В 12 часа шествието се отправи към паметника на Капитан Петко войвода, където празнични слова произнесоха кметът на община Чепеларе Боран Хаджиев и областният управител на Смолян Недялко Славов.  Венци и цветя поднесоха официалните лица, както и от Народно читалище“Родопска искра – 1880“, ОДК, учениците от СУ „Васил Дечев“, от ПГ СГСТ „Н.Й.Вапцаров“, СУ “Олимпийски надежди“, както и най-малките от Детската градина в Чепеларе. ", "date": "2020.01.16", "title": "Чепеларе отбеляза 142 години от своето освобождение"}
{"url": "https://www.actualno.com/asia/zagrijena-za-ivicata-gaza-finlandska-deputatka-arestuvana-v-izrael-news_1424617.html", "text": "      Финландската депутатка Ана Контула беше арестувана заедно с други членове на международна група за правата на човека, след като се опита да премине през граничната ограда между и , съобщи „Хелзинки таймс“.      Състояща се от пет души група, част от групата „Газа 2020 Прекъсване на обсадата“, се опита да привлече вниманието към в Газа, преминавайки през бариерата, твърди Контула.   Депутатката е била задържана от израелските власти  в ареста повече от 10 часа. Парламентарен сътрудник на Контула заяви, че властите се опитвали да я принудят да подпише изявление, с което признава повдигнати срещу нея обвинения, включително за възпрепятстване на  разследването и застрашаване на  обществената безопасност. Контула отказала, съобщи в.“Джерузалем пост“.\r\nДепутатката също се опитвала да привлече вниманието към търговията с оръжие между и Израел. Контула призова Финландия да спре покупките на оръжие от израелските компании, за да спре да подкрепя нарушенията на правата на човека в Газа и бариерата на Западния бряг.  \"Финландия подкрепя заинтересованите страни, които се възползват от продължаващата окупация и военна дейност от Израел\", каза Контула. \"С придобиването на оръжейни системи от Израел Финландия също се възползва от развитието на технологията за оръжие, осъществявана в окупираните райони.\" ", "date": "2020.01.16", "title": "Загрижена за Ивицата Газа финландска депутатка арестувана в Израел "}
{"url": "https://www.actualno.com/crime/biljana-petrova-nie-s-ivancheva-sezirahme-prokuraturata-za-imotnata-izmama-s-brak-s-myrtvec-news_1424490.html", "text": "      Сигналът с в центъра на София, по който вече има арестувани, е подаден от бившата зам.-кметица на „Младост“ Биляна Петрова и бившата кметица на „Младост“ Десислава Иванчева. Това твърди самата Петрова в съобщение до медиите.      По думите на Петрова, измамата била  за парцели и апартаменти в центъра на София, повечето около „Руски паметник“, на обща стойност по пазарни цени от над 2 млн. лева. Но схемата се разплела заради вписване на акт за граждански брак, сключен между двама българи в Русия – още през 2017 година.   \"Помня тази история, защото е като сценарий за филм – в нея са вплетени пари, смърт и верни приятели, на които жената е разчитала в края на живота си (след като е загубила съпруг и дете) и на тях е завещала всичко.  В рамките на шест месеца Лиляна М. губи съпруга си и единствената си дъщеря. Остава сама без роднини и с няколко апартамента и земи в центъра на София. С помощта на приятелите си, театъра и разходки сред природата продължава да живее. След пет години  пред нотариус завещава всички имоти на своите приятели. На следващата година изчезва по време на круиз. Тялото ѝ не е намерено, но в каютата има предсмъртно писмо. Затова смъртта ѝ е обявена след 3 години. Малко след това в район Младост постъпиха документи за вписване на граждански брак между нея и друг българин, сключен в Русия. Документите имат всички заверки. След няколко месеца обаче получихме данни от приятелите на Лиляна М., че в Русия такъв брак не е сключван\", разказва Петрова.\r\nСлед това Петрова и Иванчева подават сигнал до прокуратурата, като в съобщението до медиите е пратено сканирано копие и на сигнала. \" До ареста ни след 4 месеца не беше получен никакъв отговор, че прокуратурата е свършила някаква работа\", твърди Петрова и добавя, че били подавали сигнали до държавното обвинение за \"десетки имотни измами\". Тя вижда съобщението за арести по случая с \"руския брак\" като \"ремонт на репутацията\" на главния прокурор Иван Гешев.   ", "date": "2020.01.16", "title": "Биляна Петрова: Ние с Иванчева сезирахме прокуратурата за имотната измама с брак с мъртвец"}
{"url": "https://www.actualno.com/society/mzhg-afrikanskata-chuma-v-azija-vlijanie-na-cenite-na-mesoto-news_1424489.html", "text": "      По данни на Системата за агропазарна информация (САПИ) за пазара на у нас за 2019 г. средната изкупна цена е 2,82 лв./кг живо тегло. Наблюдава се покачване на ценовите стойности, под влияние на развитието на европейския пазар, както и вследствие на негативния ефект от възникването на огнища на в , съобщиха от МЗХГ.      По-чувствително е покачването на средните изкупни цени на угоени прасета в последните 2 месеца на 2019 г. Покачването на цената през декември 2019 г. достига до 32,1% спрямо цената през декември 2018 г. Стойностите варират за различните области, като по-слабо изразено е в и , например, с 4,9%, докато в достига 43,4%.   Данните показва, че при търговията на едро и на дребно със свинско месо също има повишение на средните цени. Увеличението на средногодишните цени на едро и дребно в сравнение с 2018 г. е с между 3,6% и 8,5%. За м. декември 2019 г. промяната спрямо година по-рано е между 23,7% и 32,8% за различните разфасовки.\r\nПо-слабо изразено е покачването при предлагането на дребно в магазинната мрежа. Различните видове разфасовки свинско месо са поскъпнали през декември 2019 г. спрямо декември 2018 г. с 5% в до близо 41% в за свинския бут, и от 10,6% в и до 32,4% във за свински врат.  Изменението в страната е по-бавно на фона на общите промени в пазарната ситуация на Общия европейски пазар. Тенденциите са под влияние на световната конюнктура на пазара със свинско месо. Основен фактор за нарастването на цените на свинското месо в з, а оттам и в е засиленото търсене от . Най-големия потребител на свинско месо в световен мащаб е Китай, чието поголовие от свине е засегнато от АЧС. Избухването на Африканската чума по свинете в Азия оказва силно влияние върху пазарите на месо. В краткосрочен план, значителното увеличение на търсенето на месо в Китай се очаква да доведе до пренасочване на търговията към Китай, особено за свинското месо, но също така и за други видове месо. Това ще продължи да оказва натиск за повишение на цените на свинското месо както на световния, така и на европейския пазар.\r\nПо данни на , от втората половина на м. март 2019 г. насам се наблюдава увеличение на средните цени на свинското месо в Европейския съюз. Среднопретеглената изкупна цена на окачествено свинско месо от клас „Е” средно за целия ЕС за м. ноември 2019 г. е 186,4 евро за 100 кг кланично тегло, което е с 39% по-висока цена спрямо тази от януари 2019 г. Най-голямо увеличение на годишна база се отбеляза в и – с близо 66%. През първите десет месеца на 2019 г. общият експорт на свинско месо от ЕС за трети страни нараства със 17,5% спрямо същия период на 2018 г., възлизайки на близо 3,9 млн. тона. Това се дължи основно на ръст в износа за Китай с 63,4%, до 1,8 млн. тона.   Прогнозата на ЕК е тенденцията  на покачване  на цените да продължи и през 2020 г., като те могат да паднат рязко в зависимост от скоростта на възстановяване на китайското производство и доколко ще нарасне производството в конкуренти на ЕС като , и .     ", "date": "2020.01.16", "title": "МЗХГ: Африканската чума в Азия влияние на цените на месото "}
{"url": "https://www.actualno.com/asia/ruhani-iran-iska-dialog-sys-sveta-i-e-protiv-vojna-news_1424463.html", "text": "      Президентът на заяви, че диалогът със света остава \"възможен\", въпреки високото напрежение със , и подчерта, че Техеран работи ежедневно \"за предотвратяване на военна конфронтация или война\", цитира АФП.       атакува военни цели на в Ирак на 8 януари, за да отмъсти срещу целенасоченото убийство от Вашингтон на ключов ирански генерал пет дни по-рано в Багдад. Това се случи в момент на остър спор за ядрената програма на Иран.   \"Правителството работи ежедневно за предотвратяване на военна конфронтация или война\", каза президентът Хасан Рухани в телевизионна реч и добави, че диалогът с международната общност е труден, но остава \"възможен\". ", "date": "2020.01.16", "title": "Рухани: Иран иска диалог със света и е против война "}
{"url": "https://www.actualno.com/starazagora/zapochva-kandidatstvaneto-za-prehod-kym-alternativni-formi-za-otoplenie-v-stara-zagora-news_1424454.html", "text": "      Кандидатстването по пилотната фаза за преход към алтернативни форми за отопление на домакинствата в Стара Загора ще се осъществява , съобщават от пресцентъра на общинската администрация.      Интегрираният проект LIFE17 IPE/BG/000012 - LIFE IP CLEAN по Програма LIFE на Европейския съюз цели да се намали количеството на фините прахови частици (ФПЧ), които са основен проблем на качеството на въздуха в България.   По на проекта се предвижда да бъдат подменени отоплителните уреди на . Одобрените кандидати за участие ще получат Демонтажът на съществуващото, работещо на дърва/въглища, изнасянето му, както и предаването му за рециклиране също ще са безплатни.\r\nПилотната схема предвижда и на доставените и монтирани нови уреди, при условие, че одобреният кандидат спазва изискванията за правилна експлоатация, поддръжка и годишна профилактика. Заложен е и годишен технически профилактичен преглед на доставеното ново отоплително оборудване - еднократно в периода след първия отоплителен сезон и преди втория. Одобрените ще получат и инструкции за експлоатация и поддръжка и ще бъдат обучени при доставката.  Всички останали разходи - изграждане/ремонт на вътрешна инсталация за отопление на водна риза, разходи за изграждане и присъединяване към външна инсталация за свързване към централната газопреносна мрежа, както и други разходи, свързани с газификацията на имота, са за сметка на кандидата. \r\nВ подробно са описани всички изисквания, на които трябва да отговарят кандидатите, необходимите документи, критериите за оценка и класиране, както и цялата необходима информация.   Подаването на документите за кандидатстване ще се извършва на адрес: гр. Стара Загора, бул. „Цар Симеон Велики“ 107, партер. Гражданите могат да задават въпроси по електронен път и на следния адрес:     Одобрените за участие в пилотната схема за прогнозната дата за сключване на договора, която зависи от графика на доставка на отоплителните уреди, ще бъдат своевременно информирани. Целта е сключването на договорите да се осъществи преди началото на отоплителния сезон. \r\nЗамърсяването на въздуха с ФПЧ най-често е резултат от използването на твърдо гориво за битовото отопление през зимата и емисиите на вредни вещества от автомобилния транспорт. Проектът предвижда в Стара Загора да се подменят отоплителните уреди на 1037 домакинства, което ще се извърши в две последователни фази. ", "date": "2020.01.16", "title": "Започва кандидатстването за преход към алтернативни форми за отопление в Стара Загора"}
{"url": "https://www.actualno.com/crime/jenata-na-zapodozrenijat-za-vzriva-vyv-varna-e-podavala-jalba-za-domashno-nasilie-news_1424517.html", "text": "      Една жалба за домашно насилие е подадена от жената, с която е живеел , заподозрян за взрива на апартамент в блок 302 на варненския район „Владислав Варненчик“. Това коментира зам.-началникът на ОДМВР Варна Андрей Ангелов, предаде репортер на Радио „Фокус“ – Варна . Той посочи, че Димитров е съжителствал на семейни начела с жената близо 20 години, като до момента е подаден само една жалба, на 22-ри декември 2019-та.      „Става въпрос за случай, който е известен на органите на реда от 14 декември миналата година. По данни на съпругата, прибирайки се на нея и е нанесен побой. Тя обаче не подава жалба.   Тя е подадена 22 декември в прокуратурата, под давлението на нейния син. Оттам жената си вади и медицинско, което потвърждава нейната версия.\r\nСъдебния лекар е заявил, че е нанесена лека телесна повреда, отнасяща се във временно разстройство на здравето, неопасно за живота.  С решение на съда бившата съпруга на Веселин Димитров е настанена в защитено жилище. Освен това съдът нарежда Димитров да напусне общото им жилище, което е собственост на съпругата му.\r\nРешението на съда е от 6 януари, като при органите на реда отива на 7 януари.   „До 13 януари той не е напуснал. Наш служител се е свързал с Веселин Димитров още при издаването на решението. Същият заявява, че не е в града. Разбират се на 15 януари, т.е. вчера, да се яви в районното управление на МВР, като е казал, че от негова страна няма да има проблем относно напускането на жилището, но така и не се е случило\", каза още Андрей Ангелов.     ", "date": "2020.01.16", "title": "Жената на заподозреният за взрива във Варна е подавала жалба за домашно насилие"}
{"url": "https://www.actualno.com/sciencelogy/cenzurata-v-internet-kyde-e-bylgarija-news_1424375.html", "text": "      Почти 54% от световното население (4,1 милиарда души) използва интернет. Това е нашият източник за бърза информация, забавления, новини и социални взаимодействия. Но къде в света гражданите могат да се радват на равен и открит достъп до интернет – и дали навсякъде?      Оказва се, че е доста свободна държава що се отнася до достъпа до интернет.   В ново проучване на , цитирано от БГНЕС, се правят сравнения по държави, за да се установи кои държави налагат най-строгите интернет ограничения и къде гражданите могат да се ползват с най-голяма свобода онлайн. Това включва ограничения или забрани за торенти, порнография, социални медии и VPN и ограничения или тежка цензура на политическите медии. В проучването се оценява всяка държава по пет критерия, като всеки носи по две точки. Една точка се дава ако съдържанието - торенти, порнография, медии,  социални медии, VPN мрежи - е ограничено, но достъпно, и две точки, ако е  забранено изцяло. Колкото по-висок е резултатът, толкова повече  цензура.\r\nВъпреки че обичайните заподозрени заемат първите места, няколко на пръв поглед свободни държави се класират изненадващо високо. При постоянни ограничения и закони нашата онлайн свобода е изложена на по-голям риск от всякога, пишат авторите на проучването.   получава едва 2 точки от максималните възможни 10. 1 точка се присъжда на страната ни заради частично ограничение на торентите, а другата една точка идва заради свободата на политическите медии. има еднакъв брой точки с Албания, Австрия, Белгия, Дания, Финландия, Франция, Германия и Грузия. също са в тази част от класацията, заради рестрикции на торенти, както и ограничения на медии заради политически материали. Но нашите съседи Гърция и Сърбия са още по-свободни - само с по 1 точка, единствено заради ограничения за торенти.\r\nНа първо място с 10 от 10 точки е Северна Корея, където потребителите не могат да използват социални мрежи, да гледат порнографско съдържание, да използват торенти и VPN. А всички политически медии в страната се издават от Корейската централна новинарска агенция.   На второ място е Китай, където VPN, западните социални мрежи са блокирани, а медиите – ограничени. Третото място си поделят три държави – Русия, Туркменистан и , следвани от Беларус, Турция, Оман, ОАЕ и Еритрея на четвърта позиция.    Всяка страна има някаква форма на ограничение по отношение на торент сайтовете, обясняват авторите на проучването. Това често е ограничение в закона за авторското право или при качване на съдържание.\r\nГолям брой страни ограничават медиите по някакъв начин, независимо дали става въпрос за строги санкции за журналисти, които говорят по тема табу или става въпрос за премахване на интернет уебсайтове, които се опитват да публикуват независими новини, отбелязват авторите на проучването.\r\nКанада, Австралия, по-голямата част от европейските страни и някои страни от Южна Америка дават възможност за свободна онлайн реч за журналисти. Някои от държавите с най-тежки ограничения върху медиите са  Туркменистан, Северна Корея, Еритрея, Китай и Виетнам.    ", "date": "2020.01.16", "title": "Цензурата в интернет - къде е България? "}
{"url": "https://www.actualno.com/politics/dyrjavata-pravi-probno-prebrojavane-na-naselenieto-prez-mart-news_1424522.html", "text": "      Пробно преброяване на населението и жилищния фонд ще проведе НСИ през пролетта. Това е записано в Националната статистическа програма за 2020 година, приета от Министерския съвет. Изследването предшества същинското преброяване, което ще се проведе в целия Европейски съюз през 2021 година. Това съобщиха от правителствената пресслужба.      Националната статистическа програма за 2020 година включва 306 изследвания - както регулярни, провеждани от НСИ и органите на статистиката, така и нови дейности, свързани с националните и европейските приоритети. Направени са промени в организацията на някои изследвания и са съкратени сроковете за предоставяне на статистическата информация на потребителите.   На заседанието си Министерският съвет одобри и отчета за изпълнението на Националната статистическа програма и за дейността на Националния статистически институт (НСИ) през 2019 година.\r\nСред акцентите в работата през годината е подготовката за 18-то преброяване на населението и жилищния фонд и приемането от Народното събрание на новия Закон за преброяване на населението и жилищния фонд в Република през 2021 година.  В отчета се посочва, че са постигнати съществени резултати, свързани с повишаване на качеството на статистическата информация и усъвършенстване на нейното разпространение, както и намаляване на натовареността на респондентите чрез въвеждане на електронни въпросници и разработване на уеббазирани приложения за статистически изследвания в различни статистически области.    ", "date": "2020.01.16", "title": "Държавата прави пробно преброяване на населението през март"}
{"url": "https://www.actualno.com/politics/v-ns-syzdavat-parlamentarna-grupa-za-izbornija-kodeks-news_1424520.html", "text": "      Всички парламентарно представени партии - ГЕРБ, БСП, Обединени патриоти, ДПС и Воля ще се включат в работната група за промени в Изборния кодекс, съобщиха на брифинг в парламента представители на политическите сили, предаде БГНЕС.      Консенсус за работната група, която да изготви промени в изборното законодателство, е постигнат на председателски съвет , заяви председателят на ПГ на ГЕРБ Даниела Дариткова.   Депутатите си поставят за цел, в рамките на 3 месеца да анализират резултатите от изминалите избори и да изработят законопроект за изменение на Изборния кодекс, който да отговаря на очакванията на българските граждани.\r\n\"На очакванията им изборният процес да бъде максимално прозрачен и да гарантираме сигурност, че всеки даден глас за избор на парламент или всеки друг избор, ще бъде коректно отчетен, ще се даде достатъчна легитимност на избора и по този начин разчитаме да повишим доверието в изборите, доверието в политическата система. Резултат, който очакваме е накрая да се получи избор, който да бъде максимално легитимен\", заяви още Дариткова.  От ДПС обявиха, че се надяват на отговорно политическо поведение и промените в изборното законодателство да спазват препоръките и законите на страната и Конституцията, а и препоръките на европейските институции.\r\nДариткова съобщи, че в работната група ще участват и левицата, но на брифинга на присъства техен депутат, тъй като в същия момент вървяха консултациите за предстоящия вот на недоверие.    ", "date": "2020.01.16", "title": "В НС създават парламентарна група за Изборния кодекс"}
{"url": "https://www.actualno.com/crime/geshev-vyzloji-na-dans-i-policijata-da-proverjat-obemite-na-golemite-jazoviri-news_1424553.html", "text": "      Главният прокурор възложи на Държавна агенция „Национална сигурност“ ( ) и на съвместно да извършат проверка на комплексните и значими на територията на цялата страна, съобщиха от прокуратурата.  Трябва да се установи дали обемът на водоемите гарантира осигуряването на питейно-битово водоснабдяване, а при данни за престъпления да се сезират компетентните прокуратури.      Отдел \"Надзор и законност\" при проверява спазването на Закона за водите относно състоянието на язовир \"Бели Искър\", пишат още от обвинението.    ", "date": "2020.01.16", "title": "Гешев възложи на ДАНС и полицията да проверят обемите на големите язовири"}
{"url": "https://www.actualno.com/politics/stojnev-pravitelstvoto-e-zaplaha-za-jivota-i-zdraveto-na-horata-shte-pregovarjame-s-volja-news_1424507.html", "text": "      Това правителство, откровено може да кажем, че е заплаха за живота и здравето на българските граждани. Това каза Драгомир Стойнев след среща с депутати от ДПС, предаде БГНЕС.      По думите му, разбира се, всеки един вот на недоверие е и математика. „79 народни представители от левицата, плюс 25 от ДПС, прави 104 народни представители”, пресметна той. Драгомир Стойнев каза, че утре ще имат среща и с Воля и независимите народни представители.   „Защото колегите от Воля са заявили, че не подкрепят това правителство и е съвсем нормално да обсъдим и с тях мотивите на вота на недоверие”, каза той.\r\nСтойнев каза, че независимите народни представители, те затова са и независими, в крайна сметка те също не би трябвало да подкрепят правителството. Плюс още 20, той, пресметна, че прави  124 народни представители.  „Тоест това трябва да бъде наистина новото парламентарно мнозинство и нека да е ясно кой стои зад правителството и кой не подкрепя правителството”, каза Драгомир Стойнев. ", "date": "2020.01.16", "title": "Стойнев: Правителството е заплаха за живота и здравето на хората, ще преговаряме с \"Воля\""}
{"url": "https://www.actualno.com/europe/novijat-ruski-premier-trjabva-da-vyrnem-doverieto-mejdu-pravitelstvoto-i-biznesa-news_1424543.html", "text": "      На пленарно заседание на Държавната дума кандидатът за поста министър-председател на Руската федерация представи приоритетите на своето правителство, като заяви, че страната разполага с всички източници за решаване на задачите, поставени от президента . Агеция TACC обобщава какви са основните задачи, върху които ще работи Мишустин, цитирани от \"Фокус\".      „Благодарение на макроикономическата стабилност и излишъка на бюджета имаме финансови източници за изпълнение на всички задачи, поставени от президента\", увери претендентът за премиерския пост.\r\nКоментирайки съдържанието на посланието на президента, той отбеляза, че то трябва да се разглежда като програма за социална справедливост, основана на традиционните ценности и адресирана към хората. „На първо място, грижата за децата, за семейството, за увеличаването на тяхното богатство и за подобряването на качеството на живот\".\r\nМишустин подчерта, че е необходимо бързо и ефективно да се подготвят всички законодателни актове, по които ще се ръководи бъдещата работа. Според кандидата за поста министър-председател дейността вече е стартирана съвместно с парламента. Той изрази надежда, че може да се ползва с подкрепата на депутатите от Държавната дума.  Съгласно думите му, за изпълнение на социалните ангажименти, изложени в посланието на президента, ще са необходими 450 милиарда рубли, които са налични. Според него посланието на държавния глава свързва националните проекти в единна програма. „Президентът зададе висок темп на работа, като направи обръщението към Федералното събрание на първата, между другото, пълна работна седмица на новата 2020 г. Задачите, които са поставени в него, придават на националните проекти още по-дълбок смисъл и ги свързват в единна, мащабна, системна програма\", категоричен бе той.    „Правителството има огромна работа за вършене, за да укрепи значително всичките си области, и за това имаме всичко - одобрени планове, ресурси, цели. И работата по националните проекти трябва да се ускори\", заяви Мишустин.\r\nСпоред него диалогът с хората е предпоставка за осъществяването на национални проекти. „Искам да разчитам на нашите губернатори, на регионите, и накрая, да осигурим диалог с хората. Много е важно да чуем какво се осъществява и какво не\", подчерта кандидатът за премиерския пост в Москва.\r\nМишустин благодари на Путин за доверието му и на депутатите за готовността им за конструктивен диалог. Той увери, че вече е обсъдил с фракциите приоритетните задачи, пред които е изправено правителството.    Мишустин иска да изгради ясна система на взаимодействие с отделните субекти. „Тъй като в много от случаите изпълнението на поставените задачи се отнася до регионите, считам за необходимо да се организира ясно взаимодействие със субектите на Руската федерация\", цитира агенцията думите му.   Мишускин обещава да подобри инвестиционния климат и да осигури дългосрочни средства за руската икономика. „Т.нар. дълги пари са необходими за стабилен инвестиционен поток, за икономически растеж. Това е една от най-важните задачи на Централната банка. Но, разбира се, финансовият и икономически екип на правителството, както и преди, ще осигури необходимата помощ\".\r\nМишустин обяви намеренията си да стимулира технологичното развитие на руската икономика. „Стимулиране на технологичното развитие на икономиката. Трябва да се опитаме да направим истински пробив в цифровизацията на реалния сектор\", заяви той на пленарното заседание на Държавната дума, на което ще бъде обсъдена кандидатурата му за премиерския псот.\r\nМишускин също така заяви необходимостта от увеличаване на инвестициите и връщането на доверието между бизнеса и правителството. „Макроикономическата стабилност, която имаме сега, е много важен фактор. Днес са създадени достатъчно резерви , постигната е ниска инфлация. Всъщност виждаме, че ще я задържим в рамките на 4%, това е много важен фактор. За да се осигури по-нататъшен растеж на БВП, е необходимо, на първо място, да се гарантира растежът на инвестициите\", обобщи Мишустин, като добави, че е необходимо и „да се възвърне загубеното доверие между правителството и бизнеса“.    За бюджетните разходи Кандидатът за поста министър-председател обещава да поддържа макроикономически баланс и ясно да дава приоритет на бюджетните разходи. „За да постигнем тези цели (работата на правителството в социално-икономическата сфера), разбира се, трябва да поддържаме макроикономически баланс и следователно да натрупваме допълнителни приходи, за да изпълним поетите ангажименти“.\r\n„Ще дадем приоритет на бюджетните разходи, ще запазим инфлацията в дадените параметри не по-висока от 4%“, добави Мишустин. За износа Мишустин си постави за задача да увеличи износа на руския селскостопански сектор. „По-нататъшен растеж на селскостопанския сектор. През последните години постигнахме доста високи, сериозни резултати в тази област. Почти напълно гарантирахме продоволствената сигурност на страната. И сега основната задача е да се увеличи допълнително експортният потенциал на селскостопанските продукти, не само на зърно, но и на други растителни и животински продукти“, добави той. ", "date": "2020.01.16", "title": "Новият руски премиер: Трябва да върнем доверието между правителството и бизнеса"}
{"url": "https://www.actualno.com/curious/fakti-za-pchelite-i-meda-20-neshta-koito-shte-vi-izumjat-news_1424566.html", "text": "              1. Медоносните пчели трябва да събират от два милиона цвята, за да направят 1 килограм мед. А това означава, че една пчела трябва да прелети около 90 000 мили (или около 144 841 км), за да направи един килограм мед. Това означава обиколка на света цели три пъти.\r\n2. Обикновената пчела ще направи само 1/12 от чаена лъжичка мед през живота си.\r\n3. Медоносната пчела посещава между 50 до 100 цветчета по време на групов летеж.  4. Медоносната пчела може да лети до шест мили, и то със скорост от 15 мили на час.\r\n5. Мозъкът на пчелите е с овална форма и с размерите на сусамово семе, но въпреки това има забележителен капацитет да учи и запомня неща. Например, той е в състояние да прави сложни изчисления за изминатото разстояние и ефективността на движението. \r\n6. Медоносните пчели общуват помежду си, като танцуват.    7. Една колония от пчели се състои от 20 000 до 60 000 медоносни пчели и една кралица. Пчелните работнички са женски, живеят около 6 седмици и вършат цялата работа.\r\n8. Пчелната кралица може да живее до 5 години и е единствената пчела, която снася яйца. Тя е най-натоварена през летните месеци, когато кошерът трябва да работи с максимални сили. Тогава майката снася до 2500 яйца на ден.\r\n9. Мъжките пчели (наричани още търтеи), които са по-големи от пчелите работнички, нямат  жило и не вършат работа.\r\n10. Медът винаги е бил високо ценен като лекарство. Смята се, че помага при всичко - от болки в гърлото и храносмилателни разстройства до кожни проблеми и сенна хрема.   11. Медът има антисептични свойства и исторически е бил използван като превръзка за рани и лечение за оказване на първа помощ при изгаряния и порязвания.   12. Естествените плодови захари в меда - фруктоза и глюкоза - бързо се усвояват от организма. Ето защо спортистите използват мед, за да им даде естествен енергиен тласък.\r\n13. Медоносните пчели произвеждат мед по един и същ начин от 150 милиона години.\r\n14. Медоносната пчела е единственото насекомо, което произвежда храна, изяждана от човека.\r\n15. Медът трае невероятно дълго време. Изследователи, които са открили 2000-годишен съд с мед в египетска гробница, казват, че все още е запазил вкуса си.   16. Бръмченето на пчелите е звукът, излъчван от крилата им, които се развихрят 11 400 пъти в минута.\r\n17. Когато пчелата намери добър източник на нектар, тя се връща обратно към кошера и показва на своите къде е източникът на нектар, като прави танц, който позиционира цветето спрямо слънцето и кошера. Това е известно като „танцът на вълната“.\r\n18. Способността на меда да привлича и задържа влага означава, че отдавна се използва като разкрасително средство. Той е бил част от ежедневния ритуал за красота на Клеопатра.\r\n19. Медът е невероятно здравословен и включва ензими, витамини, минерали.\r\n20. Това е единствената храна, която съдържа „пинокембрин“ - антиоксидант, свързан с подобреното функциониране на мозъка. ", "date": "2020.01.16", "title": "Факти за пчелите и меда - 20 неща, които ще ви изумят"}
{"url": "https://www.actualno.com/europe/sedem-smyrtni-sluchaja-ot-grip-v-gyrcija-za-deset-dni-news_1424564.html", "text": "      За по-малко от десет дни 7 души са починали от сезонен грип в Гърция, а общият брой на смъртните случаи от октомври е достигнал 8, сочат данни на Гръцката национална организация за обществено здраве.      Регистрирани са 24 тежки случая на лабораторно потвърден грип. Повечето са имали предишни здравословни проблеми.\r\nГръцката национална организация за обществено здраве съобщава, че активността ще продължи да бъде висока през следващите седмици и както всяка година се очаква до средата на март да има и други случаи на сезонен грип. ", "date": "2020.01.16", "title": "Седем смъртни случая от грип в Гърция за десет дни"}
{"url": "https://www.actualno.com/showbusiness/ivajla-bakalova-si-smenila-imeto-news_1424433.html", "text": "      Имeтo нa нocитeлкaтa нa титлaтa \"Миc Бългaрия 2001\" e било другo. Зa cмянaтa нa имeтo рaзкри нeйнaтa cecтрa Бoжидaрa в eфирa нa bTV.           cпoдeля блoндинкaтa. ", "date": "2020.01.16", "title": "Ивайла Бакалова си сменила името"}
{"url": "https://www.actualno.com/crime/valiumnijat-iznasilvach-otricha-da-ima-vina-za-kakvoto-i-da-e-prestyplenie-news_1424435.html", "text": "       Йохан Стелингверф, станал известен като \"валиумния изнасилвач\" е охраняван денонощно в дома си, където е под домашен арест. В сряда той беше отведен от полицията за разпит заради втора жертва, която установиха разследващите. Тя е от унгарски произход, информира Нова телевизия.      Жената е пристигнала у нас, била е разпитана пред съдия. Разпитите са продължили до късно през нощта, заради което наблюдаващият прокурор не е могъл да повдигне обвинение на Йохан. Той бе доведен отново в жилището си, където полицаи от СДВР го охраняваха.    Йохан Стелингверф трябва да напусне жилището си утре, независимо какво ще реши съдът , защото договорът му за наем изтича. Собственикът му казал незабавно да освободи апартамента.\r\nКакто през годините, така и сега, Йохан Стелингверф отрича да има вина и да е извършил какво ти да било престъпление, за това което твърдят жертвите и свидетелите . Очаква се наблюдаващият прокурор да повдигне обвинение за друго престъпление и той да бъде отведен от дома му, а мярката му да бъде променена в по-тежка.   ", "date": "2020.01.16", "title": "\"Валиумният изнасилвач\" отрича да има вина за каквото и да е престъпление"}
{"url": "https://www.actualno.com/crime/zaradi-verijna-katastrofa-zatvoriha-vremenno-pytja-mejdu-dolni-dybnik-i-grad-iskyr-news_1424442.html", "text": "      Заради верижна катастрофа пътят между Долни Дъбник и град Искър е затворен временно. Обходният маршрут е през селата Горни Дъбник и Писарово, съобщи Областната дирекция на вътрешните работи в Плевен.      Около 09:00 ч. тази сутрин на пътя между Долни Дъбник и Искър самокатастрофирал товарен автомобил. На същото място е възникнала и верижна катастрофа - изяснява се колко са участниците в нея. По първоначална информация тежко пострадали няма.   Движението в участъка се регулира от пътни полицаи. То ще бъде спряно до опесъчаване на участъка и обработване на произшествието.   ", "date": "2020.01.16", "title": "Заради верижна катастрофа затвориха временно пътя между Долни Дъбник и град Искър"}
{"url": "https://www.actualno.com/europe/prezidentyt-na-rumynija-e-za-predsrochni-izbori-news_1424440.html", "text": "      Румънският президент подкрепи призива за предсрочни избори в страната, съобщава МИА.      „Румънците искат Социалдемократическата партия (СДП) да се оттегли от властта. Трябва да сме реалисти. Ние (Националнолибералната партия) спечелихме изборите за Европейски парламент, аз спечелих президентските избори, но същите депутати, които бяха избрани през 2016 г., остават в парламента. СДП има много депутати и не иска да предаде властта\", каза Йоанис.   В момент, в който румънците искат промяна и го показаха на всички избори, е съвсем естествено да се проведат парламентарни избори възможно най-скоро, каза Йоханис.\r\nСпоред президента предсрочните избори няма да доведат до политическа криза или да усложнят ситуацията в страната.  Йоханис спечели втория си президентски мандат през ноември 2019 г. като кандидат за Националнолиберална партия.\r\nПо-рано премиерът заяви, че предсрочните парламентарни избори могат да бъдат организирани едновременно с местните избори през лятото.   Редовните парламентарни избори трябва да се проведат до края на тази година, а местните избори се очакват през юни.     ", "date": "2020.01.16", "title": "Президентът на Румъния е за предсрочни избори  "}
{"url": "https://www.actualno.com/curious/eto-kakvo-vsjaka-zodija-nikoga-ne-bi-prostila-news_1424448.html", "text": "      Всеки ден бракове и връзки се разпадат по най-различни причини. Мислим си, че повечето любовни отношения стигат до задънена улица заради изневяра, но истината е, че има още десетки причини. Ето какво не би простила никога всяка зодия.       Овен - нулева взаимност Овните са щедри и раздаващи се във връзка, но не биха преглътнали, ако партньорът им не полага никакви усилия, дори да се срещнат по средата. Телец – емоционална изневяра   Телецът би преглътнал, ако половинката му е имала еднократна сексуална афера, но не може да преживее, ако изпитва чувства или се доверява на трети човек. Близнаци - липса на комуникация За Близнаците духовното единство е много по-важно от всичко физическо. В момента, в който половинката им спре да търси разговор с тях, те просто си тръгват.     Рак – ненадеждност Раците държат връзките им да се основават на доверие. В момента, в който партньорът им докаже, че не може да му се вярва за каквото и да е, хората от тази зодия не прощават.  ", "date": "2020.01.16", "title": "Ето какво всяка зодия НИКОГА не би простила"}
{"url": "https://www.actualno.com/business/spornijat-zakon-za-gorivata-mina-na-pyrvo-chetene-sled-pylna-promjana-news_1424429.html", "text": "      Парламентът прие на първо четене промени в спорния закон за горивата, който предизвика брожения и протести в петролния и в други браншове.       „За“ промените гласуваха 131 народни представители, „против“ – 3 „ „въздържали се“ – 13, с което промените бяха приети.   Промените бяха внесени в края на миналата година от министъра на икономиката Емил Караниколов. В опит да тушира напрежението сред малките търговци на горива, земеделските производители, строителните и минните компании, Караниколов предлага съществено облекчаване на одобрените режими за търговия, съхраняване и превозване на горива.\r\nИменно заради завишените изисквания за капитал и банкови гаранции, малките търговци на горива обявиха закона за лобистки в услуга на големите играчи.   Този път недоволни от промените на Караниколов са едрите петролни компании. От Българската петролна и газова асоциация (БПГА) са обезпокоени, че новорегистрираните бензиностанции и фирми за търговия на едро са изключени от изискването за банкови гаранции. Това създава условия чрез дружества фантоми да продължи да се краде ДДС и акциз от горива , заявиха от БПГА на заседание на парламентарната комисия за борба със сивата икономика във вторник. Затова от асоциацията ще настояват за промяна в текстовете преди второто им четене. Формално законът за горивата е в сила от януари 2019 г., но заради липсваща наредба за прилагането му той не действа. Наредбата бе бавена умишлено, за да може междувременно да се изчистят спорните текстове. Тя бе приета в края на юли 2019 г.  \"под условие\" - трябваше да влезе в сила от 26 октомври, но после срокът бе отложен за 26 януари 2020 г. Сегашните законови промени ще наложат пренаписване на наредбата, а това ще отсрочи влизането в сила на закона с поне още три месеца.        Законът претърпя пълна промяна Реално под натиск на различните лобита законът за горивата претърпя пълна промяна. Изискването към търговците на едро да имат поне 1 млн. лв. собствен капитал отпада . Вместо това размерът на минималния капитал ще зависи от размера на бизнеса. За годишни нетни приходи до 5 млн. лв. търговците на едро трябва да имат дълготрайни активи, внесен уставен капитал или обезпечение в размер на 200 хил. лв. За приходи до 20 млн. лв. капиталът или обезпечението трябва да е 500 хил. лв., а за приходи над  20 млн. лв. - 1 млн. лв.\r\nЗа бензиностанциите вече няма стриктно изискване да бъдат единствено трайно прикрепени към недвижим имот и се връща отново опцията и да бъдат \"преместваеми\", т.е. зареждане от цистерни. Занижени са техническите изисквания и към фирмите, които се занимават с пълнене и търговия с бутилки с втечнен газ, които предвещаваха масови фалити. Изискването тези фирми да притежават поне 10 000 бутилки е заменено с 1000 бутилки. Отпадат и изискванията за минимална кубатура на складовете, в които ги съхраняват.      Най-засегнатите браншове Промените засягат и редица браншове, които се оказаха силно засегнати от закона за горивата - минни компании, земеделци, строителни компании, превозвачи. На всички тях няма да се налага да се регистрират по този закон заради количествата гориво, което съхраняват и превозват.\r\nСтроителните фирми, които са в професионалния регистър на Камарата на строителите, ще може да зареждат с горива както собствената, така и наетата тежка пътна техника и превозните средства на подизпълнителите си.\r\nЗемеделските стопани пък ще  зареждат комбайните с гориво на полето от цистерни с вместимост до 50 куб. м, осигурени от лицензирани данъчни складове.\r\nМинните компании също ще зареждат тежката минна техника на място в рудника, без да се изисква да изградят бензиностанции, които да отговарят на изискванията на Закона за устройство на територията.    Обсъждания Отношение по готвените промени взе лидерът на НФСБ Валери Симеонов. Той посочи, че промените в закона гарантират присъствието на дребен и среден бизнес в бранша.\r\n\"Вземам отношение по този закон, защото бяха маркирани някои неточности и бих казал умишлено манипулиране. Против какво са колегите?\r\nПротив монопола на големите фирми, насърчаването им с първоначалния вариант на закона или са против присъствието на дребен, среден бизнес в този бранш, което е гарантирано от сега внесените промени в Закона.\r\nНякакво шизофренно поведение, от което не става ясно кое подкрепяте. Или важното е от тази трибуна да се отправят упреци и да се търси мотивация за неподкрепяне“, допълни още Симеонов. ", "date": "2020.01.16", "title": "Спорният закон за горивата мина на първо четене след пълна промяна"}
{"url": "https://www.actualno.com/crime/ogyn-gorja-s-mejdustylbishtna-staichka-v-blok-v-kazanlyk-news_1424439.html", "text": "      Пожар горя в междустълбищна стаичка в блок 7 на квартал \"Изток\" в , предаде кореспондентът на БГНЕС от града.      Нанесени са материални щети по стълбището на блока. За щастие няма пострадали хора. Не са нанесени и щати по апартаменти.   Екип на РПБЗН - Казанлък успя бързо да потуши възникналия пожар. Тепърва ще се изяснява причината за възникването му. ", "date": "2020.01.16", "title": "Огън горя с междустълбищна стаичка в блок в Казанлък "}
{"url": "https://www.actualno.com/business/dyrjavata-reshi-da-se-opravja-centralno-s-vik-drujestvata-s-nov-holding-news_1424436.html", "text": "      Правителството създава ВиК Холдинг - София с капитал от 1 млрд. лева, съобщи по време на редовното правителствено заседание регионалният министър Петя Аврамова, предаде БГНЕС. Средствата ще бъдат на МРРБ на централния бюджет за 2020 година.      Под шапката на новия холдинг ще бъдат всички ВиК дружества в страната с държавно участие. Структурата ще има надзорен и управителен съвет.   Икономическият министър Емил Караниколов съобщи, че се готвят допълнителни мерки за справяне с водната криза. Той изрази подкрепа и смята, че създаването на новия холдинг е крачка в решаването на водната криза.\r\nПремиерът отбеляза, че в много отдавна е трябвало да се завърши водният цикъл. В допълнение на казаното новият екоминистър Емил Димитров заяви, че много отдавна е имало заделени европейски средства по проекта, но не са усвоени. Предвидените пари са над 104 млн. лева.  \"Ако тези средства бяха усвоени своевременно в момента нямаше да се налага да заделяме допълнителни средства. Подобни случаи има в цялата страна\", отбеляза Димитров.\r\nДо следващата седмица трябва да бъде изготвен график за работата на всички ВЕЦ-ове, както и за боклука, който се транспортира от чужбина за горене у нас, нареди още премиерът Бойко Борисов   \"На първо място ни е питейната вода, на второ производството на ток. Да, много е важно за енергетиката, защото водната енергия е най-изгодна, но не може за сметка на питейната вода\",  категоричен беше Борисов като се обърна към енергийния министър Теменужка Петкова.     ", "date": "2020.01.16", "title": "Държавата реши да се оправя централно с ВиК дружествата - с нов холдинг"}
{"url": "https://www.actualno.com/crime/myj-probol-s-noj-svoj-syseljanin-se-izdirva-ot-policijata-news_1424443.html", "text": "      42-годишен мъж от павелбанското село Александрово се издирва от полицията, който се укрил, след като пробол свой съселянин с нож.      Скандал между него и 37-годишен мъж възникнал около 20:00 часа на 15 януари в заведение в селото. Той прераснал в сбиване, при което 42-годишният мъж извадил нож и нанесъл прободна рана в крака на другия мъж. Прерязани са и сухожилията на лявата ръка на пострадалия, който е транспортиран във филиала на спешна медицинска помощ (ФСМП) в Казанлък. Няма опасност за живота му.   Извършителят се е укрил и към момента се издирва.\r\nПрез изминалото денонощие на територията, обслужвана от Областната дирекция на МВР (ОДМВР) - Стара Загора, са образувани две бързи производства, разкрито е едно престъпление и са регистрирани пет други.   ", "date": "2020.01.16", "title": "Мъж, пробол с нож свой съселянин, се издирва от полицията"}
{"url": "https://www.actualno.com/balkani/rama-zavede-delo-za-kleveta-sreshtu-haradinaj-news_1424399.html", "text": "      Албанският премиер заведе дело за клевета срещу отиващия си негов косовски колега в Главния съд в . Съдебният иск се основава на клевета, че Рама се е застъпвал за размяна на територии между и Прищина.      Харадинай от своя страна коментира, че делото е неоснователно и е заведено единствено с цел избягване на политическа отговорност. Той заяви, че ще отговори на молбата в определения от закона срок, съобщи Косово онлайн.   „Искът на премиера Рама е напълно неоправдан и представлява неговата политическа диверсия, за да се скрие зад медийни драми и да избегне отговорност. Нашият народ и Косово имат хора, които ще бъдат негова броня във всеки един момент“, заяви Харадинай във Facebook.\r\nРама твърди, че косовският премиер разпространява клевети по негов адрес и поиска извинение и обезщетение.  В иска по делото се казва, че Харадинай в няколко предавания, излъчени през октомври миналата година, твърди че Рама заедно с Хашим Тачи и Александър Вучич са лансирали идеята за размяна на територии между Белград и Прищина. ", "date": "2020.01.16", "title": "Рама заведе дело за клевета срещу Харадинай "}
{"url": "https://www.actualno.com/politics/13-000-dushi-imat-problem-s-uslugata-lichen-asistent-zaradi-nabyrzo-priet-zakon-news_1424461.html", "text": "      В момента почти 13 000 души имат затруднения с ползването на услугата „Личен асистент“. Причината за това е заради прибързаното приемане на Закона за личната помощ. Това заяви в Министерски съвет социалният министър Деница Сачева в отговор на коментар на БСП в парламента, предаде БГНЕС.      Това е един закон, който беше приет под доста силен обществен и медиен натиск. Инициатор на закона беше Мая Манолова, отбеляза министърът. Сачева смята, че са приети набързо текстове, по които е имало отрицателно становища, включително от Министерството на финансите, МТСП, Агенцията за социално подпомагане.   Министърът припомни, че законопроектът беше внесен в парламента от Корнелия Нинова и група народни представители. Впоследствие имаше още един законопроект, внесен от „Воля“.\r\n„Това, което се случва в момента, е да приемаме законодателство набързо, под натиск, само заради цели, които очевидно не са свързано с това да бъде приет един справедлив и устойчив закон“, коментира Сачева.  Припомняме, че по Закона за личната помощ от септември до момента има драстично нарастване на  хората – от 5000 почти на 20 000. Същевременно има и 13000 изключени, които са с по-ниска степен на увреждане. За тези хора е разработена нова национална програма за осигуряване на грижи в домашна среда, която се очаква да бъде приета до края на този месец. Така ще бъдат осигурени допълнително 4800 лични асистенти. ", "date": "2020.01.16", "title": "13 000 души имат проблем с услугата \"Личен асистент\" заради набързо приет закон"}
{"url": "https://www.actualno.com/health/pleksityt-kovarnata-bolka-kojato-ne-e-za-podcenjavane-news_1424390.html", "text": "      Внезапна и остра болка в плешката, раменния пояс или кръста – подобни оплаквания, особено ако те се появяват повече от веднъж, може да говорят за наличието на плексит. Болките от този вид не трябва да се подценяват, а да са сигнал за посещение при специалист.       Плексит или плексити представлява група заболявания, при които е налице увреждане на нервния сплит, образуван от гръбначно-мозъчните нерви. Най-често заболяването „атакува“ раменния пояс, но поради неврологичния си характер би могло да се разпространи и в областта на кръста и горната част на краката. Съществуват няколко вида плексит, като в зависимост от разположението на засегнатите области се разграничават основно раменен, шиен, поясен и седалищен. Причините за появата на плексит са различни. Те могат да са свързани с дегенеративно заболяване на прешлените, травма, нараняване, разтягане при рязко движение. Една наглед безобидна вирусна инфекция или настинка също би могла да доведе до подобен проблем. Честото използване на компютър и неправилната стойка пред монитора, съчетани с часове употреба на „мишката“ са една от съвременните причини за поява на плексит. Наличието на тумори в областта на сплита, изкривяване на гръбнака, някои възпалителни процеси и автоимунни заболявания понякога също отключват това неврологично нарушение. Основният симптом на плексита е внезапната и остра болка, най-често в областта на плешката и рамото, като тя се усилва при натоварване на нервния сплит, както и през нощта. Болката обикновено е в едната половина на тялото и може да се разпространи към предмишницата и пръстите на ръката. При обостряне човек може дори да не успее да се обърне и да смени посоката на главата си. Когато е засегната тазовата област болката „пълзи“ по седалището, бедрото и може да обхване целия крак. Характерно е и усещането за парене, мравучкане, трудности при движението в засегнатата част, чувство на скованост. Болката се проявява и при палпация (натиск) на точките около гръбначния стълб. При тези симптоми консултацията със специалист невролог е от особено значение не само за успешното третиране на заболяването, но и за правилното му диагностициране, защото заради сходните оплаквания то може да бъде сбъркано с други неврологични проблеми като радикулит.   Лечението на плексит е пряко обвързано с причината за неговата поява. На първо място обаче е необходима консултация със специалист, който след преглед ще даде насока и за нужната терапия спрямо конкретния пациент. При по-леки форми на плексит тя би могла да е свързана със съвети за почивка и избягване на позите, които водят до обостряне на състоянието. Лекарят може да изпише и различни медикаменти, сред които обезболяващи, противовъзпалителни лекарства, кортикостероиди, магнезиеви препарати. Рехабилитация, физикални процедури, масажи, балнеолечение и кални бани по преценка на специалист също биха облекчили неприятните усещания, породени от плексит. При някои по-тежки състояния е препоръчително и носенето на т. нар. ортеза или шийна яка. Не е изключена и хирургична намеса. Във всеки случай неглижирането на състоянието не се препоръчва, защото то би могъл да доведе по-сериозни последици като изкривяване на гръбнака, мускулна слабост, проблеми със захвата и цялостно да влоши качеството на живот. ", "date": "2020.01.16", "title": "Плекситът – коварната болка, която не е за подценяване"}
{"url": "https://www.actualno.com/viewpoint/zashto-chastnite-bolnici-izobshto-poluchavat-dyrjavni-subsidii-news_1424212.html", "text": "      Лекар сте в държавна болница. Говорите с колега от частно лечебно заведение и ... изненада! Освен че той получава по-висока заплата от Вашата (което се подразбира), неговата болница взима още повече пари за лекарства и консумативи от Вашата! Само че тези средства идват не от постъпленията от пациенти, както би се очаквало, а от... държавата! Вашият работодател, който иначе няма пари да Ви вдигне заплатата въпреки квалификацията и труда Ви! Звучи ли Ви справедливо? И на мен не!       Д-р Диманов не е съгласен с твърдението на Дечев. Твърди, че не знаел за кое частно лечебно заведение ставало въпрос. Това, че не знаете за случката, д-р Диманов, значи ли обаче, че тя не е факт? Некоректно било да се обвиняват всички частни болници – така е. Обвинява се една. Вместо да заявите, че ще се поинтересувате коя е тя, Вие си измивате ръцете, като заявявате, че това е работа на НЗОК и на прокуратурата. Не, че не е вярно. Но къде е отговорността на организацията, която Вие представлявате? Защо, в такъв случай, частните лечебни заведения не са задължени, както държавните, да провеждат обществени поръчки за лекарства и консумативи? Опирате се на директива 24 на Европейския съюз от 2014 г., която освобождавала частните болници от тази отговорност. Въпросът защо тогава държавата им доплаща лекарствата обаче, остава. Какво излиза – че от правата си се възползвате докрай, а за задълженията – добре, че не сте натиснати от ЕС?\r\nПолучава се нещо много просто, д-р Диманов  -  нарича се нелоялна конкуренция от страна на частните болници към държавните и общинските лечебни заведения. Частниците в сферата хем не са задължени да провеждат обществени поръчки, хем очакват държавни пари, които би трябвало да отиват за болниците, които не разчитат на частни приходи!  Нямало частник, който да можел да си позволи да купува скъпи консумативи и лекарства, казвате. Това държавен проблем ли е, или частен, д-р Диманов? Май е второто!\r\nЗнаете ли къде още се проявява тази нелоялна конкуренция? На територията на държавни или общински болници, на която се откриват клиники, собственост на лекари от болниците! Не е ли нахално да твърдите, че това било страхотно, защото така услугата в държавните болници ставала по-качествена – те знаели от какво имат нужда пациентите им! А къде отиват парите при заплащането на тази услуга – дали не са в частния джоб на лекаря, който работи в държавната болница?!\r\nНа фона на нелогичните Ви заявления призовавате за вдигане на здравната вноска, защото била само 8%. Сравнявате ни с Румъния, където тя била 10,7%, с Германия, където била 14%. А дали там частните лечебни заведения получават дотации от държавата? Няма ли да бъде по-добре частните болници у нас да спрат да получават пари за лекарства и консумативи от данъкоплатците, за да могат тези пари да се пренасочат към държавните и така да не се налага вдигане на здравната вноска? Не, че тя върши особена работа, ако на човек му се наложи да ползва болнични услуги, но си струва да помислите върху това!       Автор:   ", "date": "2020.01.16", "title": "Защо частните болници изобщо получават държавни субсидии?"}
{"url": "https://www.actualno.com/curious/niskomaslenoto-mljako-zabavja-stareeneto-news_1424383.html", "text": "      Биологичното стареене на организма е по-бавно при хора, които предпочитат нискомаслено краве мляко, откриха изследователи от университета Бригъм Йънг в САЩ. Това се съобщава на уебсайта на университета.      Научното изследване, посетено на тази тема, е публикувано в списание \"Oxidative Medicine and Cellular Longevity\".   Изследването, ръководено от професор Лари Тъкър, използва информация за 5 834 възрастни американски граждани, които консумират или мляко с ниско съдържание на мазнини (1% мазнини или обезмаслено), или високомаслено мляко (2% или 3,25% мазнини). Освен това приблизително 13% от изследваните изобщо не пият краве мляко.\r\nАвторите на научната работа проучиха връзката между дължината на теломерите (крайните участъци на хромозомите, един от основните показатели за възрастта на човек) и съдържанието на мазнини в млякото, използвано в храната, както и честотата на употребата му, предава БГНЕС.  Разликата в изследването според Тъкър е била поразителна. За всеки допълнителен процент съдържание на мазнини, теломерите са съкратени с 69 основни нуклеотидни двойки, което съответства на повече от 4 биологични години. По-специално при хора, които пият мляко със съдържание на мазнини 3,25%, теломерите са със 145 основни двойки по-къси от тези, които предпочитат обезмаслено мляко.\r\nОсвен това теломерите при хора, които изобщо не пият мляко, също са по-къси от тези, които са яли обезмаслено мляко.   Според Тъкър, проучването потвърждава разпоредбите, посочени в Диетичните препоръки за американците, издадени от Министерството на земеделието на за 2015-2020 г., в които млякото с ниско съдържание на мазнини е включено в здравословните диети.     ", "date": "2020.01.16", "title": "Нискомасленото мляко забавя стареенето "}
{"url": "https://www.actualno.com/curious/naj-napregnatite-i-stresirani-zodii-news_1424410.html", "text": "                   - Това е зодиакалния знак, който премисля абсолютно всичко и то по няколко пъти. Не могат да бъдат спокойни докато не намерят решение на проблема. Доста често се връщат в миналото и анализират събития, случили се преди много време. Те се стресират и напрягат излишно, дори понякога преувеличават и по този начин си създават излишни проблеми и тревоги. Девите са най - големите перфекционисти в зодиака. Искат всичко да е изпипано до последния детайл, те са прекалено критични както към себе си, така и към околните. Това ги стресира допълнително. Не могат да приемат, че е невъзможно всичко да бъде перфектно. Поемат прекалено много отговорности, чувстват се отговорни за щастието на близките си хора и дори за не чак толкова близките си. Девите се грижат за всички около себе си, пренебрегват себе си, за да се чувстват добре всички останали и това доста често ги кара да се чувстват още по - напрегнати и стресирани. Представителите на този зодкален знак нямат почти никакво време за себе си.   , които търсят разбиране  - Това са затворени в себе си зодиакални знаци, които изключително много мразят да се запознават с нови хора. Искат животът им да остане в тайна и никой да не знае какво се случва с тях. Постоянно са под стрес, защото се притесняват, че някой ги обсъжда или разкрива тайните им. Мъчи ги параноя, че всеки говори за тях и се бърка в живота им, което в повечето случаи не е така, разбира се. Рибите не вярват на никого и наистина трудно допускат нови хора в живота си. Доста често са депресирани и притеснени, поради причината че нямат истински приятели и всеки е готов да ги предаде. Тези мисли не им дават покой и ги напрягат. Мисълта, че никога няма да намерят сродната си душа също ги притеснява. Това, че не допускат никого до себе си не е една от положителните им черти, дори напротив. Това ги кара да се чувстват самотни, депресирани и всекидневно стресирани.         ", "date": "2020.01.16", "title": "Най-напрегнатите и стресирани зодии"}
{"url": "https://www.actualno.com/asenovgrad/myj-ot-boljarci-opita-da-se-samoubie-sled-bitov-skandal-news_1424376.html", "text": "       За инцидента съобщила именно съпругата му, която също е на 37 г. от село Катуница. Тя подала сигнал сутринта на 13.01.20 г., че в семейното им жилище е намерила мъжа си в неадекватно състояние.       В хода на проверката станало ясно, че късно предната вечер, след битов скандал, жената взела двете си деца и напуснала дома. Сутринта се опитала да се свърже със съпруга си, но не успяла и за това отишла да провери какво се случва. Когато го видяла, веднага сигнализирала компетентните органи.   На място пристигнали екипи на полиция и спешна помощ. Мъжът бил хоспитализиран. Към момента състоянието му е стабилно. Случаят се работи под наблюдението на Районна прокуратура Асеновград. Започнато е бързо производство от полицейските инспектори в града. ", "date": "2020.01.16", "title": "Мъж от Болярци опита да се самоубие след битов скандал"}
{"url": "https://www.actualno.com/lovech/obshtina-teteven-otlichi-naj-dobrite-rabotodateli-investitori-mladi-predpriemachi-i-hotelieri-news_1424415.html", "text": "      На 15 януари в гр. Тетевен, за трета поредна година, бяха връчени наградите „Работодател на годината“, ,,Инвеститор на годината“ и ,,Хотелиер на годината“. Церемонията се превърна в традиция, като по този начин се даде публично признание за качеството и развитието на бизнеса. Фирмите на територията на община Тетевен активно участват в общинските политики за развитието на туризма и създаването на нови работни места, инвестирайки и подавайки ръка на младите хора, които да останат в родното си място.      Наградите бяха връчени от д-р Мадлена Бояджиева – Кмет на Община Тетевен, която тържествено откри церемонията, Мария Стойчева – Председател на ОбС-Тетевен, Борис Врабевски и Тони Стоев – Зам.-кметове на Община Тетевен, Пенка Ганева – Кмет на с. Рибарица. На церемонията присъстваха общински съветници, представители от местни фирми и туристическия бизнес, директори на училища, ученици, членове на Общински консултативен съвет по въпросите на младежта, служители от Дирекция ,,Бюро по труда“ и от Общинска администрация, жители на община Тетевен. За 2019 г. почетното първо място за ,,Работодател на годината“ заслужено отиде при Фирми на Макс груп. На второ място се наредиха ,,Калинел“ ЕООД, а трета позиция заеха ,,Ария 777“ ЕООД.  Номинацията ,,Инвеститор на годината“ бе разделена на три категории, които обхванаха не само наложилите се вече фирми на пазара, а и младите предприемачи, избрали да развиват бизнес в Тетевен. В категорията ,,Промишленост“ /вкл. дървопреработване, мебелна, млекопреработване, хранително-вкусова/ първото място заеха ,,Калинел“ ЕООД. Второто място бе спечелено от Фирми на Макс груп, а трета позиция бе за ,,Вита 02“ ЕООД. В категория ,,Туризъм, търговия, селско стопанство“ голямата награда отиде при ,,Фамилия Добревски“ АД, ,,Ресторанти Добревски“ ООД, втора награда при ,,Брента“ ЕООД и трета награда при ,,Маки и Милс ТМ“ ООД. В категория ,,Успешно младежко предприемачество за младежи до 29 г.“ на първото място се изкачиха Танчо и Иван Андрееви от с. Голям извор, на второ - ,,Евин – ЕМ“ ЕООД, а на трето - ,,Милен Стайл“ ЕООД.\r\nГрамоти ,,За успешен бизнес и партньорство с местната власт“ получиха и  ,,ДСП Бимекс“ ООД, ,,Гагомебел“ ЕООД, ,,Ария 777 Г“ ЕООД, ,,Пела“ ООД и ,,Скорпион 07“ ООД.\r\nТази година ръководството на общината прецени, че заслужават обществена оценка и признание една категория млади хора, които се отличават сред своите връстници с отговорно отношение, инициативност, активност в учебния процес и най-вече с постигнати високи резултати в професионалната и общообразователната подготовка. Тазгодишната нова номинационна категория бе „Ученик на 2019 г. с постижения в общообразователната подготовка” и „Ученик на 2019 г. с постижения в професионалната подготовка”. Велизар Зарков от СУ ,,Георги Бенковски“ и Анаид Асенов от НПГГСД ,,Сава Младенов“, отличени за  постижения в общообразователната подготовка и Свилен Атанасов и Тодор Нинов от НПГГСД ,,Сава Младенов“, отличени за постижения в професионалната подготовка, са активни партньори и на Общината при реализиране на различни младежки инициативи.     Номинацията ,,Хотелиер на годината“ бе разделена на три категории. В категория „Хотел“ първо място зае Семеен хотел „ Еница“ – гр. Тетевен. Второ място зае Хотел към ИА „ВК и ВПД“ – с. Рибарица, а трето - Семеен хотел „ Вит“ – гр. Тетевен. В категория „ Къща за гости“: първото място отиде при Къща за гости „Тримата глупаци“ – с. Рибарица, второ място при Къщи за гости - Вита, Бревита и Бояна - стопанисвани от „Бревита“ ЕООД – с. Черни Вит, трето място при Къща за гости „Вила Червен“ – гр. Тетевен. В категория „Стаи за гости“ първото място грабнаха Стаи за гости „Виктория“ – с. Рибарица - към \"Център за отслабване и активен отдих „Дебелариум – Мефисто“, второ място - Стаи за гости „ Уикенд  – 1, 2 и 3“ – с. Рибарица, трето - Стаи за гости „Аморе“ – с. Рибарица.\r\nЗа доброто настроение по време на церемонията бе организирана музикална програма с участието на Фолклорна формация ,,Алтън Тетевен“. Същевременно в залата бяха изложени картини на изявените тетевенски художници – Мони Матева и Милен Цаков. ", "date": "2020.01.16", "title": "Община Тетевен отличи най-добрите работодатели, инвеститори, млади предприемачи и хотелиери"}
{"url": "https://www.actualno.com/politics/dps-shte-podkrepi-vota-na-nedoverie-news_1424488.html", "text": "       Ще подкрепим заявения вот на недоверие . Това каза Йордан Цонев от ДПС, предаде БГНЕС.      ДПС ще подкрепи този вот по много причини, обясни Цонев и добави, че най-формалната е, че са опозиционна партия.    Какви са доводите им конкретно за подкрепа на вота? „Както виждаме политиката в сферата на водите, на отпадъците, изобщо в сферата на екология, която води управляващата коалиция най-меко казано е хаотична.  Тя води до кризи перманентни и смятам, че резултатите от този вот ще бъдат в няколко посоки”, заяви Цонев. Първо, посочи той – да се види, чрез дебата какви са истинските проблеми. Според него вотът ще покаже и има ли управляващо мнозинство това правителство в този парламент.    „Защото чисто математически, след излизането на \"Атака\" то няма такова, и ако има такова мнозинство то ще се види в зала и то трябва да бъде преформулирано, ако има мнозинство.    Ако няма мнозинство и ако всички, които се заявяват опозиционни гласуват за вота правителството ще падне”, зави Цонев. ", "date": "2020.01.16", "title": "ДПС ще подкрепи вота на недоверие"}
{"url": "https://www.actualno.com/politics/bsp-zapochva-konsultacii-za-vota-na-nedoverie-news_1424379.html", "text": "      Парламентарната група на „БСП за България“ започва консултации с ДПС, Воля и независимите народни представители по повод предстоящия вот на недоверие.      От левицата са категорични, че нито арестът, нито оставката на ресорния екоминистър изчерпват въпроса за политическата отговорност на правителството за кризите с водата и вноса и горенето на отпадъци.   От левицата са категорични, че българите дишат мръсен въздух, в няма яснота докога ще продължи режимът и дали няма да се утежни.\r\nОт локална кризата с водата става национална. Въпросите около горенето на отпадъците остават отворени. Това е в резултат на сгрешена политика , безхаберие,некомпетентност, съмнения за корупция и неизпълнени обещания.  Ако всички поканени подкрепят вота на недоверие, общият брой на народни представители ще бъде 124, коментират от БСП. ", "date": "2020.01.16", "title": "БСП започва консултации за вота на недоверие "}
{"url": "https://www.actualno.com/politics/valeri-simeonov-promenite-v-zakona-za-gorivata-sa-ot-polza-za-chastnija-biznes-news_1424409.html", "text": "      Промените в Закона за горивата гарантират присъствието на дребен и среден бизнес в бранша.      Това каза лидерът на НФСБ Валери Симеонов по време на дебатите по промените в Закона за административното регулиране на икономическите дейности, свързани с нефт и продукти от нефтен произход, предаде „Фокус“.   „Взимам отношение по този закон, но и по изказванията, тъй като там бяха маркирани някои неточности и бих казал умишлено манипулиране.\r\nНе можах да разбера колегите от ляво против какво са и за какво са. Против монопола на големите фирми, насърчаването им с първоначалния вариант на закона или са против присъствието на дребен, среден бизнес в този бранш, което е гарантирано от сега внесените промени в Закона.  Някакво шизофренно поведение, от което не става ясно кое подкрепяте. Или важното е от тази трибуна да се отправят упреци и да се търси мотивация за неподкрепяне“, допълни още Симеонов. ", "date": "2020.01.16", "title": "Валери Симеонов: Промените в Закона за горивата са от полза за частния бизнес"}
{"url": "https://www.actualno.com/asia/desetki-sa-jertvite-na-intenzivnite-boeve-v-idlib-tazi-nosht-news_1424402.html", "text": "      Интензивни боеве между проправителствените сили и ръководените от джихадисти бойци в сирийската провинция Идлиб убиха най-малко 39 бойци тази нощ. Това съобщи AFP, цитирана от БГНЕС.      Правителствените и съюзническите сили завзеха две села, напредвайки към ключовия град Маарат ал Нуман, уточняват световните агенции, като се позовават на Сирийската обсерватория за човешките права.   По-рано държавният глава на Турция Реджеп Тайип Ердоган пък заплаши Сирия, че Анкара е решена да се намеси, за да предотврати атаките на правителствените сили. Причината, която той посочи е мигрантският поток към границите на Турция.\r\nМеждувременно множество цивилни граждани в региона заявиха, че искат да се върнат по домовете си.     ", "date": "2020.01.16", "title": "Десетки са жертвите на интензивните боеве в Идлиб тази нощ "}
{"url": "https://www.actualno.com/america/sasht-i-kitaj-veche-obsyjdat-vtorata-faza-na-tyrgovskata-sdelka-s-kitaj-news_1424408.html", "text": "       и Китай започнаха да обсъждат \"втората фаза\" на търговската сделка, по изготвянето на която работят двете страни, предава агенция TACC, цитирана от \"Фокус\". Това заяви пред американски медии вицепрезидентът на Майк Пенс, малко след като двете страни на споразумението.      \"Вече започнахме дискусии относно втората фаза на сделката\", каза Пенс, без да разкрива никакви подробности.   \"Както казах , американският народ може да бъде уверен, че президентът (на Доналд) Тръмп, след завършването на първата фаза на сделката ще продължи решително да защитава работните места в нашата страна, докато продължават преговорите, насочени към установяване на свободни, справедливи и взаимноизгодни търговски отношения с Китай в дългосрочен план\", каза вицепрезидентът на САЩ.\r\nЦеремонията по подписването на първата фаза на търговската сделка с Китай се състоя на 15 януари във Вашингтон. Президентът Доналд Тръмп и вицепремиерът на Държавния съвет на Китай Лю Хе подписаха документa.   ", "date": "2020.01.16", "title": "САЩ и Китай вече обсъждат \"втората фаза\" на търговската сделка с Китай"}
{"url": "https://www.actualno.com/prasspress/salto-moraleto-na-plevneliev-news_1424495.html", "text": "      Много често, когато се извади един човек от властта, когато му се отнемат престижът и авторитетът, които постът носи, виждаме една несъстоятелна личност… Както биха казали Илф и Петров, съблеченият от власт Плевнелиев удивително не прилича на облечения във  власт Плевнелиев. Мантията на властта прикриваше до голяма степен несъстоятелността. Но и като президент не внушаваше особен респект. Индуктираше престиж от институцията и не ѝ даваше нищо в замяна. Но с падането на политическата маскировка се показа отново продавачът на хороскопи, човекът от „паркинзите“. Всеки път като го видя, имам усещане, че не всичко му е наред с Y-хромозомата. В преносен смисъл. Иначе се говореше, че от главата надолу всичко си му било наред… Но в главата… Пък и тоя магарешки инат да бъде себе си! Ама промени се малко, бе, човек! Няма как да стане по-зле. Като го погледнех в позата на държавна глава и ме напушваше институционален смях, ако мога така да се изразя. Неговото президентстване беше едно блестящо доказателство за правотата на думите на Клемансо за двата ненужни органа – простатата и президента на републиката…      Бяхме го позабравили. В качеството си на влюбения Шекспир престана да е сюжет в политическите разкази и трайно премина в светската хроника. Но преди дни отново напомни за себе си. Яростният русофоб, убеденият противник на АЕЦ „Белене“ изненадващо обърна шумката: „АЕЦ \"Белене\" е нужен, ако функционира на пазарен принцип и не е изцяло руски… Като че ли попътен вятър за този проект има.\"\r\n„Преди няколко години той имаше по-различна позиция по въпроса“, деликатно отбелязва „Дневник“ салто моралето на близкия до сърцето на боса им бивш президент.\r\nА истината е, че той доскоро имаше не малко, а много различна позиция.   Март 2012: „Приветствам и подкрепям решението на правителството за спиране на проекта АЕЦ \"Белене\"! Август 2012: „Вместо да налива 10 млрд. евро в един проект с два остарели реактора, които ще произвеждат поне три пъти по-скъп ток от АЕЦ \"Козлодуй\", бих инвестирал три пъти по-малко в програма за енергийна ефективност, която ще има по-голям ефект.” Декември 2012: „На референдума ще гласувам против изграждането на АЕЦ “Белене.”     Май 2013: „С 1 млрд. евро в енергийна ефективност спестяваме 10 млрд. евро за АЕЦ \"Белене\". Март 2014: „Когато инвестираме в АЕЦ \"Белене\", сметките на хората няма да паднат и с един процент. Инвестираме във високотехнологичността на една друга държава.\"\r\nИ т.н. и т.н. А изведнъж АЕЦ „Белене“ стана и възможен, и финансово приемлив и от запад дори се появи попътен вятър за него. Стана икономически ефективен, ако че до вчера Плевнелиев определяше икономическата му ефективност под 3%.\r\nЗащо? Защото предстояло да затваряме хиляди мегавати мощности от тецовете. А защо пък се налага да се стига до това закриване?\r\nЗа да се даде път на „Белене”, трябва да се създаде нужда от ток. А както е отбелязвал неведнъж и самият Плевнелиев, ние имаме повече от достатъчни мощности: „Имаме мощности за 13 000 MW, а ползваме от 2000 до 4000. Имаме ли смисъл от инвестиции в нови мощности…“   Обикновен дилаф. Борисов умело го използва да вади въглените от огъня. Както, ако помните, го активира по темата за F-16.\r\nЕдва ли ще се стигне до затваряне на ТЕЦ-овете. Не и през 2025 г. Тепърва ще се договаря кога и как ще стане това. Но за момента е важно да се легендира нуждата от АЕЦ „Белене“, да се възобнови строителството и пак да потекат милиардите и съответните корупционни отчисления… Пък като дойде 2025 г., други ще са на власт, те да му мислят как ще затворят ТЕЦ-овете и ще оставят десетки хиляди българи без работа. Само в мините и ТЕЦ-овете на „Марица-изток“ работят около 12000 души. А енергията от ТЕЦ на въглища е около 45% от цялото производство.\r\nНо, както е прието по тези ширини, за утре ще мислим други ден. Днес е важно да приберем едни пари.  Автор:  , д-р,  ", "date": "2020.01.16", "title": "Салто моралето на Плевнелиев"}
{"url": "https://www.actualno.com/business/1-ot-10-hladilnici-s-lyjliva-ikonomija-na-tok-news_1424346.html", "text": "      Mежду 10 и 25% от продадените електроуреди не съответстват на изискванията в ЕС, като най-често това става дума за хладилници. Това става ясно от доклад от проверка на Европейската сметна палата (ЕСП), пише       Даден е пример с хладилниците, чиито изпитания са били извършвани без да се отварят вратите и без да се поставя храна в уредите.\r\nЗатова съществува възможност стойността на спестената енергия да е завишена, се посочва в доклада.\r\nДопълва се, че все още е малък броят на стоките, подложени на изпитания за количеството използвана при работа енергия. Не се вземат и предвид разликите между изчисленото и действителното изразходване на енергия.  От ЕСП констатират, че етикетите за енергийна ефективност на уредите, продавани во Общността в ЕС може да не съдържат точни данни. Освен това, те невинаги помагат на потребителите да откриват разликите в количеството енергия, ползвано от даден уред. ЕС наблюдава 30 групи стоки, при които може да се постигне най-голямо пестене на енергия. Отбелязва се, че в ЕС изделията с най-лоши енергийни показатели се отстраняват от пазара.   Етикетите в ЕС показват степен от A до G, според количеството използвана енергия за работа на даден уред. Общността има за цел до тази година да увеличи енергийната ефективност с 20%, а до 2030 г. - с 32,5 на сто.\r\nУ нас Държавната агенция за метрологичен и технически надзор (ДАМТН) извършва проверки дали електроуредите отговарят на изискванията за екодизайн (екопроектиране), съобщиха за „Монитор“ от контролното ведомство. За последната година са проверени 50 модела хладилници. Издадена е заповед за спиране на разпространението само за един модел хладилник, защото не съответства на показателите за екопроектиране.    В рамките на кампанията „Ден на потребителя 2019“ са проверени 7 продукта, във връзка с изискванията за екопроектиране. За тях са установени различни несъответсвия: 3 са без инструкция за употреба, 2 са без СЕ маркировка, 5 пък са без обявен производител/вносител, а и 3 с видими несъответствия.\r\nПрез 2019-та в ДАМТН са постъпили 3 жалби от граждани. Две жалби са за циркулационни помпи свързани с несъответствия по екопроектиране, а третата - за прахосмукачка. Проверени са пет модела помпи и един модел прахосмукачка. Издадени са 4 заповеди за спиране на разпространението на циркулационни помпи. За прахосмукачката беше установено, че отговаря на изискванията за екопроектиране. ", "date": "2020.01.16", "title": "1 от 10 хладилници с лъжлива икономия на ток"}
{"url": "https://www.actualno.com/books/ilustriranite-100-istorii-za-leka-nosht-za-momicheta-buntarki-2-za-sbydnatite-prikazki-news_1424317.html", "text": "      Луксозното издание разказва нови истински истории за познати и непознати момичета бунтарки.      Какво е общото между Мери Шели, Нефертити, Вивиан Майер, Одри Хепбърн, Мата Хари и всяко момиче по света? Че имат правото да бъдат всичко, което си поискат!   „Истории за лека нощ за момичета бунтарки 2” – продължението на сензационния бестселър на „New York Times” от  Елена Фавили и Франческа Кавало – се появява на българския пазар с нови 100 истории, които вече вдъхновиха момичетата по целия свят да мечтаят повече, да се стремят все по-нагоре и да се борят с все сила.\r\nВтората част от книгата, преведена на повече от четиридесет езика, включва разкази, събрани от цял свят – за изцяло женския отряд срещу бракониери в Южна Африка, за азиатско-американската пожарникарка, за ирландката, която си построила самолет и летяла с него – и показва, че приказките могат да се сбъдват.  В „Истории за лека нощ за момичета бунтарки 2” ще откриете портретите на кралици и активистки, астронавтки и изобретателки, фотографки и писателки, спортистки и музикантки – всички до една с удивителни съдби, които показват, че няма нищо невъзможно. Всичко, което те имат да кажат, е много простичко, но е нещо, което  често забравяме и имаме нужда да си припомняме, а именно:\r\n„Мили момичета бунтарки, не забравяйте:   ВИЕ сте обещанието,    Вие сте силата,\r\nНе отстъпвайте и всички ще се движим напред.”\r\nЗащото само най-смелите могат да променят света.    ", "date": "2020.01.16", "title": "Илюстрираните 100 \"Истории за лека нощ за момичета бунтарки 2\" – за сбъднатите приказки"}
{"url": "https://www.actualno.com/america/virdjinskite-ostrovi-s-novi-obvinenija-sreshtu-myrtyv-amerikanski-miliarder-news_1424370.html", "text": "      Властите на Вирджинските острови повдигнаха нови обвинения на финансиста Джефри Епстийн, който се самоуби в американски затвор, след като беше обвинен в сексуални престъпления и трафик на хора. Главната прокуратура на Вирджинските острови претендира за щети на стойност стотици милиони долари, предаде БГНЕС.      \"Искът говори сам за себе си и съдържа обвинения за склоняване към трафик, сексуално насилие и принудителен труд на млади жени и момичета, някои от които са само на 13 години\", заяви Дениз Джордж, генерален прокурор на групата острови в Карибско море със статут на неинкорпорирана територия на Съединените щати.   Ищецът изисква конфискацията на два острова, които са принадлежали на милиардера и на които са извършени престъпления. Цената на островите в съдебния процес се изчислява на 86 млн долара. Движимото и недвижимо имущество на финансиста достига 577 млн. долара. Доверителният фонд, управляващ наследството му, се намира на Вирджинските острови.\r\nЕпстийн беше задържан от органите на реда в щата Ню Йорк на 6 юли миналата година. Прокуратурата заяви, че има доказателства, че през 2002-2005 г. той е уредил десетки непълнолетни момичета да посещават дома му в Манхатън, най-младото от които е на 14 години. Според разследващите милиардерът ги подлагал на тормоз и сексуално насилие.  Негови приятели и познати включват голям брой настоящи и пенсионирани служители не само от , но и от много други страни, включително бивши държавни ръководители, големи предприемачи и звезди на шоу бизнеса. Наказателното преследване на финансиста в беше прекратено, след като той се самоуби в затворническа килия на 10 август 2019 година. ", "date": "2020.01.16", "title": "Вирджинските острови с нови обвинения срещу мъртъв американски милиардер"}
{"url": "https://www.actualno.com/sciencelogy/turcija-pozvoli-polzvaneto-na-wikipedia-news_1424350.html", "text": "      Турски съд отмени забраната да се ползва Wikipedia на нейна територия, продължила почти три години, съобщи АФП.      Потребителите в Анкара и Истанбул заявиха, че късно снощи уебсайтът вече е бил достъпен.   Турция беше единствената държава в света освен Китай, която изцяло блокира достъпа до онлайн енциклопедията. Но Турският конституционен съд реши, че забраната, действаща от април 2017 година, нарушава свободата на изразяване, предаде БГНЕС.\r\nПрез 2017 година турските власти обявиха, че забраната е необходима, тъй като Wikipedia не премахна съдържание, обвиняващо правителството в подпомагане на терористични групи.  Правозащитните групи редовно критикуват липсата на свобода на словото в Турция при президента Реджеп Ердоган, особено след като неуспешният опит за преврат през 2016 година. ", "date": "2020.01.16", "title": "Турция позволи ползването на Wikipedia "}
{"url": "https://www.actualno.com/crime/policaj-plashilo-plashi-shofiorite-djigiti-v-montansko-selo-news_1424378.html", "text": "      Монтанското село Липен реши да се пребори с каращите без да се съборазяват с правилата на пътя по много интересен начин – с плашило-полицай.      Полицаят, който се казва Джоко, стои на републиканския път за Плевен – точно на опасен завой, където стават много произшествия. Той е на пост от 20 декември, има си жилетка, очила, фуражка, дори полицейска кола 4x4 – от картон. Плашилото всъщност е втори такъв полицай – първият бил откраднат след само две седмици на пост.   Изобретател е местен жител на име Атанас, който е бил полицай.\r\n\"Спирачки бият още горе в завоя\", казва местен жител пред Нова телевизия. А шофьор добавя: \"Винаги се стряскам, препоръчвам всяко едно село да има такъв полицай\".   ", "date": "2020.01.16", "title": "Полицай-плашило плаши шофьорите-джигити в монтанско село"}
{"url": "https://www.actualno.com/america/donald-trymp-e-tyrsil-sreshta-s-putin-oshte-predi-da-vstypi-v-dlyjnost-news_1424374.html", "text": "      Ден, след като подаде оставка, стана ясно, че президентът на Доналд Тръмп е искал да се срещне с руския президент Владимир Путин още преди да встъпи в длъжност, след като спечели президентските избори през 2016 г., съобщава Washington Post. Информация е от откъси от книгата на двама журналисти, която ще бъде пусната в продажба на 21 януари, предаде БГНЕС.      Двамата държавни глави се видяха за първи път на срещата на върха на Г-20 в Хамбург през юли 2017 г.   Авторите на книгата допълват, че Тръмп толкова много искал да се срещне с руския президент, че той прекъснал разговора си с един от кандидатите си за държавен секретар, за да разбере кога може да се срещне с Путин и дали това може да се случи преди церемонията по встъпването в длъжност.\r\nИзданието също така отбелязва, че авторите на книгата пишат, че след първата среща с Путин, Тръмп „веднага се обявил за експерт по Русия“.   ", "date": "2020.01.16", "title": "Доналд Тръмп е търсил среща с Путин още преди да встъпи в длъжност "}
{"url": "https://www.actualno.com/sofia/fandykova-zahapa-bonev-no-pak-se-izmykva-za-bezplatnija-gradski-transport-news_1424388.html", "text": "      \"Борис Бонев се подхлъзна по аргументите на опозицията... надявам се да се завърне в обещанията си, за да бъде обективен. Той се отметна от готовността си да подкрепи промяната в данъците, която да увеличи данъка за по-замърсяващите автомобили.\" Това каза кметът на София Йорданка Фандъкова в коментар на думите на независимия общински съветник Борис Бонев, който на 15 януари се обяви за в дните със замърсен въздух в столицата.      Фандъкова не отговори конкретно на въпроса дали ще бъде приложена мярката, а каза само, че безплатният градски транспорт е Тя се фокусира върху предложената промяна в Закона за движение по пътищата, с която общината ще може да ограничава движението на определени автомобили, което било много важно, за да може да се предложи безплатен градски транспорт.   \"Важно е да си даваме сметка до колко са ефективни мерките и каква е стойността им\", допълни още тя в интервю за БНТ.\r\nСтоличният кмет заяви, че над 80% от бюджета е насочен към екология - инвестиции в кварталите (улици, детски градини и училища, градски транспорти) и подобряване чистотата на въздуха, мерки за озеленяване, почистване, машинно метене.  Фандъкова смъмри и районните кметове и заяви, че вместо да подвеждат хората, е редно да запретнат ръкави и да свържат работа със заложените средства. Тя поясни, че средствата винаги са недостатъчни, но бюджетът е не само разходна, но и приходна част. ", "date": "2020.01.16", "title": "Фандъкова захапа Бонев, но пак се измъква за безплатния градски транспорт"}
{"url": "https://www.actualno.com/analysis/pavira-li-putin-pytja-si-kym-pojiznenata-vlast-news_1424347.html", "text": "             Дмитрий Медведев, руският премиер, подаде оставка в драматичен ход, който каза, че има за цел да изглади пътя за промени в конституцията, които биха могли да позволят на президента Путин да управлява пожизнено.\r\nПремиерът също така обяви, че целият му кабинет се оттегля. Телевизионното му изявление, което дойде като голяма изненада, беше направено малко след като 67-годишния президент заяви, че възнамерява да свика референдум за изменения в конституцията, който включва увеличаване на правомощията на парламента и на Държавния съвет, консултативен орган на Кремъл.\r\n„Тези изменения, когато бъдат приети, ще направят значителни промени не само в редица членове от конституцията, но и в баланса на силите“, каза Медведев. „В този контекст е очевидно, че ние като правителство трябва да осигурим на президента на страната ни възможността да взема всички необходими решения за това.“  Той не обясни как оставката му ще улесни задачата на Путин. Малко след изявлението на премиера Путин номинира Михаил Мишустин, малко известният ръководител на данъчната служба, за премиер. 53-годишният Мишустин е толкова непознат, че държавните медии се срамуват да представят биография му след решението на Путин, коментира The Times.В социалните медии имаше широко разпространено озадачаване. „95 процента от страната ще пита - кой, кой?“, написа един потребител в „Туитър“.\r\nМихаил Мишустин, който е ръководител на данъчната служба от 2010 г., дори до нямаше англоезична страница в Уикипедия. Той е данъчен служител от 1998 г.\r\nПовечето анализатори смятат, че на Медведев и неговото правителство е било наредено да подадат оставка от служители на Кремъл. Медведев ще бъде назначен за заместник-председател на Съвета за сигурност, който се ръководи от Путин. Правителствените министри ще продължат да работят, докато не бъдат заменени. Не е ясно кога ще стане това.    Путин, който управлява Русия в продължение на 20 години, се очаква да се оттегли като президент в края на мандата си през 2024 г. Малко руснаци обаче очакват той да се откаже от властта. Сред обсъжданите сценарии са Путин да премине към ролята на министър-председател, който той заемаше от 2008 г. до 2012 г. или управляващ зад кулисите като ръководител на Държавния съвет.\r\n„Путин изглежда, че разчита да стане ръководител на Държавния съвет, който ще получи увеличени правомощия и ще се превърне в ключова платформа за вземане на решения“, каза Татяна Становая, ръководител на R-Politik, компания за политически анализи.\r\nПутин каза също, че Русия трябва да остане „силна президентска република“ и че президентът трябва да запази правото си да назначава служители по сигурността, но само след консултации с горната камара на парламента.\r\nМедведев е министър-председател от 2012 г., когато слезе от президентския пост, за да позволи на Путин да се върне за трети мандат.   Путин от своя страна не даде подробности за това кога ще се проведе референдумът. Ела Памфилова, ръководител на избирателната комисия в Русия, заяви, че служителите са готови да започнат организирането на референдума \"по всяко време, след като предложенията бъдат финализирани\".   Путин, бивш служител на КГБ, също предложи реформи, които да ограничат правомощията на всички наследници на президента. Той каза, че подкрепя призивите за закриване на конституционната вратичка, която той е използвал, което позволява на президентите да издържат повече от два мандата, стига да се оттеглят поне за един мандат, преди да се върнат в Кремъл.\r\nКирил Рогов, политически анализатор, заяви, че промените в конституцията ще позволят на Путин „да остане начело за неопределено време, като същевременно насърчава съперничество между потенциални приемници“.\r\nНапускането на Медведев от поста създаде сътресения през Русия на фона на спекулациите, че това може да е било предизвикано от вътрешни борби.\r\nThe Bell, уважаван независим медиен източник, цитира неназован министър, който каза, че кабинетът не е бил уведомен предварително за предстоящата си „оставка“. \"Никой не знаеше\", казва източникът. \"Беше като гръм от ясно небе.\"   Абас Галямов, бивш говорител на Кремъл, който сега е политически анализатор, заяви, че решението за оставката на Медведев може да е било взето спонтанно от Путин. „Не изключвам това да е спонтанна реакция на някакво неочаквано събитие“, каза той. „Фактът, че Кремъл не е предложил на обществото ясна интерпретация на случващото се, предполага, че той не е знаел предварително за уволнението на правителството.“\r\nГалямов заяви, че е възможно и Медведев да се конфронтира с Путин заради предложените промени в Конституцията.\r\nОценката на одобрението на Медведев като министър-председател беше 38 на сто миналия месец, според независимата социологическа компания Levada Center. Парламентарните избори предстоят през септември догодина. „Единна Русия“, управляващата партия на Путин, наблюдава драматичен спад в рейтингите си заради петгодишно увеличение на възрастта на пенсиониране и широко разпространената бедност, която засяга около 12 на сто от руснаците - около 17,5 милиона души.\r\nПо време на речта си Путин призна, че руското общество е жадно за промени и очерта мерки за подпомагане на най-бедните граждани на страната, включително безплатни училищни хранения за ученици на възраст от седем до единадесет години и изплащане на обезщетения за деца до 11 000 рубли (137 британски лири). Той също така посочи спад в раждаемостта като заплаха за бъдещето на Русия като нация: „Навлизаме в много труден демографски период.“\r\nАлексей Навални, опозиционен лидер, отхвърли плановете на Путин за справяне с бедността и други социални проблеми. Той каза, че единствената цел на президента е „да остане единствен лидер за цял живот, да направи цялата страна своя лична собственост и изземе богатството й за себе си и приятелите си“. ", "date": "2020.01.16", "title": "Павира ли Путин пътя си към пожизнената власт?"}
{"url": "https://www.actualno.com/health/kak-naj-byrzo-da-izgorim-mazninite-si-news_1424393.html", "text": "              Закуската е най-важното хранене за деня. Поради тази причина не бива да го пропускате, а и освен това именно закуската стартира обмяната на веществата в организма.   Натоварвайте мускулите си като се разхождате или правите упражнения. Ако например правите 5 минути упражнения с гирички, ще изгорите 3 калории. Ако имате домашен любимец, куче например, 15 минутната разходка с него ще ви помогне да изгорите 60 калории.   Хранете се по-често, но по малко. Ако се придържате към дневната доза калории, не само че няма да напълнеете, но и ще имате нужната за организма Ви енергия, през целия ден.\r\nОграничете мазнините – организмът изгаря повече калории, когато преработва въглехидратите, отколкото при преработката на мазнини.        Когато разговаряте, било то по телефона или лично с някого, стойте прави. Това допълнително ще изгори няколко калории.\r\nДвижете се винаги, когато имате възможност. Ако работите седнали в офис, ставайте, разхождайте се, използвайте стълбите вместо асансьора, обядвайте навън, а не в офиса. Всичко това също допринася за по-бързото изгаряне на мазнините.\r\nТанцувайте, тъй като при движението в ритъма на музиката се изгарят почти толкова калории, колкото и при повечето физически упражнения. Ако нямате цветя, засадете си. 40 минутната работа около цветята спомага за изгарянето на 200 калории. Не гладувайте – при недостиг на калории организмът Ви реагира със забавяне обмяната на веществата. За поддържането на обмяна на веществата в нормални темпове, мъжете трябва да приемат 1600-2000 калории дневно, а жените от 1200 до 1600. Не падайте под тези граници.      Вероятно обичате да четете книга, или да гледате телевизия, докато сте се изтегнали на дивана и си почивате. Ако обаче правите това в изправено седнало положение, ще изгорите с 5 % повече калории. Може да седнете във фотьойла, което хем ще Ви е приятно, хем и полезно.\r\nКогато разполагате дори с 5 минути свободно време, използвайте ги пълноценно – станете, разходете се или направете няколко прости упражнения за раздвижване.\r\nНяколко, на пръв поглед прости и лесни стъпки, които обаче са неизменен помощник в бързото изгаряне на мазнини. Придържайки се към тези съвети, Вие със сигурност ще ускорите горенето на мазнините във Вашето тяло.\r\nЗа бързото горене на мазнините най-важни са балансираното хранене и движението. Заседналият начин на живот на повечето от нас, води до натрупване на излишни килограми. Ако ние сами не променим това и не си помогнем, няма кой да го стори за нас. Ето защо трябва да превърнете стъпките, които описах по-горе в навици и така ще постигнете бързо изгаряне на мазнините, както и ще поддържате тялото си в перфектната форма.\r\nБързото горене на мазнините не е недостижима цел, важно е само да постигнете балансирано, разнообразно и здравословно хранене, и да го съчетаете с малко повече движение и нещата ще се наредят от само себе си. Резултатът няма да е светкавичен, и за това не бива да се отказвате, ако вече една седмица се храните балансирано и се движите максимално много, а резултат още няма. Бъдете търпеливи и постоянни.    ", "date": "2020.01.16", "title": "Как най-бързо да изгорим мазнините си"}
{"url": "https://www.actualno.com/literature/istorijata-na-odri-hepbyrn-news_1424318.html", "text": "      Имало едно време в Холандия едно момиченце на име Одри, което ядяло лалета. Но не защото обичало цветята, а защото било много гладно. Животът в Холандия по време на Втората световна война бил труден. На масата никога нямало достатъчно храна и Одри често усещала стържещия глад в корема си. Луковиците на лалетата не били вкусни, но ù помагали да не умре от глад.      Когато Одри пораснала, се преместила в Англия и станала филмова актриса. Цял свят ù се възхищавал заради елегантната ù фигура и сияйната ù красота. Привлякла вниманието на известни модни дизайнери и се превърнала в символ на стила, известна била с малката си черна рокля, дългите ръкавици и диамантената тиара. След най-известния ù филм – „Закуска в Тифани“ – видът на Хепбърн станал толкова популярен, че жените започнали да се обличат точно като нея. Дори ходели в известната бижутерия в Ню Йорк, за да постоят на същото място като нея.   Но Одри искала да направи нещо повече от това просто да играе във филми и да се възхищават на дрехите ù. Искала да помага на другите, особено на бедни и гладни деца – деца, които гладували също като нея навремето. Тя посветила живота си на УНИЦЕФ, същата благотворителна организация, която ù помогнала, когато била още дете по време на войната. Вярвала, че никое дете не бива да е толкова гладно, че да трябва да яде луковици.\r\nКогато Одри починала, едно ново, чисто бяло лале било кръстено на нея в чест на прекрасната работа, която била свършила за УНИЦЕФ.  4 МАЙ 1929 Г. – 20 ЯНУАРИ 1993 Г.\r\nБЕЛГИЯ    ", "date": "2020.01.16", "title": "Историята на Одри Хепбърн"}
{"url": "https://www.actualno.com/europe/merkel-iska-evropa-da-se-razvie-voenno-za-da-ne-zavisi-tolkova-ot-sasht-news_1424361.html", "text": "      Европа трябва да е готова да поеме повече отговорност в световната политика и да развие своя военен потенциал, тъй като отношенията ѝ със ще продължат да се променят. Това заяви в интервю, публикувано във в. Financial Times германският канцлер Ангела Меркел.      \"Вниманието на към Европа отслабва и това ще бъде при всеки президент. Ето защо всички ние в Европа и особено в Германия трябва да поемем повече отговорност\", каза Меркел, предаде БГНЕС.   Според нея, това се отнася и за военната сфера, където Европа трябва да надгради своя потенциал и да увеличи разходите за отбрана, изразходвайки повече от 2% от БВП за това. Меркел счита, че настоящото ниво на европейските разходи за отбрана \"само по себе си не е достатъчно\".\r\n\"Европа също така трябва, ако е необходимо, да бъде готова да се намеси в разрешаването на конфликти в чужбина\", каза Меркел, припомняйки участието на Бундесвера в международни мисии в Афганистан, Мали, Сенегал и Сомалия.  В същото време канцлерът подчерта, че сътрудничеството между Европа и Съединените щати ще продължи и ще бъде от голямо значение, \"особено в областта на решаването на основни въпроси, свързани със световните ценности и интереси\". Според нея, ключът към успеха на Германия и Европа в международната политика ще бъде единството на ЕС, защото \"Германия е твърде малка, за да може независимо да упражнява значително геополитическо влияние\" в света.\r\nТя също така заяви, че търговските конфликти между западните страни и Китай са нежелателни на фона на нарастващата икономическа конкуренция, тъй като \"изолацията от Китай не е решение\".    ", "date": "2020.01.16", "title": "Меркел иска Европа да се развие военно, за да не зависи толкова от САЩ"}
{"url": "https://www.actualno.com/cite/lipsa-na-vyzpitanie-e-da-govorish-po-edin-i-sysht-problem-s-razlichni-tezi-v-ramkite-na-2-godini-news_1424419.html", "text": "      \"Липса а възпитание е да говориш по един и същ проблем с различни тези в рамките на две години.\" Това каза бившият министър на здравеопазването д-р Петър Москов в интервю за БНТ. Какво коментира още той за изявлението на д-р Дечо Дечев може да видите в        ", "date": "2020.01.16", "title": "Липса на възпитание е да говориш по един и същ проблем с различни тези в рамките на 2 години"}
{"url": "https://www.actualno.com/asia/kitaj-izstrelja-satelit-za-5g-mobilna-mreja-news_1424405.html", "text": "       успешно изстреля в орбита широкообхватен за мобилна мрежа с помощта на ракета-носител Kuaizhou-1A. Стартът, съобщава централната телевизия на Китай, е извършен от космодрума в провинция Гансу, Северозападен Китай, в 11:02 пекинско време. Той е в интерес на базираната в Пекин комуникационна компания „Галакси Спейс“, предава ТАСС.      В доклада се отбелязва, че спътникът на тази компания е първият, с който ще бъдат проведени \"определени технологични тестове\", същността на които не е уточнена.   В бъдеще „Галакси Спейс“ възнамерява да създаде нискоорбитална група спътници за глобалната комуникационна мрежа от пето поколение (5G).\r\nРакетата Kuaizhou-1A, създадена от „China Aerospace Science and Industry Corporation“ (CASIC), е сравнително евтина търговска ракета-носител, предназначена предимно за доставяне на малки спътници (до 300 кг) в ниска орбита.   ", "date": "2020.01.16", "title": "Китай изстреля сателит за 5G мобилна мрежа "}
{"url": "https://www.actualno.com/asia/veche-ima-zaginali-zaradi-vulkana-taal-vyv-filipinite-news_1424377.html", "text": "      Двама души са загинали, а броят на евакуираните достигна 82 000 след изригването на вулкана Таал във Филипините, предаде БГНЕС.      Хората, живеещи в радиус 14 км от вулкана са напуснали домовете си от съображения за сигурност, съобщиха местните власти. Въпреки риска, голям брой граждани отказват на се евакуират или са се върнали по домовете си. Поради тази причина полиция и военни са мобилизирани, да ги изведат от опасния район.   Научният институт по вулканология на Филипините предупреди, че Таал може да изригне мощно всеки момент и да затрупа с пепел и лава пътищата и да откъсне от света близките населени места.\r\nСлед изригването му на 12 януари, голям брой полети от и за летището в Манила бяха анулирани. Таал, който е най-малкият вулкан в света, е един от 10-те активни във Филипините.   ", "date": "2020.01.16", "title": "Вече има загинали заради вулкана Таал във Филипините"}
{"url": "https://www.actualno.com/america/nov-rekord-svyrzan-s-oryjijata-v-sasht-news_1424358.html", "text": "      Отбелязан е нов рекорд, свързан с притежаването на оръжие в САЩ. Властите съобщиха, че близо 4500 оръжия са били открити по летищата на страната през 2019 г., съобщи АФП.      Броят на оръжията е с 5% по-голям от предходната година и е най-високият в 18-годишната история на Американската администрация за сигурност на транспорта (TSA).   От 4432 пушки, които са били открити както в ръчния багаж, така и в самите пътници, са били заредени 87%, се казва в съобщение на TSA, предаде БГНЕС.\r\n\"Продължаващото увеличаване на броя на огнестрелните оръжия, които пътниците носят на контролните пунктове на летищата, е дълбоко тревожно\", заяви шефът на TSA Дейвид Пекоске.  Оръжията са открити на контролно-пропускателни пунктове на 278 летища в цялата страна, като най-висок процент има в Атланта - 323, Далас 217 и Денвър - 140.\r\nПренасянето на оръжие през контролно-пропускателен пункт е престъпление и може да бъде наказано с до 13 000 долара глоба. Оръжията обаче могат да бъдат транспортирани в чекирания багаж, ако собственикът следва правилата за това.    ", "date": "2020.01.16", "title": "Нов рекорд, свързан с оръжията в САЩ"}
{"url": "https://www.actualno.com/business/shefyt-na-api-prizna-che-ima-preporyki-ot-ek-za-am-struma-prez-kresnenskoto-defile-news_1424381.html", "text": "      Може ли най-бедната държава в ЕС да се откаже от 270 млн. евро т.е. 40% от стойността на проекта за АМ \"Струма\" през Кресненското дефиле – последните 15 километра в дефилето? Обясненията от страна на АПИ звучат меко казано странно.      Не се отказваме, заяви председателят на АПИ Георги Терзийски, като уточни, че било, за да можем да отговорим на изискванията на т.нар. Европейска зелена сделка. \"Това не е отказ\", настоя той.   Пред Нова телевизия Терзийски призна, че Брюксел ни е дал препоръки за допълнителни мерки по отношение на екологията по строежа на АМ \"Струма\" в Кресненското дефиле. Трябва да добавим мерки, не действия, каза още шефът на АПИ. По думите му, щяло да се приложат по-рано мерки за намаляване на вредното въздействие на трафика. Имаме препоръки, които трябва да изпълним, за да няма риск за проекта, каза Терзийски, като от изказването му стана ясно, че те са свързани с ОВОС – точно това, заради което през късната есен на миналата година излезе информация, че може да ни бъде отказано еврофинансиране.\r\nДо края на 2020 година имаме намерение да бъдат направени всички необходими действия от всички държавни институции, за да кандидатстваме отново за еврофинансиране, поясни Терзийски. И увери, че проектът не се бави.   Предистория Всъщност, именно за този участък гръмна скандал - че държавата се е опитала да заблуди ЕК, за да си осигури еврофинансиране. Всичко лъсна в края на октомври миналата година, когато изтече информация за официално писмо от Европейската комисия във връзка с апликационната форма за финансирането на участъка от магистралата през Кресненското дефиле (лот 3.2 Крупник – Кресна). Става въпрос за писмо на Генерална дирекция \"Градско и регионално развитие\" на Европейската комисия до Галина Василева, директор на дирекция \"Координация на програми и проекти\" Министерство на транспорта, информационните технологии и съобщенията (МТИТС).   Големите проблеми, които Брюксел видя за лот 3.2 на АМ \"Струма\" бяха следните - липсата на ОВОС за този проект и това, че българските власти предвиждат 7 тунела в участъка на Кресненското дефиле, а ОВОС има за само 5. Всъщност в писмото Брюксел излага тезата, че през Кресненското дефиле няма нужда да има магистрала, а обикновен път, защото интензивността на отсечката е много далеч от тези на АМ \"Тракия\" и АМ \"Хемус\" - между 4 и 2 пъти по-малко за денонощие (12 200 автомобила през Кресна : 28 230 автомобила по \"Хемус\" между София и Ботевград : 42 641 автомобила по АМ \"Тракия\" между София и Пловдив). ЕК смята и, че не е защитила в достатъчна степен необходимостта през Кресна да минава магистрала, както и че тя ще има много завои заради естеството на терена, което ще доведе до повишена опасност от катастрофи. Повече подробности вижте в !     ", "date": "2020.01.16", "title": "Шефът на АПИ призна, че има \"препоръки\" от ЕК за АМ \"Струма\" през Кресненското дефиле"}
{"url": "https://www.actualno.com/chronicles/sssr-objavjava-che-pritejava-vodorodna-bomba-news_1424309.html", "text": "      Водородна бомба (термоядрена бомба) е популярното име на експлозивно устройство, използващо принципа на термоядрения синтез (сливане на атомните ядра), при който се отделя огромно количество енергия. Името ѝ се дължи на това, че веществото, което се използва за синтез, е някой от двата тежки изотопа на водорода – деутерий или тритий.      Тъй като термоядреният синтез изисква влагането на изключително количество енергия, устройството на водородната бомба включва като „детонатор“ „обикновена“ атомна бомба (т.е. такава, базирана на ядрен разпад). Задействането на устройството протича на два етапа – първо се взривява детонаторът – атомната бомба, който отделя достатъчно енергия, за да започне неконтролируема синтезна реакция, която предизвиква същинската експлозия.   При сливането на ядрата на леки елементи се отделя повече енергия, отколкото при ядрения разпад. Това означава, че термоядрените бомби могат да бъдат много по-мощни от „обикновените“. Температурата при термоядрените реакции е от порядъка на милиони К. Енергията, която се отделя при изпитване на термоядрени бомби, е еквивалентна на енергията, отделена при избухване на десетки милиона тона тротил и унищожава всичко в диаметър до 250 km.\r\nНай-мощната подобна бомба е 58-мегатонната „Цар бомба“, взривена на 30 октомври 1961 г. в съветските острови Нова Земя. Първоначално е замислена експлозия с мощност 100 мегатона тротил, но впоследствие е намалена на 60 мегатона (чрез замяна на урановата обвивка на бомбата с оловна), поради изключително голямото радиоактивно замърсяване, което би се получило при използване на уран. Бомбата е била около 1500 пъти по-мощна от атомната бомба, хвърлена над Хирошима. Нейния облак достигнал 67 km височина, като буквално издухал дъждовните облаци. Сеизмолозите по света засекли земен трус, който обиколил 3 пъти планетата, преди да затихне. Бомбата е пусната от самолет и взривена на около 4 km от земната повърхност.   ", "date": "2020.01.16", "title": "СССР обявява, че притежава водородна бомба"}
{"url": "https://www.actualno.com/health/6-prichini-da-piete-zelen-chaj-vseki-den-news_1423932.html", "text": "                   Чаша зелен чай съдържа само 2 калории и 0,47 г въглехидрати. Това е натурална напитка, на която са необходими само 5-7 минути, за да се приготви. Има освежаващ вкус и подмладяващ ефект, когато е приготвена по правилния начин.   Зеленият чай съдържа полифеноли, известни като катехини. В него има четири вида катехини - епикатехин (ЕС), епикатехин-3 галат (ЕКГ), епигалокатехин (EGC) и епигаллокатехин-3 галат (EGCG). Обикновено зеленият чай, приготвен за 3-5 минути, съдържа около 51,5 до 84,3 мг/г катехини.   Катехините помагат за понижаване на коремните мазнини, общия холестерол, кръвната захар и нивата на инсулин в кръвта. Учените смятат, че зеленият чай потиска гените, които стимулират синтеза на мазнини и предизвиква липолиза (разграждане на мазнините).     Наред с катехините, зеленият чай съдържа кофеин, който изгаря мазнините. Кофеинът влияе на енергийния баланс чрез увеличаване на енергийния разход (изгорени калории) и намаляване на приема на енергия (консумация на храна). Повишава термогенезата и окисляването на мазнините. Проучване потвърждава, че удвояването на приема на кофеин помага за намаляване на теглото с 22%, ИТМ със 17%, а мастната маса с 28%. Приемът на кофеин преди упражнения също помага за увеличаване на загубата на мазнини от тялото.  ", "date": "2020.01.16", "title": "6 причини да пиете зелен чай всеки ден"}
{"url": "https://www.actualno.com/europe/lideryt-na-enp-schita-che-rusija-izkrivjava-istorijata-za-vtorata-svetovna-vojna-news_1424386.html", "text": "      Членът на Европейския парламент от Европейската народна партия Манфред Вебер обвини Русия в опит да пренапише историята. Дискусията по темата \"Изкривяване на европейската история и памет от Втората световна война\" е на уебсайта на ЕП, съобщава РИА Новости, цитирана от БГНЕС.      \"Ние от Европейската народна партия не можем да приемем опитите на Путин да пренапише историята. Въпреки че Съветският съюз претърпя огромни загуби по време на войната и войниците му проявиха героизъм, не може да се отрече, че пактът Молотов-Рибентроп е довел до избухването на Втората световна война\", каза той.   Депутатът от ЕНП и бивш министър на външните работи на Латвия Сандра Калниете нарече Сталин \"съюзник на Хитлер\". Според нея СССР е разрешил на Германия да атакува Западна Европа и е оставил Великобритания сама с войските на Вермахта.\r\nВ същото време заместник-председателят на Европейската комисия Вера Йоурова нарече недопустимо приравняването на СССР с нацистка Германия. \"Не трябва да забравяме какво са направили съветските войници през Втората световна война, когато Германия е била враг на СССР. Съветските войници са претърпели огромни жертви\", каза тя.  В края на декември руският посланик в Полша Сергей Андреев беше поканен в полското външно министерство, след изказване на Путин за полската политика през 30-те години на миналия век. Путин нарече \"антисемитска свиня\" посланика на Полша в Германия Йозеф Липски, подкрепил Адолф Хитлер и идеята му да изпрати полски евреи в Африка \"за заличаване и унищожаване\".\r\nПо-рано официалният представител на руското външно министерство Мария Захарова, коментирайки изявлението на полското външно министерство, което обвини Русия в изкривяване на историята на Втората световна война, заяви, че Варшава от много години подкопава \"както работата на експерти, така и двустранните отношения\".   След това посланикът на в Полша Джорджет Мосбахер нарече Йосиф Сталин също толкова виновен за избухването на Втората световна война, както и Адолф Хитлер. В отговор председателят на Държавната дума Вячеслав Володин препоръча да проверяват своите дипломати за познаване на историята.     ", "date": "2020.01.16", "title": "Лидерът на ЕНП счита, че Русия изкривява историята за Втората световна война"}
{"url": "https://www.actualno.com/plovdiv/plovdiv-chestva-142-godini-ot-osvobojdenieto-news_1424385.html", "text": "      С поклонение пред паметника на капитан Бураго в Дондуковата градина, военна церемония и полагане на цветя и венци, , 16 януари, Пловдив отбелязва 142-рата годишнина от своето освобождение.       Как са се развили нещата тогава? На 2-ри /15-ти по нов стил/ януари гори Пазарджик. При отстъплението турците не само разрушават моста, те разрушават сгради, които се смятат за шедьоври на Османската архитектура. Тази съдба не може да се допусне в Пловдив. Френският консул организира всички дипломати, отиват при валията и настояват да даде оръжие, за да може християните да увардят сградите от черкези, които обикалят и Пловдив.   С големи мъки и с помощта на френското дипломатическо тяло в Цариград, българите католици и гърците успяват да направят отряди. На православните българи не е разрешено да носят оръжие. Френският консул организира всички други консули – на Австро-Унгария, на Гърция, Италия, за защита на Пловдив. Тогава научават, че турското командване е решило да разруши града, а турската армия да се укрепи в подножието на Родопите. Отново отиват и казват, че няма да напуснат Пловдив. Въпреки всичко Сюлейман Паша до последно, докато дойде Александър Петрович Бураго, държи 4 оръдия на Джендем тепе, които да разрушат Стария Пловдив.  Капитан Бураго цял ден превозва финландски пехотинци, които завземат днешното село Оризаре. Вечерта генерал Гурко го натоварва със задачата да тръгне на разузнаване с неговите драгуни – 63 по официалните известия. Докато стигне до Джендем тепе, вижда два турски лагера с по 1000 и повече души. Влиза тихо в града и среща представители на милициите от гърци и католици, които му обясняват, че турците са струпани на гарата и се готвят да тръгнат. Турското население вече е напуснало града, изтеглени са оръдията от Небет тепе, Джамбаз тепе, Сахат тепе и Бунарджика и са оставени само на гарата.\r\nТогава Бураго прави план по какъв начин да неутрализира оръдията, които могат да разрушат Пловдив. Канят отрядите да заемат позиции на няколко места – пред сегашния Военен клуб, в Цар Симеоновата градина, по пътя за гарата. Казаците също се разпръсват и започват по знак на Бураго да стрелят. Понеже всичко идва на вълни и отвсякъде се чува мощно „ура“, турците помислили, че руската армия е влязла в Пловдив и започва паническо бягство към Родопите. Сутринта като стават, пловдивчани виждат коне, оръжия, муниции, дрехи. Тогава Бураго с 20 души отива да обезоръжи оръдията. Буквално в последния момент успява да ги спре и в 1 часа на 16-ти януари докладва на генерал Гурко, че Пловдив вече е освободен. Посрещането на руските войски начело с ген. Гурко в подножието на Стария Пловдив е увековечено в картина на Нягул Станчев и е изложена като постоянна експозиция в Историческия музей. Улицата, по която той минава, до ден днешен носи името \"4-ри януари\".\r\nВ тези дни героят на Пловдив - капитан Александър Бураго, е бил само на 25 години. След събитията е награден с орден \"Св. Георги\" ІV степен и е произведен в чин полковник. Умира само пет години по-късно в Мадейра, Португалия. Днес за него напомня паметникът в Дондуковата градина, издигнат през 1969 година.     ", "date": "2020.01.16", "title": "Пловдив чества 142 години от Освобождението"}
{"url": "https://www.actualno.com/sofia/promenjat-marshruta-na-avtobus-123-v-sofija-news_1424323.html", "text": "      Считано от 17 януари маршрутът на електробусна линия 123 в София се удължава до автостанция „Гео Милев“ в район \"Слатина\". Това съобщиха от пресцентъра на Столична община. Колите по линията ще се движат от автостанция „Гео Милев“, по ул. „Иван Димитров- Куклата“, бул. „Шипченски проход“, бул. „Асен Йорданов“, „Площад на авиацията“, бул. „Д-р Г. М. Димитров“, наляво по бул. „Св. Климент Охридски“ и след кръстовището на бул. „Св. Климент Охридски“ и ул. \"8-ми декември\" по действащия маршрут до лифт „Симеоново“, двупосочно.       ", "date": "2020.01.16", "title": "Променят маршрута на автобус 123 в София"}
{"url": "https://www.actualno.com/climate/globalnoto-zatopljane-oshte-dva-ostrova-v-indonezija-veche-sa-pod-voda-news_1424362.html", "text": "      Два необитаеми острова в състава на южната провинция Южна Суматра, са напълно потопени под вода в резултат на покачване на морското равнище поради глобалното затопляне. Това съобщи The Straits Times, позовавайки се на данни от местната организация Forum for the Environment, предаде БГНЕС.      \"Островите Бете и Гундул в момента са на 1-3 м под морското равнище\", заяви ръководителят на тази неправителствена организация Хайрул Собри. \"Ако не се предприемат спешни мерки, тогава още четири острова, които са част от тази провинция, са изложени на риск от изчезване\", предупреди експертът. Така според него остров Бурун вече е на кота нула, Калонг и Салах Намао са на около два метра над повърхността на водата, остров Крамат е на около 3 метра над водата.   Той отбеляза, че Салах Намао все още е обитаван, въпреки факта, че от 90-те години местните жители постепенно започват да напускат острова, включително заради нарастващото морско равнище. Експертът каза още, че остров Бете, който вече е под вода, преди това е бил национален резерват, признат от ЮНЕСКО.\r\nИндонезия се намира на най-големия в света архипелаг, който включва 18 хиляди острова.   ", "date": "2020.01.16", "title": "Глобалното затопляне - още два острова в Индонезия вече са под вода"}
{"url": "https://www.actualno.com/crime/shte-ostane-li-neno-dimov-v-aresta-news_1424364.html", "text": "      Днес, 16 януари, Апелативният спецсъд ще гледа мярката за неотклонение на бившият вече министър на околната среда и водите Нено Димов, предаде БГНЕС.      В събота, 11 януари, Специализираната прокуратура внесе в Специализирания наказателен съд искане за налагане на мярка за неотклонение \"задържане под стража\" на Нено Димов. Спецсъдът я одобри. Определението му обаче не е окончателно и може да се обжалва.   Нено Димов е обвинен в качеството си на министър на околната среда и водите за умишлена безстопанственост, довела до водната криза в Перник. Според прокуратурата, Димов не е изпълнил задълженията си да прекрати подаването на вода за промишлени нужди, въпреки че е бил информиран, че притокът в язовир \"Студена\" е значително по-малък от разхода на вода.\r\nДимов е поредният министър, който изпада от кабинета \"Борисов 3”. Той беше в управлението от квотата на \"Обединени патриоти\", предложен от ВМРО на вицепремиера Красимир Каракачанов. Новият министър е Емил Димитров-Ревизоро. Какво каза той за кризата в - припомнете си в !   ", "date": "2020.01.16", "title": "Ще остане ли Нено Димов в ареста?"}
{"url": "https://www.actualno.com/sofia/ekspert-35-dni-v-godinata-vyzduhyt-v-sofija-e-zamyrsen-news_1424394.html", "text": "      35 дни в годината въздухът в София е замърсен. Това показват данните от гражданските станции.      \"Няма как да очакваме да има по-чист въздух, при положение, че не сме променили начина си на живот, при положение, че мерки не се взимат вече толкова много време. Нашите станции показват завишени стойности в мъгла, но човек трябва да си покаже носа навън, за да разбере, че имаме проблем, особено при отоплителния период\". Това каза в интервю за bTV съоснователят на airbg.info Стефан Димитров. По думите му \"политиците тупат топката вече 30 години\".    В София най-мръсен въздух дишат в кварталите \"Надежда\", \"Хиподрума\" и \"Павлово\". Димитров обърна внимание, че фините прахови частици в контакт с мъглата са изключително опасни за здравето.  \r\nСпоред проф. Христомир Брънзов от Националния  институт по метеорология и хидрология (НИМХ) причината за се крие в температурната инверсия и географските особености на София.  Друга причина, която е не по-малко важна и сякаш се пренебрегва, а е на трето място по значимост за замърсеност, е прахът в града, който е постоянно явление и също влияе на .\r\n\"Утре малко ще намалее вероятността за замърсяване от гледна точка на метеорологичните условия, тъй като ще се появи източен вятър. В събота пак ще се вдигне степента на възможност за замърсяване\", каза той.\r\nСпоред европейското и национално законодателство въздухът се смята за мръсен, ако е имало превишаване на нормата от 50 микрограма повече от 35 дни годишно.        Какво е положението в Перник Около 21:00 часа на 15 януари е измерено на серен диоксид в - 644 микорграма на кубичен метър. Такива стойности водят до повишен риск за хора, страдащи от сърдечно-съдови заболявания, пушещи хора и възрастни хора, казват от РИОСВ. Но смятат, че за здрав човек нямало проблем – това показа репортаж на Нова телевизия. Не стана ясно защо тогава има предписания като да се носят маски.\r\nНа въпрос защо няма превишаване на серния диоксид, след като пак има мъгла, отговорът беше, че сега имало вятър.\r\nКметът на Станислав Владимиров посочи, че РИОСВ трябва да открие източника на замърсяване. Засега обаче РИОСВ няма точно обяснение. А местният ТЕЦ работи с нормална мощност, като от там отричат, че централата е причината да има по-високо ниво на серен диоксид. Ситуацията в страната       Според официалните данни на Изпълнителна агенция по околна среда (ИАОС) 36 станции в страната са отчели превишаване годишната норма. Най-критично е  състоянието на въздуха в градовете Видин, Горна Оряховица, Враца, Пловдив и София.\r\n\"Най-много превишавания на допустимата норма като брой дни е в Пловдив – жк. Тракия, 89 дни\", обясни за bTV Валери Серафимов, който е директор на Дирекция \"Мониторинг и оценка на околната среда\" в ИАОС.\r\nС най-чист въздух могат да се похвалят в Добрич, където нормата е превишена едва 7 дни в годината. Въпреки превишаването, от агенцията отчитат, че на места броя дни намалява:\r\n\"Почти във всички населени места са констатирани подобрявания качеството на въздуха. И само един пример ще ви дам – в Горна Оряховица през 2018 г. е имало 110 дена с измерени концентрации 50 микрограма, през 2019 г. вече са 64. Тази тенденция е посевместна за цялата страна, може да има повече от 35 дни, но броят намалява\", допълни още Серафимов.\r\nКак коментира ситуацията с мръсния въздух в София кметът на града Йорданка Фандъкова може да видите в     ", "date": "2020.01.16", "title": "Експерт: 35 дни в годината въздухът в София е замърсен"}
{"url": "https://www.actualno.com/america/oficialno-procedurata-po-impijchmynt-na-donald-trymp-otide-v-senata-news_1424356.html", "text": "      Председателят на Камарата на представителите Нанси Пелоси подписа двете точки по процедурата за срещу президента на Доналд Тръмп. С това беше завършена процедурата по предаване на процеса на Сената, където американският президент е пред съдебен процес по обвинения в злоупотреба с власт и възпрепятстване на Конгреса, посочва БГНЕС.      \"Толкова тъжно, толкова трагично за страната ни, че действията, предприети от президента за подкопаване на националната ни сигурност, за нарушаване на клетвата му и за опасност на сигурността на нашите избори, са ни отвели на това място\", каза Пелоси малко преди това, използвайки няколко церемониални химикалки за подписване на документите.   Документите бяха церемониално пренесени от Камарата на представителите до Сената на САЩ.\r\nОттук-нататък Тръмп ще се защитава в Сената в своеобразен съдебен процес, в който сенаторите ще са съдебно жури и ще има сенатор-обвинител. Очаква се същинската част на процеса да започне на 21 януари, вторник.  За да бъде свален от поста си, Тръмп трябва да не се хареса на две трети от сенаторите. В Сената обаче мнозинство имат републиканците - партията, която номинира милиардера за президент на САЩ. Повече подробности за процедурата научете в !\r\nА защо се стигна дотук - припомнете си в ! ", "date": "2020.01.16", "title": "Официално процедурата по импийчмънт на Доналд Тръмп отиде в Сената"}
{"url": "https://www.actualno.com/society/novini-ili-novini-kartinata-na-pechata-za-16-januari-news_1424344.html", "text": "              467 вида животни е заличил човекът за последните 10 години, пише \"24 часа\". Определени видове попадат в графата \"никой не ги е виждал в последните 10 години\", въобще не са били засичани - например някои леопарди. В същото време, когато се появи Грета Тунберг е вече много смешно и никой не иска невръстно момиче да го поучава, когато почти всички статистики са на нейна страна. Но, изглежда, ще се действа обратното на принципа на Сътворението - от по-примитивни видове към венеца на творението - Човека, който пък венец, сега, отзад напред, ще ликвидира всичко живо, щото не може току-така да има биоразнообразие.    е на 58 място в класация на най-добрите държави, пише \"Труд\". Сред нас са Боливия все пак, както и Литва, което е истинско постижение. Не си мислите, че това обаче са всички държави в света - проучването касае малко повече от 70, тоест, пак на опашката. Но нищо - от друга страна, поне вече знаем разликата между Марс и Перник. На Марс има вода. Празнуват световния ден на снега в Банско, пише \"Монитор\". Ще има както е по реда шумни празненства и фойерверки, събития и въобще всичко онова, което превърна Банско в зимния Слънчев бряг. Само се чудим, остана ли нещо, за което няма световен ден? Остана. Трябва да се направи световен ден на световния ден.     ", "date": "2020.01.16", "title": "Новини или novini: Картината на печата за 16 януари"}
{"url": "https://www.actualno.com/shumen/shumen-ostana-bez-voda-zaradi-avarija-news_1424372.html", "text": "      Авария спря водоподаването в Шумен, съобщават от местното ВиК дружество, предаде БГНЕС.      Работата по аварията съвпада с началото на мащабен ремонт по мрежата, който първоначално беше планиран да започне в полунощ на 17 януари и да продължи 2 дни. По тръбата, която свързва язовир \"Тича\" с Шумен, Търговище и Велики Преслав, специалистите са набелязали общо над 20 проблемни участъци със засечени пробиви и загуба на питейна вода.   Шуменската водоснабдителна система е сред най-проблемните у нас, припомня Нова телевизия. Загубата на вода по мрежата е над 80%, посочват последните разчети на Комисията по енергийно и водно регулиране (КЕВР). В същото време цената за битовите абонати в града е в челото на класацията в страната - 3,54 лв. за куб. метра. ", "date": "2020.01.16", "title": "Шумен остана без вода заради авария"}
{"url": "https://www.actualno.com/crime/prodyljava-deloto-hitrino-prisydite-se-chakat-sledvashtata-sedmica-news_1424365.html", "text": "      Днес, 16 януари, ще се проведе поредното заседание по делото \"Хитрино\". Това съобщиха от пресслужбата на Окръжен съд - Шумен, цитирана от БГНЕС.      Ще продължи огласяването на материалите по делото, като по-късно през деня ще започнат пледоариите на прокурора и адвокатите на частните обвинители.   На 21 януари от 9:30 часа ще пледира защитата на двамата машинисти, обвиняеми за влаковата катастрофа от 10 декември 2016 година на жп гара Хитрино. Очаква се на 22 януари от 11:00 часа съдът да обяви присъдата си.\r\nРано сутринта на 10 декември 2016 г. товарен влак с цистерни, пълни с пропан-бутан и пропилен, катастрофира на гарата в Хитрино. 12 вагона дерайлираха и 1 цистерна избухна, сривайки гарата, съседните постройки и част от селото. В резултат на инцидента загинаха 7 души, 29 бяха ранени.  Жителите на Хитрино бяха евакуирани, за да бъде осигурена тяхната сигурност при разчистването на авариралите цистерни. Повечето от тях бяха настанени при свои близки в региона, а 14 души - в кризисен център в Шумен. Имотите на гражданите или по-точно техните останки се охраняваха от жандармерията. Хората останали без дом получиха на първо време еднократна финансова помощ в размер на 325 лева.\r\nВ хода на заседанията по делото \"Хитрино\" стана ясно, че контактната мрежа не е причина за въпламеняването на изтеклия газ. Взривът е станал от 3 до 5 минути след излизането на влака от релсите. Другият извод, който правят експертите е, че източникът на запалването е горяща печка близо до железопътните линии. Защитата поиска експертизата да не се приема, защото не се основава на обективни данни, но съдът отхвърли иска.   Като обвиняеми са привлечени машинистите на влака, тъй като има данни, че са влезли с прекалено висока скорост в Хитрино и така са предизвикали дерайлиране на цистерните.    Всичко за делото можете да видите в ! ", "date": "2020.01.16", "title": "Продължава делото \"Хитрино\" - присъдите се чакат следващата седмица"}
{"url": "https://www.actualno.com/society/prognoza-za-vremeto-16-januari-chetvyrtyk-news_1424341.html", "text": "      Днес в по-голямата част от страната ще бъде тихо с максимални температури между 2 и 7 градуса. Това съобщи за Агенция „Фокус“ дежурният синоптик Виктория Клещанова от Националния институт по метеорология и хидрология.      Минималните температури ще са предимно между минус 4 и 1°. Дневните температури в районите с трайна мъгла ще са по-ниски, предимно между 2° и 7°, а в планинските райони, където ще бъде предимно слънчево - до 10-11°. В София минималната температура ще е около минус 3°, а максималната – около 6°. Атмосферното налягане слабо ще се понижи, но ще остане по-високо от средното за месеца.\r\nПо Черноморието ще е предимно облачно. Ще духа слаб до умерен североизточен вятър. В сутрешните часове в северните райони ще бъде с ниска облачност или мъгла. Максималните температури ще са между 7° и 9°, колкото е и температурата на морската вода. Вълнението на морето ще бъде 2-3 бала.\r\nНад планините ще е предимно слънчево. Ще духа слаб до умерен североизточен вятър. Максималната температура на височина 1200 метра ще бъде около 9°, на 2000 метра - около 3°.  В петък и събота в планините и планинските райони ще остане слънчево и все още по-топло, докато в равнинната част от страната в нощните часове ще бъде с мъгла или ниска облачност, които в повечето райони ще се задържат през целия ден и дневните температури в тези места ще остават по-ниски, предимно между 0° и 5°. Преобладаващите сутрешни температури ще са между минус 4° и 1°. Ще духа слаб, в източните райони до умерен север-североизточен вятър, с който ще проникне малко по-студен въздух. На места по Черноморието ще преръмява. В неделя над страната ще преобладава облачно време. Със северен вятър температурите слабо ще се понижат. Само на изолирани места ще превали съвсем слаб сняг. ", "date": "2020.01.16", "title": "Прогноза за времето - 16 януари (четвъртък)"}
{"url": "https://www.actualno.com/healthy/petyr-moskov-atakata-na-d-r-dechev-e-politicheska-news_1424416.html", "text": "      \"Не, не се плаща различно на частните и държавните болници.\" Това каза бившият министър на здравеопазването Петър Москов в интервю за БНТ.      По думите му не трябва да се фокусираме върху изявленията на председателя на д-р Дечо Дечев, тъй като \"това, което се случва е конфликт между различни течения на ГЕРБ, изразяващ се в атака на директора на Касата срещу министъра и това е тема, касаеща политолозите. Тези действия трябва да се разглеждат като политическа атака срещу министъра.\"    ", "date": "2020.01.16", "title": "Петър Москов: Атаката на д-р Дечев е политическа"}
{"url": "https://www.actualno.com/society/proekt-gotvi-se-promjana-za-dela-na-sgradnata-instalacija-pri-parnoto-news_1424371.html", "text": "      Общото събрание на етажната собственост да може да определи колко да е , но не по-малко от 20 и не повече от 40%. Това е записано в за топлоснабдяването, който вече е пуснат на обществено обсъждане, пише в. \" \".      Новият момент е именно залагането на диапазон за сградната инсталация - и в момента общото събрание може да взема решение какъв процент да са общите части в плащането за парното, но няма ограничение.   Преди повече от 10 години пак имаше такава възможност, но тогава процентът за сградна инсталация бе между 10 и 30. Този текст бе премахнат от наредбата, тъй като масово се избираше най-ниският процент и това водеше до изкривяване на сметките - сравнително ниски през зимата и висока сума за доплащане при изравнителните.\r\nСега в наредбата в частта за дяловото разпределение няма сериозни промени освен една. Ако за подгряването за топлата вода за 1 куб. метра се изразходват повече от 150 квтч и всички имоти в сградата имат индивидуални водомери за гореща вода, то топлофикацията е задължена да извърши проверка на настройката на съоръженията в абонатната станция и на техническата им изправност. Проверката се извършва в присъствието на представител на етажната собственост и се съставя констативен протокол с описание на коригиращи мерки.  Такава инспекция се прави и за сгради-етажна собственост, в които клиентите са избрали да заплащат консумираната топлинна енергия по реална месечна консумация.\r\nПо-категорично е записано, че клиенти, присъединени към абонатна станция, са длъжни да монтират уреди за дялово разпределение. В сегашната наредба това е задължително за сграда, в която се въвежда дялово разпределение.   Отпада изискването за предварителен договор като условие да започне изготвянето на проект за присъединяване на клиенти.    Какво каза Европейският съд за това кой плаща сградната инсталация - припомнете си в ! ", "date": "2020.01.16", "title": "Проект: Готви се промяна за дела на сградната инсталация при парното"}
{"url": "https://www.actualno.com/tennis/grigor-padna-ot-kirios-na-kujong-klasik-news_1424373.html", "text": "      Първата ракета на Григор Димитров допусна неприятна загуба с 4:6, 2:6 от Ник Кирьос в срещата между двамата от демонстративния турнир \"Куйонг Класик\" в Мелбърн, предаде БГНЕС.      Хасковлията показа стабилна игра само до средата на първия сет, но след това не бе никак убедителен и съперникът му напълно заслужено стигна до успеха. Това бе едва втора загуба на Димитров от Кирьос в досегашните общо 5 срещи помежду им. Загубата обаче не влиза в статистиката, защото е допусната на демонстративен турнир.   Първият сет започна напълно равностойно. Всеки от двамата тенисисти печелеше без особени затруднения своето подаване и никой не успяваше да стигне до точка за пробив в първите осем гейма до 4:4.  Деветият гейм обаче не се разви никак добре за Григор. Българинът загуби първите три точки при своето подаване и се стигна до 0:40 и три възможности за пробив за Кирьос. Гришо успя да спаси първите две от тях, но след това при 30:40 той не успя да вкара първия си сервис и Кирьос се възползва от това, за да направи първия пробив в мача. След това представителят на домакините спечели набързо и своето подаване и така затвори и сета в своя полза с 6:4.    Вторият сет бе доста по-различен. Още в третия гейм Кирьос стигна до шанс да пробие и веднага се възползва от него.\r\nГригор можеше веднага да върне пробива още в следващия гейм, когато Кирьос допусна изоставане с 0:40. Австралиецът обаче спаси и трите точки за пробив благодарение на изумителния си сервис, последната с ас. След това българинът имаше още два шанса да пробие, но не се възползва и от тях и загуби гейма. Последва нов слаб сервис гейм за Димитров, който не спечели нито една точка и го загуби на нула, а след това и Кирьос взе и своето подаване, за да поведе с 5:1.   Гришо успя да направи загубата си малко по-почетна, печелейки следващото си подаване, но в крайна сметка австралиецът не допусна да се стигне до обрат и затвори мача в своя полза с 6:2, информира БНР.     ", "date": "2020.01.16", "title": "Григор падна от Кирьос на \"Куйонг Класик\""}
{"url": "https://www.actualno.com/europe/medvedev-ostava-predsedatel-na-edinna-rusija-news_1424424.html", "text": "      Дмитрий Медведев остана председател на Единна Русия. Това обяви , 16 януари, секретарят на Генералния съвет на партията Андрей Турчак, предава информационният портал EA Daily.      \"Постът на заместник-председател на Съвета за сигурност не предвижда никакви законодателни ограничения по отношение на комбинацията с поста председател на политическа партия. Следователно Дмитрий Анатолиевич Медведев остава председател на „Единна Русия“, отбеляза Турчак, допълни агенция Фокус.   По-рано руският президент подписа указ за оставка на правителството в съответствие с член 83, параграф \"в\" и втората част на член 117 от Конституцията на Руската Федерация. Руският лидер също обяви намерението си да въведе нова позиция като заместник-председател на Съвета за сигурност и да назначи на този пост Дмитрий Медведев. ", "date": "2020.01.16", "title": "Медведев остава председател на \"Единна Русия\""}
{"url": "https://www.actualno.com/politics/revizoro-borisov-me-izprashta-da-obikolja-vsichki-jazoviri-v-stranata-news_1424422.html", "text": "       Премиерът ме изпрати да се информирам за всичко до момента. Знам за въпроса, но премиерът трябва да обяви. Те са различни варианти и той трябва да избере кой е най-добрият за справяне на кризата в Перник. Това заяви новият екоминистър пред журналисти в парламента.      По думите му той вече е подготвен със справка за финансовите средства, необходими за излизане от кризата, което е задължение номер едно пред него.   Димитров сподели, че , който предстои, го притеснява: \"Първи работен ден ми е, а ще се окаже, че трябва да участвам\".\r\nКоментирайки и ситуацията в Шумен, който също остана без вода, министърът сподели, че според него един от големите проблеми е, че на места в страната местната власт и ВиК дружествата не са успели да усвоят средствата, осигурени за реформиране на сектора:  \" . Достатъчно много пари, които асоциации, служби не се ангажират да усвояват. Ако пропуснеш някакви пари от Европа – защо ги пропуснахте? Парите са в сметката, стоят и чакат да бъдат усвоени\", коментира Ревизоро.\r\nОсвен темата с водата, в ръцете на новия министър вече е и решението на въпроса с вноса, незаконното съхранение и изгаряне на боклуци.   \"Вчера премиерът ми възложи задачи. Изпратих хора на проверки за депата в страната. Вчера се наложи от Пловдив да пращам хора в Стара Загора, за да могат те да вземат пробите, защото ДАНС, МВР и прокуратурата са образували досъдебни производства и трябва да се окаже съдействие. Първата ми заповед беше да намеря хора от Пловдив, които спешно на командировам, за да тръгнат за района на Стара Загора\", обясни новият министър на околната среда и водите.     ", "date": "2020.01.16", "title": "Ревизоро: Борисов ме изпраща да обиколя всички язовири в страната"}
{"url": "https://www.actualno.com/smolyan/redica-zabelejitelnosti-v-smoljan-s-bezplaten-vhod-prez-januari-news_1424403.html", "text": "      Планетариумът в Смолян се включва в инициативата „Денят за вас“ на 18-ти януари с „Пътешествие в Космоса“ от 11 часа, „Пътуване към Слънцето“ в 15 часа и „Легенди за съзвездията“ в 16,30 часа.      Инициативата е част от кампанията на Министерството на туризма „Естествено в България“, която в сътрудничество с бизнеса и местните власти подпомага развитието на вътрешния туризъм. Реализацията й започва в общините, които имат условия за развитие на зимни спортове и планински туризъм.   Предвижда се редица емблематични туристически забележителности в Смолян да са с вход свободен, а в същия ден в общината ще бъде отбелязан и Световният ден на снега.\r\nОсвен планетариума в третата събота на януари всички гости и жители на града ще могат да посетят без такса Регионалния исторически музей „Стою Шишков“ и Художествената галерия.  Целта на този проект е да се привлекат повече туристи, които да се запознаят с културно-историческите забележителности, бита и атракциите в региона. Така ще бъде надграден и обогатен основният зимен туристически продукт и ще се създаде цялостна услуга, отговаряща на разнообразните потребности на посетителите, обясняват от планетариума. ", "date": "2020.01.16", "title": "Редица забележителности в Смолян с безплатен вход през януари"}
{"url": "https://www.actualno.com/tennis/vijte-jrebija-na-grigor-dimitrov-za-australian-open-news_1424420.html", "text": "      Най-добрият български тенисист започва участието си на Откритото първенство на Австралия с двубой срещу Хуан Игнасио Лондеро.       Аржентинецът е под номер 51 в световната ранглиста. Двамата не са се срещали досега на корта.   Това е 11-о участие на Димитров на Australian Open. Миналата година той достигна четвърти кръг, където отпадна от Франсис Тиафо. Най-доброто му представяне в Мелбърн е през най-добрата му година в кариерата - 2017-а. Тогава Григор бе елиминиран от Рафаел Надал на крачка от финала.     ", "date": "2020.01.16", "title": "Вижте жребия на Григор Димитров за Australian Open"}
{"url": "https://www.actualno.com/asia/japonija-potvyrdi-pyrvi-sluchaj-na-zaraza-s-nov-tip-virus-na-pnevmonija-news_1424363.html", "text": "      Японските власти потвърдиха първи случай на заразяване с нов тип вирус на пневмония в страната от огнището в Китай. Това съобщи на пресконференция в Токио представител на Министерството на здравеопазването, предаде БГНЕС.      \"Потвърдихме първия случай на новия тип пневмония в Япония. Пациентът е китайски гражданин, живеещ в префектура Канагава (съседна на Токио). Той е посетил Китай и се е върнал в Япония на 6 януари. Въпреки това той не е бил на рибния пазар, където е центърът на инфекцията\", каза представителят на ведомството.   Според него, симптомите на заболяването при пациента на възраст около 30 години се проявили по време на пътуването до Китай. След като се върнал в Япония, той посетил лекар, който преценил, че болестта му е лека и му предписал лекарства за домашно лечение. Пациентът бил хоспитализиран едва на 10 януари поради влошаване на състоянието, след което тестовете потвърдили, че е заразен с новия вирус.\r\nМъжът е изписан от болницата на 15 януари, след като бил подложен на лечение. Сега министерството проучва с кого е влязъл в контакт след завръщането си в Япония. В момента няма други пациенти в страната, които биха могли да са заразени с вируса, отбеляза служител на отдела.  Заради потвърждаването на първия случай на нова пневмония, правителството на Япония създаде кризисен щаб за събиране на информация и предприемане на мерки за предотвратяване на разпространението на вируса. Властите призовават хората да мият ръцете си по-често и незабавно да се консултират с лекар, ако се появи кашлица или треска. Особено внимание трябва да се обърне на онези, които наскоро са пътували до Ухан.\r\nНа 31 декември китайските власти информираха Световната здравна организация за огнище в Ухан, разположено на 1000 км северно от Пекин в централната част на страната. Неизвестен вид коронавирус е бил открит от местните специалисти на 7 януари. Всички случаи на заболяването със съмнение за нова пневмония са били подложени на лабораторни изследвания. В резултат на това патогени на респираторни заболявания като грип, птичи грип, тежък остър респираторен синдром  и близкоизточен респираторен синдром бяха изключени от списъка на възможните патогени.   СЗО призова държавите да проведат стриктно епидемиологично наблюдение на огнището на нова пневмония в Китай. Към днешна дата са потвърдени около 60 случая на инфекция с този вирус, един човек е починал, повече от 680 са изолирани.     ", "date": "2020.01.16", "title": "Япония потвърди първи случай на зараза с нов тип вирус на пневмония "}
{"url": "https://www.actualno.com/asia/sinyt-na-reza-pahlavi-ajatolasite-shte-padnat-do-meseci-news_1424425.html", "text": "      Иранският принц в изгнание Реза Пахлави, син на последния шах на  , вчера предрече скорошно падане на Ислямската република и призова Запада да не води преговори с нейните ръководители, съобщи AFP.      На пресконференция във Вашингтон Реза Пахлави направи паралел между протестните демонстрации в през последните месеци и ислямската революция, която доведе до свалянето на баща му от власт в началото на 1979 година.   Падането на режима в Техеран е \"само въпрос на време\", заяви 59-годишният бивш престолонаследник, който живее в предградие на американската столица. \"Остават само няколко седмици или месеци, за да се стигне до окончателното сгромолясване, също като през трите последни месеца на 1978 г. преди революцията\", добави той.\r\nИранските опозиционери в изгнание вече неколкократно предричаха предстоящото падане на режима в Техеран, отбелязва агенцията. Реза Пахлави обаче увери, че иранците могат \"да усетят тази възможност за първи път от 40 години\".  През ноември иранците масово излязоха по улиците в много градове на страната, за да протестират срещу повишаването на цените на бензина, но демонстрациите им бяха жестоко смазани от властите, припомнят световните агенции. През последните дни избухнаха нови протести, най-вече сред университетската младеж в Техеран,когато иранската армия призна, че неволно е свалила украински пътнически самолет, след като първоначално отхвърляше всякаква отговорност.\r\nПрезидентът на  незабавно изрази подкрепа за демонстрантите и предупреди властите срещу всякакви репресии.   В изказването си на конференция в института \"Хъдсън\" Реза Пахлави подкрепи политиката на \"максимален натиск\" на Тръмп върху Ислямската република. \"Време е да се признае, че това не е нормален режим и че той няма да промени поведението си\", заяви принцът.    \"Моите сънародници разбират, че този режим не може да се реформира и трябва да бъде прогонен\", добави Реза Пахлави. Той се обяви против възстановяване на династията си и изрази готовност да подкрепи широка коалиция иранци, която да замени настоящия режим със светска демокрация. ", "date": "2020.01.16", "title": "Синът на Реза Пахлави: Аятоласите ще паднат до месеци   "}
{"url": "https://www.actualno.com/actualno/novoto-dyno-na-bojko-borisov-ruskite-podigravki-news_1424469.html", "text": "      Новата година е още млада, има-няма половин месец, обаче пак почва да не се търпи. Този път – по руски да не се търпи.      Ако някой не е разбрал – едно от телевизионните лица на Русия Дмитрий Кисельов подкара с доста ирония премиера ни Бойко Борисов. Но не от тази ирония, която трябва да предизвика обезателно добро. Иронията беше в стил „български цървул“. Уверете се сами в !\r\nТа вече става обидно. Точно дисидент-обърни палачинка като Кисельов да ни навира грозната истина в очите. За незнаещите – Кисельов е в медийния бизнес в Русия още от комунистическо време. Прочува се в началото на 1991 година, когато отказва да играе по свирката на все още управляващите комунисти и да замаже случващото се във Вилнюс. За незнаещите – на 13 януари, 1991 година, съветска танкова бригада влиза в столицата на Литва, която още е част от СССР и завзема местната телевизионна кула. При атаката на кулата загиват 14 души и са ранени около 700. Действията на съветската армия са продиктувани от опитите на отиващия си СССР да спре пожара на промяната. Като водещ на централните новини по Първи канал Кисельов отказва да бъде пропаганден рупор, но десетина години по-късно нещата вече се променят – той става част от държавната телевизия \"Россия 1\", като кариерата му започва и съвпада с възхода на Владимир Путин. И, разбира се, звездата на Кисельов като медиен авторитет почва да грее в унисон на тази на Путин като държавник. Преди няколко години Кисельов влеза и в списъка със санкции на ЕС – той не може да пътува и пребивава никъде на територията на Съюза.\r\nЩом работата опря до това такъв човек да казва как Борисов седи до Путин и Ердоган срамежливо при крана на \"Турски поток\" и да се подиграва как ръководителят на пресслужбата на Министерския ни съвет Севда Арнаудова иска да заснеме премиера ни с Путин и как министър-председателят ни се \"примъквал\" до Путин, докато фоторепортерите снимат, нещата вече са минали всякакви граници. Независимо кой управлява в момента Русия, а и която и да е друга държава, уважението към българските държавници е нещо задължително. Само че уважение, както и доверие, се печелят, а не се дават даром. Точно това прави обидата по-силна – защото след вече почти едно десетилетие воаяж на по политическите върхове на всеки с малко мозък му е ясно каква е стоката. И няма как да не се огорчи всеки такъв човек, че би влязъл в тона на Кисельов – точно на такъв като него ... Как да не е отчайващо?   Автор:   ", "date": "2020.01.16", "title": "Новото дъно на Бойко Борисов - руските подигравки"}
{"url": "https://www.actualno.com/europe/mishustin-objavi-promeni-v-pravitelstvoto-news_1424423.html", "text": "      Ръководителят на Федералната данъчна служба (ФДС) на Русия , чиято кандидатура беше предложена от руския президент за премиер, каза  че са предвидени промени в новото правителство. Той съобщи това на среща с фракцията \"Единна Русия\" в Държавната дума.      \"Мишустин каза, че ще обсъжда, включително с фракции, кандидати за министерски позиции. Той заяви, че ще има промени в състава на новия кабинет\", каза лидерът на „ “ Сергей Неверов.   Също така, ръководителят на ФДС посочи националните проекти и дигиталната икономика сред приоритетите в своята работа като ръководител на кабинета на министрите.\r\nПрезидентът Владимир Путин вчера предложи редица изменения в Конституцията на Руската федерация. По-конкретно, той обяви прехвърлянето на Държавната дума на правото да одобрява кандидатурите на премиера и на вицепремиерите и министрите.  След подадената оставка на досегашния премиер Дмитрий Медведев, президентът на Русия представи в Държавната дума кандидатурата на ръководителя на Федералната данъчна служба Михаил Мишустин за министър-председател. Държавната дума разглежда кандидатурата на Мишустин , като преди пленарното заседание ръководителят на Федералната данъчна служба се среща последователно с всичките четири фракции.\r\nМишустин каза още, че ако бъде одобрена кандидатурата му за премиер,  той на първо място ще се заеме с премахването на бариерите пред бизнеса.\r\n\"Най-важното е да се премахнат бариерите пред бизнеса, да се намалят разходите. Във всички случаи предстоят съществени разговори с бизнеса\", каза Мишустин на среща с депутати от фракцията \"Единна Русия\" в Държавната дума.       \"Това са най-важните въпроси, които ще разгледам още в първите дни\", добави той.\r\nНа среща с фракцията на Комунистическата партия изключи въвеждането на облекчение на данъка върху доходите на физическите лица, обещавайки целева помощ за бедните руснаци.\r\n„Мишустин възнамерява да подпомогне 20 милиона в крайна нищета. Той каза, че няма средна класа. Отхвърли възможността за облекчение на данъка върху доходите и обеща да въведе целева помощ след две години\", се казва в изявление на партията.\r\nМишустин също заяви, че възнамерява да направи инвентаризация на националните проекти и да разбере какво пречи на тяхното изпълнение. Той ще се заеме и със справянето с проблемите в здравеопазването.\r\nПрез септември миналата година шефът на ВТБ Андрей Костин предложи да бъдат освободени бедните руснаци от данък върху доходите чрез определяне на необлагаем минимален доход. По-късно той разказа пред ТАСС за нарастващата подкрепа за тази инициатива сред членовете на правителството и президентската администрация. Тогава нарече тази тема много чувствителна, като отбеляза, че тя предстои да бъде разгледана.       ", "date": "2020.01.16", "title": "Мишустин обяви промени в правителството "}
{"url": "https://www.actualno.com/pleven/obshtinskata-uprava-v-belene-slaga-red-v-lepeneto-na-nekrolozi-news_1424428.html", "text": "      Общинската управа в Белене призова чрез Facebook гражданите да приберат некролозите на техни близки и родственици, които са поставени на нерегламентирани места – стълбове, фасади на сгради и дървета. Крайният срок е 31 януари.      След 1 февруари некролозите, залепени извън определените места, ще бъдат премахвани и прибирани в сградата на общинската администрация, предупреждава управата на крайдунавския град.   Приетата от местния парламент Наредба №1 за опазване на обществения ред, чистотата и околната среда забранява лепенето на некролози извън определените за това места. За нарушителите Наредбата предвижда глоби от 50 лв. до 100 лв., напомня общинската управа и призовава:    ", "date": "2020.01.16", "title": "Общинската управа в Белене слага ред в лепенето на некролози"}
{"url": "https://www.actualno.com/analysis/komentari-ot-sasht-nachalo-na-nova-konfiguracija-na-vlastta-v-rusija-news_1424467.html", "text": "                 Популярният вестник The New York Times написа: „Владимир Путин, който съгласно действащото законодателство трябва да напусне Президентството през 2024 г., предложи изменение на руската конституция с цел разширяване на правомощията на парламента и Държавния съвет - орган, който в момента има малко влияниe. В годишната си реч той определи предложените конституционни промени като опит за укрепване на демокрацията, което може да бъде първата голяма промяна в руската политическа система от 1993 г. Тогава първият демократично избран президент на страната Борис Елцин изпрати танкове в центъра на Москва, за да смаже опозиционно настроените депутати и след това нареди да се проведе референдум за приемане на нова конституция. Путин, който има успех на международната арена, но изживява слаб период във вътрешната политика поради стагнация в руската икономика, отдавна е известен със способността си да изненадва с внезапните си действия и съюзници, и противници. След като Елцин подаде оставка на 31 декември 1999 г., той предприе стъпки, за да остане арбитър по всички ключови въпроси в Русия\".\r\nАвторитетното издание The Wall Street Journal коментира бурните събития в Москва по следния начин: „Въпреки че някои лидери, склонни към авторитарни методи на управление, промениха конституциите си, за да останат във властта завинаги, Путин следва буквата на закона. През 2008 г. той подаде оставка като президент и стана министър-председател, докато Дмитрий Медведев пое функциите на президент за четири години. Според някои анализатори Путин следва модела, който лидерът на Сингапур Ли Куан Ю прилагаше. Други анализатори считат, че Путин осъзнава проблемите, свързани с прекалено дългия му престой във властта и е загрижен за това какво наследство ще остави“.  Списание TIME отбелязва: „Промените, предложени от Путин, няма да подкопаят изграждането на руската демокрация, тъй като най-обмислените стъпки на президента обикновено са сложни и благоразумни. Той предложи , което би могло да му даде по-голяма свобода на действие и да му предостави широк спектър от възможности да остане лидер на Русия, независимо какъв пост ще избере за себе си в бъдеще\".\r\n„Реакцията на пазарите на оставката на премиера на Русия се оказа краткосрочна, тъй като инвеститорите бяха привлечени от въпроса кой ще бъде негов наследник. Рублата падна за кратко след обявяването на оставката на Дмитрий Медведев и неговото правителство, но съвсем скоро тя си върна обратно позиции. Някои анализатори смятат, че новото руско правителство ще може да стимулира ниските темпове на икономически растеж, докато други експерти предполагат, че може да последва период на политическа несигурност, в резултат на който позицията на рублата ще бъде подкопана\", предупреждава Bloomberg.   „Цялото руско правителство подаде оставка. Това е необичайна стъпка, никой не го очакваше. Премиерът Дмитрий Медведев обяви това, след като руският президент Владимир Путин предложи да се проведат широки реформи, които да отслабят позицията на бъдещия му наследник. Неочакваното съобщение дойде, след като Путин обяви промени в Конституцията, които ще разширят правомощията на премиера и парламента чрез намаляване на правомощията на президента\", обобщава новинарският телевизионен канал CNN.    Предоставянето на по-широки правомощия на парламента за сметка на правомощията на президента може да означава, че в Русия промяната на властта се обмисля отдавна, допълва медията.\r\nВестник The Washington Post написа: „Оставката на Дмитрий Медведев е на фона на икономическа стагнация. Освен това еуфорията от анексията на Крим до голяма степен избледнява. Въпреки че руснаците се радват, че Русия отново се превърна в играч в международната политика, изглежда те стават по-чувствителни към икономическите разходи за този нов глобален статут и са особено заинтересовани от решаването на вътрешните икономически проблеми. Решението за оставката на Медведев, което, разбира се, беше договорено с президента, дава тежест на аргумента, че Путин се интересува от много по-сериозни институционални промени отколкото се очакваше. Оставката на Медведев може да е част от по-големи планове, свързани с края на мандата на Путин през 2024 г. Експертите правят предположения за възможни промени в Конституцията, които ще позволят на Путин да остане начело на властта след 2024 г., вероятно на нов пост.\r\nОставката на правителството също дава възможност на президента да избира кандидати за министерските постове. Това може да позволи на президента да направи промени в настоящата политика. Новото правителство може да помогне на Кремъл да укрепи позициите си на парламентарните избори през 2021 г. Путин номинира Михаил Мишустин, директор на данъчната служба, за наследник на Медведев. Мишустин се смята за технократ без политическа амбиция, което още веднъж потвърждава мнението, че Путин може да използва конституционни промени, за да запази властта в ръцете си и след 2024 г.\".   Списание Foreign Policy коментира събитията в Русия по следния начин: „Путин неочаквано започна политически промени в страната, предложи изменения в Конституцията и предложи нов премиер, което ще позволи на 67-годишния лидер да продължи да дирижира руската политика, дори след като напусне Президентството през 2024 г. Путин предложи поста премиер на технократ, директор на Федералната данъчна служба Михаил Мишустин. Шокиращо изявление за оставката на правителството на бе направено, малко след като Путин направи обръщение пред Федералното събрание, в което обеща подобряване на стандарта на живот. Конкретните причини за решението на Путин остават неясни, макар натискът вътре в страната да обяснява много от нещата“. ", "date": "2020.01.16", "title": "Коментари от САЩ: Начало на нова конфигурация на властта в Русия"}
{"url": "https://www.actualno.com/curious/koi-sa-naj-vrednite-bakterii-po-hranite-i-kak-da-se-predpazim-news_1424464.html", "text": "      Може ли да консумираме немити зеленчуци? А храни, които са леко мухлясали? Какво трябва да знаем, когато приготвяме месо? И как да избегнем разпространяването на бактерии в кухнята? Отговорите дава :       Някои видове микроскопични гъби от групата Aspergillus произвеждат изключително опасни токсини - най-силните от всички биологични отрови. Плесенните гъби се появяват обичайно по орехите и другите ядки, по зърнените култури като царевица и жито, по семената. Ако в кухнята ви има мухлясали храни - дори и само отчасти, най-добре ги изхвърлете.   Дори и в малки дози приемането на афлатоксини може да причини сериозни заболявания - като рак на черния дроб, или пък да доведе до нарушения в развитието на плода в майчината утроба. Високата концентрация на този токсин предизвиква остро отравяне, нерядко с летален изход.         Бактериите от групата Salmonella живеят в стомашно-чревния тракт на много животни. Но за човека ентеробактериите често водят до тежки заболявания. Строгото спазване на правилата за хигиена в кухнята, както и топлинната обработка (15 минути са достатъчно) най-вече на месните и рибните продукти помагат да се избегне разпространението на салмонелите. От една страна бактериите от групата Escherichia coli изпълняват важни функции в червата на човека. Но при хората с отслабена имунна система особено опасният високопатогенен щам на пръчковидните бактерии (ентерохеморагична ешерихия коли) може да предизвика тежка чревна инфекция.    Високата температура може да унищожи и салмонелите, и чревните причици. За съжаление обаче бактерии има не само в продуктите от животински произход, но и в зеленчуците. Преди употреба марулите, краставиците и всички останали зеленчуци трябва внимателно да се измият с топла вода. Важно е да се използват различни ножове за зеленчуци и месо. Това помага за намаляване на риска от заралистериите.   Пръчковидните бактерии от групата Listeria са известни със способността си да се приспособяват перфектно. Те фактически са навсякъде, включително в хранителните продукти. В организма на човека те са способни да предизвикат заразяване на кръвта или менингит (възпаление на кората на главния мозък). Листериите могат да бъдат победени чрез термична обработка - на 70 градуса за най-малко десет минути.     Вирусът Норовирус или Норфолк от групата на норовирусите много често е виновник за разпространението на \"стомашното разстройство\" с гадене, повръщане и диария. Вирусът може да живее до 12 дни по зеленчуците и месните продукти. Борбата с него се води отново чрез термичната обработка и дезинфекцията на ръцете. Хранителните продукти влизат в съприкосновение с микробите още докато се обработват. Най-вече в собствената кухня. Затова спазването на хигиената е най-добрият начин за борбата с бактериите и вирусите. Най-важното е ръцете да бъдат измити внимателно със сапун, преди да се пристъпи към приготвянето на храната. След като веднъж сте размразили продукти, не бива да ги замразявате наново. За рязането на месото, рибата и зеленчуците трябва да се използват различни дъски - така може да се предотврати пренасянето на бактериите към продуктите, които не изискват термична обработка. Месото и рибата трябва да се готвят не по-малко от десет минути (на не по-малко от 70 градуса) и трябва да се изяждат още същия ден! ", "date": "2020.01.16", "title": "Koи са най-вредните бактерии по храните и как да се предпазим?"}
{"url": "https://www.actualno.com/politics/ns-prie-promeni-vyv-valutnija-zakon-na-pyrvo-chetene-news_1424450.html", "text": "      Депутатите приеха промени във валутния закон на първо четене. Измененията са внесени от Министерски съвет. „За“ тях гласуваха 90 народни представители, „против“ – 4 и „въздържали се“ – 1, с което те бяха приети.      Промените целят прецизиране на разпоредбата във връзка с осъществяването на законосъобразен и ефективен валутен контрол.   Предвижда се изрично да бъде закрепено в закона правомощието на митническите органи да не допускат пренасянето на парични средства в размер на 30 000 лв. или повече, или тяхната равностойност в друга валута, през границата на страната за трета страна при получена от митническите органи по служебен път информация за наличието на публични задължения на лицето, предаде Фокус.\r\nПредложено уеднаквяване на определената законова компетентност по установяването на нарушения на Валутния закон както на външната, така и на вътрешната граница.   ", "date": "2020.01.16", "title": "НС прие промени във валутния закон на първо четене"}
{"url": "https://www.actualno.com/crime/ustanovena-e-samolichnostta-na-ednata-ot-jertvite-ot-vzriva-vyv-varna-news_1424459.html", "text": "      Установена е самоличността на единия от двата трупа, намерени на местопроизшествието в блок 302 в квартал \"Владислав Варненчик\" във .      Това е Веселин Димитров, който се издирваше от полицията.   Димитров е купил 30 литра бензин и 11 литра газ пропан-бутан. Той е разместил мебелите в своето жилище, за да увеличи силата на ударната вълна.\r\nДве газови бутилки са намерени на местопроизшествието.  Най-вероятно другото тяло е на 53-годишната му съседка, заяви на брифинг окръжният прокурор Красимир Конов. \r\nОгледите на местопроизшествието продължават. Резултатите от останалите две тройни съдебномедицински и  една химическа експертизи ще са гонови следващата седмица.   Вчера стана ясно, че заради взрива 20 семейства не могат да се върнат по домовете си. Експертизата е показала, че входът не е годен за обитаване. Позробности можете да прочетете в .     ", "date": "2020.01.16", "title": "Установена е самоличността на едната от жертвите от взрива във Варна"}
{"url": "https://www.actualno.com/celebrate/sv-sveshtenomychenik-damaskin-gabrovski-news_716376.html", "text": "      Свещеномъченик Дамаскин се родил в град Габрово, Великотърновска епархия. Той приел монашество в Атонския Хилендарски манастир, гдето и бил произведен йеродякон, йеромонах и дори игумен на светата обител.      Веднъж се отправил по манастирски работи в град Свищов, гдето имало хилендарско подворие, и опитал да поиска от някои турци да изплатят дълга си към манастира. Но вместо да се издължат, турците го ограбили и се сговорили тайно да въведат в метоха една туркиня с лошо поведение, а после като нападнали метоха и като я намерили там, вързали невинния Дамаскин и го предали на съда.   Само по един начин той би могъл да се избави от смърт - да се отрече от Христа и да приеме мохамеданство. Но св. Дамаскин отговорил на това тяхно предложение:\r\n\"Аз съм се родил християнин, християнин и ще умра! Да се отрека от Христа, това за мене значи да се откажа от вечния живот: без Него няма спасение!\"  Тогава турците го завели на лобното място. Докато те готвели бесилото, св. Дамаскин поискал разрешение да се помоли Богу. Като се обърнал към изток, той се прекръстил, помолил се и заявил на убийците, че той вече е готов. Те го обесили, като с това му доставили мъченически венец.\r\nСвещеномъченик Дамаскин Габровски загинал на 16 януари 1771 година. Житието му било написано от монаси в Атон.   След неговата смърт, убийците му, плувайки по Дунвава, се удавили и по този начин получили заслужено наказание за невинно убития християнин.      ", "date": "2020.01.16", "title": "Св. свещеномъченик Дамаскин Габровски"}
{"url": "https://www.actualno.com/business/poshtenska-banka-poluchi-prestijna-nagrada-ot-western-union-news_1424471.html", "text": "      Пощенска банка получи специалната награда за \"Устойчив бизнес растеж 2018\" от световния лидер в сферата на международните парични преводи Western Union. Банката бе отличена за развитието на платежните услуги в страната сред всички финансови институции, с които Western Union си партнира в България. Наградата се присъжда за издържания и професионален подход, познанията, усърдната работа и цялостния принос на Пощенска банка за развитието на бизнеса в , заявяват от Western Union Regional Business Team Bulgaria.      Пощенска банка е лидер в предлагането на разплащателните услуги на международната организация сред банките в България. През последните години броят на офисите в мрежата на банката, които предлагат паричните преводи на Western Union, нарасна 3 пъти до над 400 локации. Пощенска банка е единствената финансова институция в , предлагаща на своите клиенти възможност за получаване на паричен превод директно на банкомат.\r\nУслугата е удобна, лесна и достъпна 24 часа, 7 дни в седмицата и важи за преводи от всички държави, в които Western Union оперира. За целта получателят на Western Union превод трябва да има дебитна карта, издадена от банката. В момента клиентите на Пощенска банка могат да се възползват от услугата на над 500 банкомата в цялата страна.      \"В динамичния свят, в който живеем и работим, за нас е изключително важно да помагаме на клиентите си бързо и лесно да получават и превеждат средства от и към всяка точка на света. Горди сме, че за поредна година сме отличени като водещ партньор на световния лидер в паричните преводи Western Union в България.\r\nКато една от най-бързо развиващите се банки на пазара ние се стремим да предлагаме различни възможности, за да улесним клиентите си, като им осигуряваме достъп до глобалната мрежа на Western Union от все повече локации. Тепърва ще продължим да работим в тази посока чрез още по-широката клонова мрежа, която Пощенска банка вече управлява след \", коментираха от Пощенска банка по повод отличието.\r\nТова е трета поредна награда, която банката получава от Western Union, първото отличие бе за \"Бизнес развитие за 2016\". То бе присъдено за високото качество на предлаганите услуги във всички клонове на финансовата институция в страната и за отчетения ръст на трансакциите. Пощенска банка спечели втората специална награда за иновации през 2017 г. като признание за възможността за получаване на парични преводи от Western Union чрез всички банкомати на Пощенска банка в България.      ", "date": "2020.01.16", "title": "Пощенска банка получи престижна награда от Western Union"}
{"url": "https://www.actualno.com/politics/bsp-shumen-se-prevryshta-v-sledvashtija-grad-s-vodna-kriza-news_1424447.html", "text": "      Шумен се превръща в следващия град, след във водна криза. Това каза пред журналисти в НС Иван Иванов от БСП, предаде БГНЕС.      Иванов алармира за още един сериозен проблем възникнал във ВиК сектора. Иванов каза, че от вчера гр. Шумен, Търговище, Велики Преслав, селата Белокопитово, Дивдядово и Панайот Волов са на воден режим, не се знае кога ще се пусне водата.   Всичко това, по думите му, е в резултат на некадърното управление на ВиК Шумен, което е под шапката на Министерството на регионалното развитие. „ВиК Шумен е фалирало, трудно успява да си поддържа системата, сметките са запорирани от Енерго-про.\r\nТака че как ще приключи тази сага не е ясно. За съжаление Шумен се превръща в следващия град след във водна криза. Шуменци ще останат най-малко 4 дни без вода, не се знае кога ще бъде завършено отстраняването на тези тежки аварии по централния водопровод, който идва от яз. Тича, който за съжаление дори не е за питейна вода, а за поливна”, заяви той.  По думите му ВиК Шумен е докарано до фалит, то е декапитализирано, не може да си плати сметките, всичките са запорирани и въпрос на време дори да спрат тока на ВиК дружеството. ", "date": "2020.01.16", "title": "БСП: Шумен се превръща в следващия град с водна криза"}
{"url": "https://www.actualno.com/europe/syprugata-na-novija-ruski-premier-e-milioner-news_1424567.html", "text": "      \"Както е известно руските чиновници имат много талантливи жени. При това те са такива в бизнес сферата, а талантът им се разкрива, когато мъжете им заемат висока длъжност с достъп до държавни пари с право на подпис.\" Така започва статията на руският опозиционер във връзка с новото разследване на, ръководеният от него Фонд за борба с корупцията. Този път то е насочено към новоназначеният министър-председател на Русия       \"В декларациите на вчерашните домакини, учителки и скромни счетоводителки моментално се оказват шестцифрени суми. На въпроса откъде, се отговаря - занимава се с бизнес. А какъв - няма да кажем. Това вече се превърна в златен стандарт на руската корупция. Жените легализират подкупите чрез някакъв бизнес, за който не се знае нищо. Жената на не е изключение\", коментира Алексей Навални.\r\nМихаил Мишустин става чиновник през 1998 година. Първоначално той е съветник на данъчната служба, а през същата година става заместник на директора. От тогава той е високопоставен чиновник, чиято длъжност е несъвместима с бизнеса. Цели 20 години Мишустин е Но защо е толкова богат? Благодарение на талантливата си жена.\r\nПрез 2010 г. Мишустин оглавява федералната данъчна служба и трябва да публикува на данъчната си декларация. Още тогава не може да не се обърне внимание на съпругата му Владлена Юриевна Мишустина. Нещата при нея вървят великолепно! За последните 9 години тя (без доходите на съпруга си чиновник) е спечелили почти 800 млн. рубли.   Ето как изглежда това по години: 2010  г.: 72 млн. рубли   2011 г.: 61 млн. рубли    2012  г.: 73 млн. рубли \r\n2013  г.: 149 млн. рубли \r\n2014  г.: (кризисна година, но не за всички): 160 млн. рубли \r\n2015 г.:  81 млн. рубли   2016  г.: 77 млн. рубли   2017  г.: 68 млн. рубли \r\n2018 г.: 48 млн. рубли Всичко: 789 млн. рубли \r\nИ всичко това Владлена успява да направи паралелно с възпитанието на три деца. Това би била една красива история за постиженията на силната жена, но за съжаление няма да намерите нито една фактура за този успешен бизнес. На името на Владлена Мишустина не е регистрирано нито едно действащо юридическо лице. За нея не може да се открие нищо в интернет. Но всяка година тя печели 1,2 или 4 млн. долара. Как? Това е тайна, обгърната в мрак, както се случва с руските чиновници.   Навални отбелязва, че следите за подобен бизнес би трябвало да бъдат лесно открити. Често руските чиновници лъжат, че такива следи няма, защото той е свързан с инвестиции, а не с реалния сектор. Но за да спечелиш милиард от инвестиции трябва да си инвестирал милиони, а семейството на Мишустин не е могло да има тези средства. \"Решил си да станеш втория човек в страната, никой не те е карал насила - бъди добър, разкажи с какъв бизнес семейството ти е спечелило стотици милиони\" , призовава Навални. \r\nСпоред руския опозиционер утежняващо обстоятелство е, че от 1998 година с малко прекъсване Мишустин е само на държавна работа. А ведомството, в което работи  - данъчната служба е едно от най-корупционемките от всички. Тъй като до момента не разказал никакви подробности за тайнствения и удивително успешен бизнес на жена си може да се предполага само едно - този бизнес е фейк, зад който се маскират корупционни схеми. Просто куфарът с парите се заменя с фиктивен договор с фирмата на съпругата на чиновника, коментира още Навални.\r\nОсвен това са започнали дейности по засекретяване на недвижимостта на Мишустин. Навални призовава всеки, който има някаква информация да подаде анонимен сигнал до Фонда за борба с корупцията.\r\nПрипомняме, че през 2019 година стана ясно, че съпругата на говорителя на руския президент Татяна Навка е крила тайно пари. Повече по темата може да прочетете в  ", "date": "2020.01.16", "title": "Съпругата на новия руски премиер е милионер"}
{"url": "https://www.actualno.com/scene/lili-ivanova-s-poredno-turne-v-cjalata-strana-news_1424480.html", "text": "      Примата на българската музика Лили Иванова зарадва българската публика в цялата страна с новината, че тръгва на голямо национално турне. През 2020 година обичаната певица ще направи 17 концерта в 15 града.      На 8 април е първата среща с публиката във Видин в спортната зала \"Фестивална\".   Обиколката продължава с гостувания в най-големите зали в Бургас - 27 април (спортна зала \"Младост\"), Сливен - 29 април (спортна зала \"Васил Левски\"), Гоце Делчев - 12 май (\"Арена Неврокоп\"), Самоков - 20 май (\"Арена Самоков\"), Пазарджик - 17 юни (спортна зала \"Васил Левски\"), Пловдив - 12 август (Античен театър), Варна - 19 август (Летен театър), Плевен - 8 септември (Летен театър), Велико Търново - 4 октомври (Дворец на културата и спорта), Добрич - 6 октомври (зала \"Добротица\"), Шумен - 8 октомври (\"Арена Шумен\"), Русе - 10 октомври (\"Арена Русе) и Благоевград - 13 октомври )спортна зала \"Скаптопара\").\r\nВ София Лили Иванова ще има три срещи с публиката. Първата е 15 юли, на открито, край езерото в Панчарево, след това - на 27 и 28 ноември - в зала 1 на НДК.  През 2019 г. най-голямото име в българската поп музика издаде нов албум - \"Севдана\", във формата на грамофонна плоча и компактдиск, наличен и във всички дигитални платформи за музика.\r\nПреди това турнето й мина през осем града и пълни зали, разпродадени дни преди предварително обявените дати. Своеобразната кулминация бяха трите спектакъла в зала 1 на НДК.   През последните години, до Лили Иванова на сцената са музикантите й Ангел Дюлгеров - китара, Огнян Енев - тромпет, саксофон, клавишни, Веселин Веселинов-Еко - бас, Орлин Цветанов - цигулка, Росен Ватев - ударни, и вокалното трио \"ЛаТиДа\".     ", "date": "2020.01.16", "title": "Лили Иванова с поредно турне в цялата страна"}
{"url": "https://www.actualno.com/asia/kitajski-ribari-lovjat-dronove-shpioni-news_1424487.html", "text": "      В първия момент заглавието в китайска държавна медия „ награди рибари, уловили чужди шпионски устройства“ изглежда подозрително. Но се оказва съвсем правдоподобно, коментира .      Първо, наградените не са двама-трима, а 11 – една жена и 10 мъже, които са открили общо седем машини.   Второ, това не е първият път, в който рибари от източната крайбрежна провинция Дзянсу откриват „подводни шпиони“. През 2018 г. 18 души са наградени за залавянето на девет машини.\r\nИ трето, наградите изобщо не са малки – до 500 000 юана (72 000 долара).  Крайбрежието на провинцията е дълго над 1000 км и гледа към и . Тайван пък е на около 800 км на юг. Това местоположение и сериозното американско присъствие в региона започва да обяснява защо рибарите продължават да откриват дронове.\r\nКитай не разкрива на кого са машините, а казва само, че са произведени в други държави. Но експертът по региона и консултант Александър Нийл посочва, че те вероятно принадлежат на „американските ВМС, на японските сили за самоотбрана и потенциално на “.   През 2009 американските военноморски сили спонсорират изследвания за подводни дронове, известни като „безпилотни подводни машини“. Проучването препоръчва седем начина за използването им, сред които проследяване на потенциално вражески подводници, борба с подводни мини, разполагане на оборудване за наблюдение и мониторинг на подводна инфраструктура като например кабели за комуникация.    Изследването подчертава и силата на дроновете. По-малките, вероятно като намерените от китайските рибари, може да бъдат разполагани за месеци и са достатъчно евтини, за да бъдат смятани за заменими. Евтини в случая означава само десетки хиляди долари.\r\nТяхната цена, обхват и способности означават, че подводните шпиони са все по-важни.\r\nТака че това обяснява, отчасти, защо те продължават да попадат в китайските рибарски мрежи. Още повече, че някои от рибарите са част от армията. ", "date": "2020.01.16", "title": "Китайски рибари ловят дронове шпиони"}
{"url": "https://www.actualno.com/asia/talibanite-predlojiha-na-sasht-vremenno-prekratjavane-na-voennite-dejstvija-v-afganistan-news_1424581.html", "text": "      Движението на Талибаните предложиха временно прекратяване на военните действия в Афганистан на силите на в региона, съобщава AFP, като се позовава на двама източници от групировката. Ако примирието бъде установено, това може да означава подновяване на мирните преговори между Вашингтон и талибаните за изтеглянето на американските военнослужещи от страната, предаде агенция Фокус.      „Това е предложение за прекратяване на военните действия за седем или 10 дни“, твърди висш талибански представител, който пожела да остане анонимен.   „(Предложението) беше финализирано и изпратено до американците. То ще отвори пътя за (мирно) споразумение“, казва още той.\r\nВторият източник потвърди, че такова предложение е било изпратено до Вашингтон. Все още няма коментари от страна на по темата.   ", "date": "2020.01.16", "title": "Талибаните предложиха на САЩ временно прекратяване на военните действия в Афганистан"}
{"url": "https://www.actualno.com/europe/kolko-sa-bylgarskite-deca-koito-jivejat-v-druga-strana-ot-es-news_1424499.html", "text": "      6,9 милиона деца в не живеят в страната, от която произхождат, става ясно от изследване на ЕК, съобщи DW.      Колко български деца не живеят в България? И колко са децата от трети страни, живеещи в България?   Около 7% от децата в Европейския съюз не живеят в държавата, от която произлизат. Това показва проучване на Центъра за знания в областта на миграцията и демографията към Европейската комисия. Първото място в тази класация се заема от : близо 600 000 деца от румънски произход живеят в друга страна от ЕС. На второ място е с 240 000 деца. А трета е България: малко над 134 000 деца от български произход живеят в друга страна от Общността. Трите държави с най-многобройно население в ЕС - , и , заемат съответно четвърто, пето и шесто място.\r\nВ ЕС живеят и много деца от трети страни. Техният брой е дори с близо 3 милиона по-висок, отколкото този на децата от ЕС, които не живеят в страната, от която произхождат. През последните години обаче се отчита по-сериозно покачване на вътрешноевропейската миграция. Въпреки бежанската криза, в периода 2014 - 2018 година вътрешноевропейската миграция (+35%) е нараснала два пъти повече в сравнение с тази от трети държави (+17%). През 2018 общият брой на децата в ЕС, които не са живеели в страната си по произход, е 6,9 милиона. През 2014 те са били 5,43 милиона. Децата от ЕС, живеещи в чужбина са 1,84 милиона. А тези от трети държави - 4,76 милиона.  Точното пресмятане на броя деца, живеещи \"в чужбина\", е трудно. Едни от най-прецизните данни са за тези деца, които са кандидатствали за бежански статут. Държавите са длъжни да предоставят информация за тях на европейската статистическа служба .\r\nЕфектът от бежанската криза е видим в резултатите. През 2016 година в страните от ЕС са постъпили около 400 000 молби за убежище от деца под 18-годишна възраст. А през 2018 - около  185 000. Очаква се през 2019 броят им да намалее още повече. 60% от кандидатите за убежище в ЕС в периода 2015 - 2017 година идват от , и , а 15% - от и .   В Германия живеят най-много деца от трети страни - около 1,1 милиона през 2018 година. Най-малко деца от трети страни живеят в Словакия - 1782. В живеят близо 10 300 деца, произхождащи от страни извън ЕС.     ", "date": "2020.01.16", "title": "Колко са българските деца, които живеят в друга страна от ЕС? "}
{"url": "https://www.actualno.com/healthy/ot-bba-pitat-zashto-ima-razlika-v-cenite-na-lekarstvata-za-onkobolni-news_1424570.html", "text": "      \"Вчера стана ясно какво се крие зад подвеждащите изявления в публичното пространство на Управителя на НЗОК. Същите повдигат много въпроси за 1 лекарство, на които без да е отговорено, се правят некоректни обобщения за частните болници, посочват в съвместно изявление от Българска болнична асоциация и Националното сдружение на частните болници. \"      \"По-важното обаче за нас, като отговорни за здравето на нашите пациенти, е че беше изнесена информация, че фирма „Алвоген“ продава препарата Пеметрексед на цена 7 или повече пъти по-евтина за , от най-ниската цена обявена за Европа.   Към момента, видно от справка в Позитивен лекарствен списък, 5-тима  притежатели на разрешение за употреба, предлагат 7 различни продукти, които съдържат Пеметрексед  като INN.\r\nТова са: Актавис, Акорд, Алвоген, Новамед и Сандоз. Всички тези продукти, по правилата на Националния съвет по цени и реимбурсиране на лекарствени продукти, са включени в списъка с пределна цена от 1063,03лв., която е най-ниската възможна за референтните ни държави в Европа.  От данните, изнесени от Д-р Дечев, става ясно, че 1 от тези фирми – Производителят Алвоген, чийто продукт има цена на едро 1063,03 лв., го е продал на определени Болници в в пъти под цената за Европа.\r\nКакто заявихме и в изявленията си по-рано по темата – ние държим да бъде направена пълна и всеобхватна проверка на случая, защото на база на този парадокс, се правят твърдения за частните болници, които уронват техния престиж, а отделно от това, се поставя под въпрос корекция на действащото законодателство, в противоречие с евродирективите. Затова питаме:        Как е възможно едно лекарство да се продава само в толкова пъти под цената в Позитивния лекарствен списък? Каква всъщност е реалната му пазарна цена?\r\nИмало ли е някаква причина то да бъде с понижена цена – за преоценено лекарство ли става въпрос? Вярно ли е, че това лекарство е с изтичащ срок на годност и има проблем с реализацията на цялото внесено в количество?\r\nРегистрирана ли е от производителя Алвоген цената, на която това лекарство се продава в – в Националния съвет по цени и реимбурсиране на лекарствени продукти? И ако не защо? За всички запознати със системата на определяне на пределни цени за Европа е ясно, че ако Алвоген регистрират цената, на която са продавали у нас, те ще смъкнат автоматично цените си в поне още 10 държави от Европа. Ако се твърди, че това е действителната пазарна цена на този продукт – защо не е регистрирана тази цена от 160лв.? И не на последно място – с какво се лекуват българските онко-пациенти? Ние считаме, че след като има възможност по закон, лекарите да изберат от одобрените за страната ни лекарства, които се реимбурсират от ръководената до момента от д-р Дечев НЗОК, тяхна е отговорността, да изберат качествено лечение за своите пациенти. А не да ги лекуват с медикаменти, които няма къде другаде в Европа да се продадат!      И този въпрос няма нищо общо с обществените поръчки, както се твърди от Д-р Дечев, нито в пропуски на Министерство на здравеопазването. Ние считаме, че ако въведе обществените поръчки и за частните субекти, ще влезе в нарушение на Директива 2014/24/ЕС, затова преди да се прибързва с такава стъпка, предизвикана от непроверени и съмнителни мотиви, трябва да се оценят негативите, които ще доведе това за страната ни.\r\nСтава въпрос за частен случай на 1 лекарство и ние искаме да се направи проверка и да се отговори на поставените въпроси, за да стане ясно - с какво се лекуват българите.\r\nВ допълнение, има много по-ефективен начин отколкото Болниците да обявяват обществени поръчки, за да се спре с всякакви злоупотреби по темата за „печалби“ на Болниците от медикаменти. Отдавна имаме предложение лекарствата покривани от НЗОК да се заплащат директно на доставчиците им, а не да минават през лечебните заведения, което само ги товари с обеми, забавя им плащания и оставя опция за подобни спекулации\", посочват още те.    ", "date": "2020.01.16", "title": "От ББА питат защо има разлика в цените на лекарствата за онкоболни"}
{"url": "https://www.actualno.com/crime/sydyt-okonchatelno-opravda-ilko-semerdjiev-news_1424603.html", "text": "      Върховният касационен съд (ВКС) окончателно оправда бившия служебен здравен министър Илко Семерджиев по обвинението, че е заплашвал с уволнение Асена Стоименова, по онова време изпълнителен директор на агенцията по лекарствата (ИАЛ) към Министерството на здравеопазването. Според прокуратурата той я заплашил в телефонен разговор, че ако не назначи определен човек за свой заместник \"може да я уволни, а може да направи и други неща\".      Оправдателната присъда е издадена с Решение № 179/15.01.2020 г. по наказателно дело № 769/2019 г. Тя е в съответствие с решението на по-долна инстанция.   В случая, държавното обвинение твърдеше, че Семерджиев заплашил Стоименова, за да назначи Боян Доганов за заместник-изпълнителен директор на ИАЛ. Според прокуратурата, Семерджиев заплашил, че ако Стоименова не го направи, ще я уволни и ще сложи на нейно място Доганов, \"а може да направи и други неща\".\r\nВКС се съгласява с извода, че инкриминираните по делото изрази не  представляват заплаха. Казаното от Семерджиев, че може да уволни  свидетелката, е в резултат на нейното предложение да бъде уволнена, а  разгледано с оглед цялостното съдържание на разговора показва, че  подсъдимият изобщо не е искал да се освободи от нея, тъй като на  заявеното, че тя ще си подаде оставката, е отговорил, че не иска  оставката ѝ. От друга страна, заплахата с уволнение не може да бъде  съставомерна, доколкото въздействието не е насочено към това органът на  власт да извърши или не извърши нещо, което представлява нарушение на  службата му, още повече че подсъдимият е лицето, което може да прекрати  трудовото правоотношение на свидетелката, разбира се, след съгласуване с  министър-председателя. В тази насока в протеста се признава, че  инкриминираните като заплаха думи са изречени от ръководителя по  отношение на подчинен служител, който е отказал да изпълни служебните си  задължения. \"А щом като служител отказва да изпълни служебните си  задължения, висшестоящият ръководител е напълно възможно да упражни  дисциплинарната си власт, включително и да го уволни\", пишат върховните  съдии.  ВКС казва, че няма как Семерджиев да е извършил посегателство спрямо Стоименова, защото посегателство се извършва от външен на системата на съответния държавен орган човек, а Семерджиев бил неин началник т.е. част от системата. Престъпления могат да бъдат извършени и от лица, намиращи се в системата  и структурата на държавни органи (отвътре). С оглед критерия – отвън  или отвътре, са налице две групи престъпления спрямо дейността на  държавните органи и обществени организации: престъпления против реда на  управлението (Раздел първи на Глава осма от НК) и престъпления, свързани  с посегателства на лица, които са вътре в структурата на държавните  органи (Раздел втори). Субектът на посегателствата срещу реда на  управлението, сред които е и престъплението по чл. 269 от НК, е лице,  невключено в държавния и обществения апарат, лице, което въздейства  отвън върху неговото правилно функциониране. В конкретния случай  подсъдимият е заемал длъжността служебен вицепремиер по социалните  политики и служебен министър на здравеопазването и е бил висшестоящ по  отношение на изпълнителния директор на ИАЛ. При това положение той не се  явява външно на органа на власт лице, а част от неговата йерархична  структура, поради което не може да бъде субект на престъплението по чл.  269, ал. 1 от НК. \"Посоченото е достатъчно основание подсъдимият  Семерджиев да не може да носи отговорност по чл. 269, ал. 1 от НК\",  категорични са върховните съдии.\r\nОтделно, съдът казва и, че няма как Стоименова да назначи свой заместник без одобрението на здравния минситър - така е по нормативен акт (наредба).   Тричленният състав на ВКС прима касационния протест за неоснователен. В мотивите се отбелязва, че голямата част от изложените доводи в протеста са свързани с необоснованост на решението на САС, а необосноваността не представлява касационно основание. Освен това, дори и във връзка с оплакването за необоснованост, в протеста се съдържат взаимно изключващи се твърдения, пишат върховните съдии. От една страна е посочено, че \"решението си въззивният съд е постановил при незаконосъобразна и превратна оценка на събраните доказателства\", а от друга – \"на практика при правилно установената фактическа обстановка въззивният съд е извел неправилни изводи, които противоречат както на материалния закон, така и на житейската логика\". В решението на ВКС се казва: \"В този ред на мисли е необходимо да се посочи, че ако действително съдът превратно е оценил съвкупната доказателствена маса, то тогава изведените от него факти е невъзможно да бъдат правилни и обратното, ако фактическата обстановка е правилно установена, то анализът на доказателствата би следвало да е извършен коректно. Освен това житейската логика, за разлика от формалната логика няма никакво отношение към изграждането на изводите по фактите и не би следвало да се поставя в основата на извършваната от съда преценка\".    Върховните съдии не приемат и твърдението в протеста, че въззивното решение страда от съществен порок, а именно липса на мотиви. ", "date": "2020.01.16", "title": "Съдът окончателно оправда Илко Семерджиев  "}
{"url": "https://www.actualno.com/europe/ruskata-duma-odobri-mishustin-za-premier-news_1424580.html", "text": "      С огромно мнозинство одобри кандидатурата на за министър-председател на , предава ТАСС.      За кандидатурата му гласуваха 383 депутати, 41 се въздържаха. Бившият ръководител на Федералната данъчна служба беше предложен за поста вчера от президента , след като кабинетът на премиера подаде оставка.   На работна среща с президента Владимир Путин снощи Михаил Мишустин се съгласи да оглави новото правителство. След това той участва в извънредно заседание на Съвета на Държавната дума.\r\nПредседателят на долната комара на парламента Вячеслав Володин описа Мишустин като професионалист в областта на финансовото и данъчното законодателство. „Притежава качества като откритост, динамичност, познаване на регионите“, посочи Володин и добави, че на срещата не е бил обсъждан съставът на новия кабинет.  Медведев подаде оставка, след като президентът Путин предложи съществени промени в конституцията във вчерашното си послание към Федералното събрание. Те предвиждат разширяване на правомощията на парламента за сметка на президентските, превръщането на Държавния съвет в конституционен орган и приоритет на руската конституция над международното право. ", "date": "2020.01.16", "title": "Руската Дума одобри Мишустин за премиер"}
{"url": "https://www.actualno.com/africa/saradj-i-haftar-potvyrdiha-uchastieto-si-na-sreshtata-v-berlin-news_1424634.html", "text": "      Премиерът на правителството на националното съгласие (ПНС) на  и командващия либийската национална армия потвърдиха, че ще участват на конференцията за урегулиране на кризата, която ще се проведе на 19 януари в Берлин.      На официалния сайт на либийското правителство във Facebook беше съобщено, че премиерът сам е заявил потвърждението в сряда вечерта на среща с поддържащи го политици и военни.   Както отбелязва водачът на ПНС „агресорът“, имайки предвид силите на Хафтар, не подписа в Москва комюнике за прекратяване на огъня. „Ние ще дойдем в Берлин и ще донесем нашето послание.4\r\nСарадж допълнил, че „положителната роля на и тревожи европейците“. „Те сами им [на Турция и Русия] дадоха тази роля, доколкото европейските страни не проявиха позитивен практически подход към това, което се случва в Либия от девет месеца“.  Що се отнася до Хафтар, той бил заявил по време на среща с германския външен министър , че ще пристигне в Берлин, съобщи телевизия Ал Хадат. Маас пристигна в Бенгази за преговори с Хафтар. ", "date": "2020.01.16", "title": "Сарадж и Хафтар потвърдиха участието си на срещата в Берлин "}
{"url": "https://www.actualno.com/europe/sarkozi-predloji-da-se-pomisli-vyrhu-syzdavaneto-na-nov-format-rusija-turcija-es-news_1424632.html", "text": "      Бившият президент на Франция Никола Саркози предложи да се помисли върху създаването на преговорен формат с участието на Русия, Турция и Европейския съюз, предава РИА Новости.      „Аз съм против включването на Турция в Европейския съюз. И не защото Турция не е европейска страна. Турция е разположена в Мала Азия, това е огромна страна и цивилизация, с нея трябва да се разговаря. Може би, точно в рамките на такава тристранна конструкция- ЕС, Русия и Турция, ще може да бъде отворено сътрудничеството за нови членове- Украйна, Грузия, онези страни, на чието членство в НАТО и ЕС аз някога се противопоставях“, каза той, предаде агенция Фокус.   \"Винаги съм смятал, че през новия, XXI век, трябва да имаме нови идеи, а не да се държим за идеите на миналото“, отбеляза Саркози. ", "date": "2020.01.16", "title": "Саркози предложи да се помисли върху създаването на нов формат \"Русия-Турция-ЕС\""}
{"url": "https://www.actualno.com/plovdiv/zadyrjaha-jena-izvyrshvala-izmami-s-pensii-v-plovdiv-news_1424619.html", "text": "      Днес Районен съд Пловдив гледа мярката за неотклонение на 51 годишната Силвия Маринова , издирвана от 2014 година за измами, свързани с НОИ. Схемата е същата като на Александрина Георгиева, задържана преди месец. И Маринова, както и Георгиева, е регистрирала фирма за извършване на пенсионни услуги. Тя е обещавала пълна документация за пенсиониране, а на клиентите с недостигащ стаж, е предлагала да го закупуват. Както и в другата схема, хората са давали парите на нея, но вместо да го плати, тя е изготвяла фалшиви документи за НОИ.      По някои данни, и двете жени са работили по едно и също време в НОИ и са напуснали през 90-те, а после измамничката от днешното дело е работила във фирмата на другата известен период, след който, очевидно, е решила сама да прави същото. Оттогава, горе долу, се знае и за изчезнали 240 пенсионни досиета от НОИ. Част от тях бяха открити при обиска на жилището на Георгиева. \r\nДнешното решение на съда спрямо жената, която се укрива от поне четири години, е постоянна мярка за неотклонение. ", "date": "2020.01.16", "title": "Задържаха жена, извършвала измами с пенсии в Пловдив"}
{"url": "https://www.actualno.com/society/noi-njama-narastvane-na-broja-na-bolnichnite-po-kolednite-praznici-news_1424477.html", "text": "      Около 9500 общо са издадените с начална дата в трите около коледно-новогодишните празници.      Няма нарастване в броя на издадените  болнични  листове  на 23, 27 и 30 декември 2019 г., показват данните на Националния осигурителен институт (НОИ). Данните се отнасят само за първичните болнични листове. Изключени са болничните листове с диагноза, имаща отношение към онкологични заболявания. Това бяха работните дни около коледно-новогодишните празници и болнични листове до 14 дни с тези начални дати биха позволили „сливане“ на почивни дни.   На 23 декември т.г. са издадени 2806 първични болнични листове, на 27 декември - 3296, на 30 декември – 3341. Броят на издадените болнични листове на тези дати е много по-нисък в сравнение с броя на издадените болнични листове през други работни дни на месец декември, например понеделниците 2, 9 и 16 декември, когато броят им е съответно 12 638, 12 710 и 10 559, съобщават от НОИ.\r\nНо, за 9 години има близо до двойно увеличение на заплащането на болнични от НОИ, сочи анализ на социалното министерство, представен пред Министерския съвет. През 2010 г. НОИ е изплатил за болнични 253 млн. лв., докато през миналата година сумата е стигнала почти 463 млн. лв., стана ясно от думите на социалния министър Деница Сачева. Броят издадени болнични се е вдигнал с 52% за същия период, а разходите на работодателите за плащане на първите три дни от болничните са скочили със 134%, обясни още тя.  Една от причините за увеличение на фалшивите болнични обаче е и в самите работодатели, стана ясно от изявлението на Сачева. Фирми имат практиката да карат работниците си да вземат дълги болнични, за да не им плащат заплатите, обясни министърът, предаде \"24 часа\". ", "date": "2020.01.16", "title": "НОИ: Няма нарастване на броя на болничните по коледните празници"}
{"url": "https://www.actualno.com/america/obvinenijata-sreshtu-trymp-bjaha-vneseni-oficialno-v-senata-na-sasht-news_1424697.html", "text": "      Председателят на Върховния съд на Джон Робъртс ще положи клетва пред Горната камара на Конгреса. Той ще председателства процеса по импийчмънт срещу президента Доналд Тръмп.      Днес в Сената бяха внесени две точки от обвиненията срещу американския държавен глава, а процедурата беше излъчена пряко от телевизионните канали, предаде БГНЕС.   В сряда Камарата на представителите на Конгреса, контролирана от Демократическата партия, прие резолюция, с която потвърди обвиненията срещу Доналд Тръмп. Председателят на камарата Нанси Пелоси подписа двете точки, заради които се иска импийчмънт –злоупотреба с власт и възпрепятстване на Конгреса.\r\nСлед това обвиненията бяха връчени на Горната камара на Конгреса, в която мнозинство имат републиканците.  Очаква се първото изслушване да се проведе на 21 януари, като Сенатът ще изпълнява функциите на съдебни заседатели, а Камарата на представителите ще влезе в ролята на прокуратурата. Ръководител на процеса ще бъде Върховният съд на Съединените щати.\r\nЗа отстраняването на президента от длъжност е необходима подкрепата на не по-малко от 2/3 от сенаторите (най-малко 67 гласа). При сегашния състав на Сената експертите прогнозират, че тази вероятност е минимална, тъй като републиканците имат 53 от 100 места в него.    ", "date": "2020.01.16", "title": "Обвиненията срещу Тръмп бяха внесени официално в Сената на САЩ "}
{"url": "https://www.actualno.com/asia/izrael-nanese-poredni-udari-v-gaza-news_1424351.html", "text": "      Израелските военни атакуваха палестинското движение Хамас в отговор на обстрел от ивицата Газа, съобщи пресслужбата на въоръжените сили, цитирана от РИА Новости.      По-рано беше съобщено, че израелската армия е засекла изстрелването на четири ракети от ивицата Газа към Израел, два от които са прихванати от системата за противоракетна отбрана \"Железен купол\", припомня БГНЕС.   \"В отговор израелските военновъздушни сили атакуваха редица цели на Хамас в северната част на ивицата Газа\", се казва в съобщението на пресслужбата на израелската армия.\r\nОтбелязва се, че сред целите са били сграда, в която се изработвали оръжия, и военен комплекс.   ", "date": "2020.01.16", "title": "Израел нанесе поредни удари в Газа "}
{"url": "https://www.actualno.com/crime/neno-dimov-ostava-v-aresta-news_1424623.html", "text": "      Бившят екоминистър , обвинен в умишлена безстопанственост заради водната криза в , остава за постоянно в ареста. Това реши, след повече от 4 часа заседание, , предаде репортер на БГНЕС. Решението е окончателно.      Двама прокурори - Росица Славова и Николай Христов, пледираха да бъда потвърдено задържането с основен мотив тежестта на престъплението, в което е обвинен - умишлена безстопанственост, която е засегнала голям брой хора. Наблюдаващият прокурор Ангел Кънев не беше в съдебната зала.   Акцент в прокурорската пледоария беше и твърдението за нанесена щета от действията на министъра, утвърдил графика за ползване на питейна вода от .\r\nСпоред обвинението щетата се състои в разликата, която е щяла да се получи, ако не е била подавана вода за промишлени нужди на завод \"Стомана\" и \"Топлофикация\", тъй като тя е на по-ниски цени. Било разрешено по-голямо количество вода за питейни нужди, която е по-скъпа.  Защитата в лицето на възрази с аргумента, че цената на водата не се определя от министъра. Освен това министърът утвърждава графици, изготвени от експертите в министерството. \"Министърът не може да разреши повече вода от това, което ВиК е поискало, нито може да разреши по-малко от това, което експертите са му подали за утвърждаване\", заяви Лулчева.\r\nСпоред защитата графиците са изготвени от експертите в министерството въз основа на заявките, а също и въз основа на прогнозите от други институции за валежи или липсата им. Тоест, дори и да са виждали, че водата в язовира намалява, прогнозата се прави и въз основа на данните на хидрометеоролозите.   Лулчева се позова и на свидетелските показания, някои от които самата прокуратура огласи пред медиите. В нито едно показание не се твърди министърът да е утвърдил нещо различно от това, което му е подадено. Твърди се, че е имало обяснителни записки към графиците, които отиват до министъра, но неизвестно защо те не са налични по делото.    В своите мотиви да остане мярката за неотклонение прокурорите повториха, че министърът, макар и вече да е напуснал поста, запазва своите контакти и би могъл да влияе на свидетелите. Защитата възрази на този аргумент, защото това се базира на предположения и не може да бъде основание задържането под стража да продължи.\r\nМинистърът на околната среда Нено Димов е в ареста от седмица. Той беше зрелищно отведен за разпит на 9 януари, а впоследствие задържан първоначално с 24-часова мярка, наложена от МВР. След това прокуратурата му повдигна обвинение за безстопанственост и поиска той да остане в ареста постоянно. От ареста той подаде оставка като министър, а издигналата го политическа сила - ВМРО, определи действията на прокуратурата като политическо убийство. ", "date": "2020.01.16", "title": "Нено Димов остава в ареста"}
{"url": "https://www.actualno.com/society/novinite-naj-vajnoto-za-denja-16-januari-news_1424629.html", "text": "              Ще обиколя всички язовири и ще проверя къде са проблемите. Премиерът ме изпрати да се информирам за всичко до момента. Знам за въпроса, но премиерът трябва да обяви. Те са различни варианти и той трябва да избере кой е най-добрият за справяне на кризата в Перник. Това заяви новият екоминистър Емил Димитров – Ревизоро пред журналисти в парламента.   Плаща ли повече здравната каса за лекарства в частните болници в сравнение с държавните и общинските? Този ключов въпрос обсъдиха депутатите, здравният министър Кирил Ананиев и управителят на Здравната каса д-р Дечо Дечев. В началото на седмицата от касата заявиха, че плащат до седем пъти повече за едни и същи лекарства.      Бившят екоминистър Нено Димов, обвинен в умишлена безстопанственост заради водната криза в , остава за постоянно в ареста. Това реши, след повече от 4 часа заседание, Апелативният специализиран наказателен съд, предаде репортер на БГНЕС. Решението е окончателно. 6,9 милиона деца в Европейския съюз(ЕС) не живеят в страната, от която произхождат, става ясно от изследване на ЕК, съобщи DW. Колко български деца не живеят в България? И колко са децата от трети страни, живеещи в България? Между 24 и 26 февруари мисия на Комисията по петиции към Европейския парламент (ЕП), която ще посети България. Причината – жалби за произвол в работата на частни съдебни изпълнители (ЧСИ) и то като принцип, не просто като частни случаи.   Почти 54% от световното население (4,1 милиарда души) използва интернет. Това е нашият източник за бърза информация, забавления, новини и социални взаимодействия. Но къде в света гражданите могат да се радват на равен и открит достъп до интернет – и дали навсякъде? Парламентът прие на първо четене промени в спорния закон за горивата, който предизвика брожения и протести в петролния и в други браншове. „За“ промените гласуваха 131 народни представители, „против“ – 3 „ „въздържали се“ – 13, с което промените бяха приети. 35 дни в годината въздухът в София е замърсен. Това показват данните от гражданските станции.  \"Няма как да очакваме да има по-чист въздух, при положение, че не сме променили начина си на живот, при положение, че мерки не се взимат вече толкова много време. Нашите станции показват завишени стойности в мъгла, но човек трябва да си покаже носа навън, за да разбере, че имаме проблем, особено при отоплителния период\". Това каза в интервю за bTV съоснователят на airbg.info Стефан Димитров. По думите му \"политиците тупат топката вече 30 години\". \"Борис Бонев се подхлъзна по аргументите на опозицията... надявам се да се завърне в обещанията си, за да бъде обективен. Той се отметна от готовността си да подкрепи промяната в данъците, която да увеличи данъка за по-замърсяващите автомобили.\" Това каза кметът на София Йорданка Фандъкова в коментар на думите на независимия общински съветник Борис Бонев, който на 15 януари се обяви за безплатен градски транспорт в дните със замърсен въздух в столицата. След обръщението на държавния глава на Русия Владимир Путин пред Федералното събрание, в което той предложи да бъде обмислено изменение на Конституцията, правителството в Москва, водено от премиера Дмитрий Медведев, изненадващо подаде оставка. За негов наследник бе предложен директорът на Федералната данъчна служба на Русия Михаил Мишустин. Събитията предизвикаха широк отзвук – не само в страната, но и извън нея. \"Както е известно руските чиновници имат много талантливи жени. При това те са такива в бизнес сферата, а талантът им се разкрива, когато мъжете им заемат висока длъжност с достъп до държавни пари с право на подпис.\" Така започва статията на руският опозиционер Алексей Навални във връзка с новото разследване на, ръководеният от него Фонд за борба с корупцията. Този път то е насочено към новоназначеният министър-председател на Русия Михаил Мишустин. ", "date": "2020.01.16", "title": "Новините: Най-важното за деня, 16 януари"}
{"url": "https://www.actualno.com/crime/v-germanija-polzvat-bylgari-kato-hora-za-ednokratna-upotreba-news_1424616.html", "text": "      1150 българи и румънци работят при нечовешки условия в месопреработвателните предприятия в Дипхолц (Долна Саксония – бел.ред.), пише германското издание „Крейсцайтунг” (Kreiszeitung).      Пастор монсеньор Петер Косен описва тези временни работници в големите кланици като „хора за еднократна употреба“, които биват и разменяни между собствениците. Духовникът безмилостно описва положението им в - дванадесет часови смени, шест до седем дни в седмицата и заплащане под минималната заплата.   „Хората биват наемани, използвани и след това изхвърляни”, казва Петер Косен и призовава за промяна в системата с трудови договори и временната заетост със заплати и социален дъмпинг.\r\n„Евтино, евтино, евтино” в месопреработвателната индустрия има висока цена.  Пред местната общност пастор Петер Косен е изнесъл информация за положението на работниците на черно. Жени и мъже от , и работят 6 дни в седмицата по 12 часа на ден без възможност за възстановяване. Това води до редица заболявания. Хората се разболяват и заради липсващо или повредено предпазно облекло, но не могат да отидат на лекар.\r\nРаботници на черно в месната промишленост са грубо експлоатирани\r\nМиграцията на работници започна през 90-те години.       „Първоначално дойдоха хора от Полша, след това от , Румъния и Унгария, сега са от или . При това работата им нерядко е нелегална”, твърди Косен.\r\nРазликата в доходите в ЕС насърчава грубата експлоатация на . Има работници със заплати и права и такива, които са били измамени по различни начини относно минималните заплати и социалните осигуровки. Работниците от и Румъния далече не са смятани за равни със своите съседи и с тях се злоупотребява като евтина работна ръка и черноработници.\r\nГолемите и известни компании и личности в този регион не се страхуваха да работят с подизпълнители и агенции за временна заетост, зад които стоят осъдени престъпници.\r\n„Блато от криминални подизпълнители и съмнителни агенции за временна заетост се използват за намаляване на разходите за труд и избягване на отговорността на работодателите”, твърди пасторът.\r\nМного компании избягват плащането на минимална работна заплата чрез голям брой неплатени извънредни часове.      Плащат се между 290 до 420 евро на месец за легло в обща стая, като сумата се събира под формата на такса за агенцията и за уреждане на трудовите правоотношения. На работниците се начисляват глоби, такси за преводи, транспорт до работното място и други. ", "date": "2020.01.16", "title": "В Германия ползват българи като хора за еднократна употреба "}
{"url": "https://www.actualno.com/scene/zvezdata-na-italianskata-tancova-scena-silvija-gribaudi-idva-na-one-dance-week-2020-news_1424639.html", "text": "       С щедър хумор и радикална съпричастност Силвия Грибауди издига представите за човешките несъвършенства в танцова форма на изкуство. Наситени с лекота, ирония и свобода, произведенията й срещат танц и театър, за да разкажат за уникалната природа на тялото и красотата на всеки един от нас.       Спектакълът \"Грации\", който Грибауди ще представи на 20 септември 2020 в Дом на културата \"Борис Христов\" от 19:30 часа, създава емпатия от сцената и ни подтиква да се обичаме такива, каквито сме. \"Силвия е италианският пророк на свободното тяло. Не гимнастическото тяло, така свързано с физическа сила, а наистина свободното от стереотипи тяло, които толкова много култури са му наложили.\" - Quantescene! Cose di Teatro\r\n\"Силвия Грибауди е изгряващата звезда на италианската хореография. Тя докосва сърцата с въображение, ирония и лекота. Зрителите напускат залата с усмивки по лицата.\" - Анна Кремонини, директор на Torino Danza    from on . \"Грации\" и стереотипите за красотата     Силвия Грибауди е един от малкото артисти, които се осмеляват да бъдат смешни, груби и съпричастни едновременно. В \"Грации\" тя разглежда условностите около образа на тялото и половите роли в комично сценично изпълнение. Грибауди черпи вдъхновение от древногръцките Харити (или Трите грации), дъщери на Зевс, които въплъщават радост, чар и красота, и по-специално от некласическата скулптура на Антонио Канова, изработена между 1812 и 1817 г. Представящи дъщерите на Зевс - Ефросина, Аглая и Талия, трима танцьори (заедно със Силвия) ще търсят нови значения на думата \"красота\". С танц и думи, но най-вече с топлина и лекота, спектакълът ще разкрие какво се крие в сърцевината на човешкото.\r\nХореографът среща вековната символична фигура на красотата и актуалните стереотипи и граници, наложени от съвременното общество. Традиционният театрален формат рамкира спектакъла, но скоро публиката разбира, че и това е инструмент, който Грибауди използва с ирония. На сцената четирима танцьори ще се заиграят с реалността и фантастиката и ще поставят под въпрос каноните на красотата.  Хореографът    За Силвия Грибауди танцът е начин на съществуване, a в своя хореографски почерк вплита нестандартен хумор и освобождаваща енергия. Родена в Торино, тя се занимава с изпълнителско изкуство и води социални работилници, насочени към човешкото многообразие и уникалността на всеки индивид. Преди да навлезе в света на съвременния танц, Грибауди се занимава с класически балет и е част от компанията на Театро Ла Фениче във Венеция. След като тялото й се променя и не отговаря на строгите изисквания на класическия балет, тя намира вдъхновение в съвременния танц и красотата на индивидуалността.\r\nПрез 2009 г. създава спектакъла \"A corpo Libero\", с който печели наградата на публиката и журито на Giovane danza d'autore и който е селектиран от Aerowaves Dance Atross Europe, Венецианското биенале, Дъблинския танцов фестивал, Edinburgh Fringe Festival, Dance Victoria Canada, Do Disturb Festival в Париж и много други. Билети за спектакъла \"Грации\" на Силвия Грибауди на 20 септември 2020 в Дом на културата \"Борис Христов\" ще намерите на касите на EasyPay в цялата страна и онлайн от мрежата на . ", "date": "2020.01.16", "title": "Звездата на италианската танцова сцена Силвия Грибауди идва на One Dance Week 2020"}
{"url": "https://www.actualno.com/politics/giokov-hiljadi-hora-s-uvrejdanija-ostanaha-bez-pravo-na-lichen-asistent-news_1424457.html", "text": "      „ Хиляди хора с увреждания останаха без право на личен асистент, социален асистент и домашен помощник заради безхаберието на управляващите, които не осигуриха навременно финансиране“.      Това заяви народният представител от ПГ на „БСП за България“ Георги Гьоков, предаде БГНЕС.   Гьоков припомни, че след приключване на операция „Независим живот” по Оперативна програма „Развитие на човешките ресурси, с която се предоставяха социалните услуги „личен асистент” и „домашен  помощник”, от месец юли 2017 г., социални услуги в домашна среда са обезпечавани със средства вече от държавния бюджет.\r\n„Така по общини се създаде възможност  да се сключат договори за продължаване на услугите, без да се променя обхватът на потребителите. Но отпускането на средства за продължаване на програмата винаги бе съпроводено с неяснота, несигурност и прекъсване на предоставяне на услугите“ , уточни Гьоков.  Народният представител от левицата акцентира, че в края на миналата година, на всички срещи с общините и на всички въпроси от народни представители, общини и заинтересовани лица, от МТСП и Агенция за социално подпомагане се е твърдяло, че в бюджета на министерството за 2020 година са предвидени средства за продължаване на финансирането на услугите „личен асистент” и „домашен помощник”.\r\n„Но годината си изтече и отново прекъсване и пълна неяснота по отношение на това какво ще се случва по предоставяне на тези услуги от общините и тяхното финансиране. Общините отново не знаят как да реагират“, категоричен е Гьоков. Той подчерта, че заради това всички договори с потребителите, които ползват услугите и с лицата, които ги предоставят, като „лични асистенти“ и „домашни помощници“ трябва вече да са прекратени, считано от 01.01.2020 г.   „Кой е виновен за създадената за пореден път неприемлива ситуация? И как ще понесе отговорност за това? Ще бъде ли въобще осигурено финансиране за продължаване на финансирането на услугите „личен асистент” и „домашен помощник”, предоставяни от общините? И кога?“, попита депутатът от левицата.     ", "date": "2020.01.16", "title": "Гьоков: Хиляди хора с увреждания останаха без право на личен асистент"}
