{"url": "https://www.actualno.com/football/obrat-i-gol-v-poslednite-sekundi-izprati-belgija-na-chetvyrtfinalite-v-rusija-news_682847.html", "text": "   Отборът губеше с 0:2 от Япония, но спечели с 3:2.  Триумфът дойде след впечатляващата контраатака в 94-ата минута. \r\nВ четвъртфиналите белгийците ще срещнат Бразилия. Петкратните световни шампиони изиграха и победиха с 2:0 Мексико.   Това бе и първият двубой от 1970 година насам, в който един отбор успява да осъществи пълен обрат, след като губи с 0:2 в мач от елиминационната фаза на Мондиала.\r\nПрез първата част белгийците доминираха, но рядко достигаха до чисти голови положения пред противниковата врата. От своя страна „самураите“ разчитаха основно на солидното си представяне в защита и се задоволяваха с епизодични атаки към Куртоа.       След почивката обаче картината на Росто Арена коренно се промени. Само в рамките на четири минути азиатският тим успя да вкара два бързи гола, с което изпрати в нокдаун „червените дяволи“. Първо в 48-ата минута Генки Хурагучи откри резултата с много точен диагонален удар отдясно, с който матира Куртоа.\r\nВисокото темпо на игра продължи и в 52-ата минута Япония стигна до втори гол. Точен за „самураите“ бе Такаши Инуи, който с топовен изстрел от близо 25 метра направи Куртоа безпомощен за втори път. Така поредната сензация на Мондиала бе на път да стане реалност, но в следващите минути тимът на Белгия показа, че няма да се предаде без борба.     ", "date": "2018.07.02", "title": "Обрат и гол в последните секунди изпрати Белгия на четвъртфиналите в Русия"}
{"url": "https://www.actualno.com/curious/dneven-horoskop-za-3-uli-news_682657.html", "text": "     Този вторник не изневерявайте на принципите си. Малко кривване в една или друга посока може сериозно да ви отклони от същата. А вие вече сте изминали прекалено много път.    Този вторник заложете  на добрите обноски и таланта за на дипломат, ако ви предстоят преговори. В личен план се опитайте да бъдете максимално обективни. Сега нямате нужда от никакви сътресения.     Днес ще може да се разберете с всекиго и по всяка тема. През деня използвайте възможностите си  за договаряне на по-добри условия на работа. Вечерта направете всичко възможно, за да убедите половинката ви уникалността на вашата любов. Денят е подходящ за командировки и водене на преговори много лесно ще може да убедите отсрещната страна В правотата. Необходима ви е  само малко повече увереност.     Денят е подходящ за манипулативни действия, доколкото са позволени във вашия бизнес. Вие много добре знаете къде са границите а, така че не се страхувайте, че ще ги преминете. Денят е подходящ за полагане на грижи за външния вид. Всички  козметични процедури ще са успешни, резултатът от тях ще се задържи по-дълго от обикновено.    Днес ще имате повишена нужда от романтика. Не се притеснявайте да споделите желанията си с любимия ви човек. И вие имате нужда от разпускане.   Сега не ти какво борците и съвсем не е задължително да се приземявате. Дайте си повече време за връщане в реалността. Сега може да си го позволите.    Това е ден, в който е добре да се разплатите с хората, на които дължите нещо. Не съжалявайте за даденото и не забравяйте че някога и вие сте получили. Предизвикателствата в работата ви съвсем не са обикновени. Затова не се колебайте да се обърнете за помощ към вашите партньори, на които самите вие преди време сте помагали.    Още сутринта ви очаква изненада, в която може да промени плановете ви. Със сигурност в това развитие на нещата стои по-ползотворно и интересно за вас. Посрещнете деня с удобни обувки. Очаква ви много тичане насам-натам, но и много ползотворна работа. Вземете плодове в чантата си и се въздържат от приема на нездравословни храни.", "date": "2018.07.02", "title": "Дневен хороскоп за 3 юли"}
{"url": "https://www.actualno.com/showbusiness/harvi-uejnstejn-e-obvinen-v-seksualno-nasilie-nad-treta-jena-news_682819.html", "text": "     Досега обвинен в изнасилване и сексуално посегателство срещу две жени, той отново е изправен пред обвинение за престъпление от първа степен в две жестоки по своя характер сексуални нападения срещу трета жена.   Новите обвинения са наказуеми с минимална присъда от 10 години и максимум доживотен затвор, заяви районният адвокат на Манхатън Сайръс Ванс.   ", "date": "2018.07.02", "title": "Харви Уейнстейн е обвинен в сексуално насилие над трета жена"}
{"url": "https://www.actualno.com/europe/ben-stilyr-e-novijat-poslanik-na-dobra-volja-kym-oon-za-bejancite-news_682822.html", "text": "   Това съобщи службата в Женева.  В отговор Бен Стилър заяви: \"Аз съм горд и за мен е огромна чест да изпълнявам ролята на посланик на добра воля на ВКБООН - организация, която работи неуморно по целия свят, за да помогне на мъже, жени и деца, които бягат от войната, терора и преследването\". Това изявление актьорът даде на първата си благотворителна мисия до Гватемала. Той посети бежанци в тази страна, които е трябвало да напуснат домовете си в Централна Америка поради насилие и засилваща се престъпност.   \"Семейството, с когото се запознах в Гватемала, заедно с децата си са били подложени в миналото на невъобразим страх и насилие. ВКБООН, заедно със своите партньори, им оказва подкрепа, осигурява им защита и подслон,\" каза Стилър, добавяйки, че като посланик на добра воля ще направи всичко по силите си, за да защити бежанците и да ангажира още хора в предоставянето на помощ.   Върховният комисар на ООН за бежанците Филипо Гранди вярва, че \"Бен ще бъде добър посланик на добра воля\". \"Аз лично съм виждал неговата ангажираност към защита на бежанците в света и изключителната му способност да говори за сложния проблем с миграцията по ясен, страстен и убедителен начин.“\r\nСтилър подкрепя програмите на ВКБООН от 2016 г. насам. Той се е срещал с бежанци в Германия и Йордания, а също е участвал в проекти, насочени към подобряване на положението на разселените лица.    ", "date": "2018.07.02", "title": "Бен Стилър е новият посланик на добра воля към ООН за бежанците"}
{"url": "https://www.actualno.com/cosmos/zasneha-rajdaneto-na-nova-planeta-news_682823.html", "text": "   Космическият обект е на около 370 светлинни години от Земята в звездата PDS 70 в съзвездието \"Кентавър\", съобщи “Гардиън“.  Небесното тяло е в т. нар. протопланетарен диск – плътен облак от газ, въртящ се около млада звезда, от който впоследствие се формират нови планети.   \"Тези дискове около млади звезди - това е мястото, където се формират планетите, но засега успявахме само в някои случаи да определим нещо, наподобяващо зараждаща се планета\", цитира вестникът един от ръководителите на изследването, Мириам Кеплер. \"Проблемът във всички тези случаи е, че такива потенциални кандидати биха могли да се окажат само особености на този диск\", добави тя. „Сега фактът, че обекта, наблюдаван от астрономите е всъщност планета, може да се потвърди за първи път.“   Учените дори са успели да определят характеристиките на това небесно тяло: то е газов гигант, който с масата си надвишава Юпитер. И се намира на същото разстояние от своята звезда като Уран от Слънцето. Температурата на повърхността на планетата е около 1000 градуса по Целзий.\r\nРезултатите от проучването са публикувани в сп. \"Астрономия и астрофизика\".    ", "date": "2018.07.02", "title": "Заснеха раждането на нова планета"}
{"url": "https://www.actualno.com/analysis/kogato-polovin-bylgarija-e-pod-voda-news_682779.html", "text": "     За поредна година половин България е под вода. Хора губят цялото си имущество, отиде по дяволите реколтата, закъсаха туристи в съседна Гърция, където има и десетки жертви.   Как реагирахме на всичко това? Гледахме интервюта, в които хора плачат на живо, понаругахме общинските власти, които пак били изненадани, плюхме си в пазвата, задето няма жертви, похвалихме се, че ЕС ни отпуска средства от фонд „Солидарност“. И много се забавлявахме с клиповете, показващи водоплаване из подлезите на София. В същото време метеоролозите използваха момента да протестират за повече средства, които, разбира се, заслужават. Получиха ги в спешен порядък. И така до следващия потоп. Или пожар. Или сибирски студ.    Вижте, когато един психо-ислямист сгази десет човека на другия край на Европа, в България със сигурност ще свикат съвет по национална сигурност. Написаха се многобройни национални стратегии, които медиите задължително обсъждат, опитвайки да разберат какъв точно е смисълът им. Промяната в климата обаче не се радва на стратегически интерес. Макар че нея всеки от нас усеща съвсем пряко.    За какво следва да ни подготви една такава стратегия? Да видим първо какво става в толкова важния туристически сектор. Разчитаме на туризма - ами нека тогава се поучим от това, което стана в Гърция. Дали са разумни строежите току на морския бряг? Дали има достатъчно горски пояс пред туристическите хижи, който да спира пороите? Слушахме интервюта с гръцки ресторантьори, които се мъчат мигновено да поправят щетите, за да не изгубят сезона. Резките обрати от много студено към много топло, от сухо към дъждовно време правят туристическия пазар несигурен, а ускоряването на комуникациите позволява резервациите бързо да се анулират, отлагат, пренасочват, което засилва още повече несигурността на собствениците. Увеличената волатилност на клиентелата може би предполага някакво сътрудничество в бранша, замени на офертите, улесняване на трансферите. Защото проблемът ще се задълбочава.   Що се отнася до селското стопанство - другата ни важна индустрия, там пораженията са още по-видими. Година след година някаква реколта изгнива. Или я обрулва градушка. Или прегаря от внезапна жега. Не знам за големите производители, но дребни стопани по селата, с които разговарям, са в ужас. Много от тях се заричат да зарежат всичко. Дано е само на думи. Сигурно има специалисти, които могат да измислят какво да се прави - какви сортове, какви препарати. Това, което изглежда очевидно за неспециалиста, е следното: положението става все по-тежко. И ще е нужна допълнителна подкрепа - например държавата да ги застрахова срещу подобни катаклизми за сметка на някакъв фонд.\r\nВероятно трябва да се преосмисли и начинът, по който строим пътища, къщи, язовири. Нещо не е наред, след като всяка година гледаме надупчен асфалт, пълни с вода мазета и отнесени диги. Бързата смяна на студено и топло време ще има влияние и върху здравето, особено при по-възрастните. Променящият се климат вероятно застрашава и биологични видове, от което следва, че ще е нужна и експертизата на природозащитниците. Изместването на сезоните предполага да мислим дори и за това: дали да не променим ученическите ваканции, отпуските.    От по-прагматична гледна точка една национална климатична стратегия би следвало да включва преориентиране на страната към зелена икономика, което е не само наш морален ангажимент към планетата, но и печеливша посока за бъдещето. В Румъния помагат на гражданите да произвеждат фотоволтаична енергия по покривите си, а в България пред подобна инициатива се издигат всевъзможни административни спънки. Всичко зелено се оплюва още в зародиш, защото различни лобита, например това на енергетиката, доминират публичния дебат. Затова и изоставаме с въвеждането на електромобили или електроскутери, които напоследък са голям хит в Китай. Не чуваме за умни къщи или градове, а рециклирането ни още не функционира както трябва. Като че ли повече чувствителност се долавя към темата „климатични бежанци\", каквито ще има все повече в близките десетилетия, но тук причината е в жадните за власт крайнодесни, а не в някакъв опит да разберем какво се случва с планетата.    За съжаление, не вярвам някой управник да се затормози с мислене за климата: това са едни дългосрочни неща, а знаем, че вездесъщият популизъм реагира само на непосредствени дразнения. Много жалко, защото пропускаме една възможна цел, която би могла да обедини цялата нация. Ако ми позволите, малко патетика, именно битката с природата е създала човека - единствени от цялата фамилия хоминоиди, ние сме успели да се приспособим към застудяването и затоплянето, към изчезването на едни храни и появата на други, към стихията на огъня и водата, към ужаса от заметресенията. Дали не е дошло времето да започнем да го правим съзнателно и целенасочено?\r\nПреди време Обама каза, че ние сме първото поколение, което усеща последиците от климатичните промени. И последното, което може да направи нещо, за да ги спре. Да, едва ли ще имаме централна роля в забавянето на глобалното затопляне. Но да се адаптираме към промените в климата и да опазим природата си за следващите поколения - това ми се вижда достойна задача.\r\nЗа начало е добре да се отърсим от представата на селския човек, че в природата нещата функционират така - хвърляш боклука в дерето и той някак изчезва. В града (а планетата днес е един огромен град) природата изисква култивиране. Усилие е нужно дори, за да изглежда тя естествена, „девствена“. Именно природата е последното безспорно публично благо. Затова каузата за опазването ѝ е една от малкото, които имат капацитет да обединяват в днешната епоха на егоизъм и песимизъм.", "date": "2018.07.02", "title": "Когато половин България е под вода"}
{"url": "https://www.actualno.com/asia/iranskata-opozicionna-grupa-obvini-teheran-za-podgotvjanoto-napadenie-vyv-francija-news_682818.html", "text": "  Иранската опозиционна група „Национален съвет за съпротива в Иран“ обвини Техеран, че стои зад предполагаемия заговор за бомбен тентат по време на предстоящата среща на опозиционни фигури в Париж през уикенда.  \"Терористите от режима на молла в Белгия, подпомагани от терористи-дипломати, са планирали тази атака\", се казва в изявление пред АФП, което също така призова иранските посолства да бъдат затворени в Европа.   ", "date": "2018.07.02", "title": "Иранската опозиционна група обвини Техеран за подготвяното нападение във Франция"}
{"url": "https://www.actualno.com/pazardjik/mlad-myj-spasi-jivota-na-momche-po-vreme-na-turnir-po-strijt-fitnes-news_682812.html", "text": "  25-годишният Румян Стефанов от София спаси живота на 15-годишно момче, което си глътна езика минути преди началото на турнир по стрийт фитнес в Пазарджик, предаде БГНЕС  15-годишният Илиян Войтишев от Пловдив се свлича на тревата минути преди началото на състезание по стрийт фитнес. Дежурният лекар Александър Палийски от Частна болница “Хигия“ незабавно се затичал да му окаже първа помощ. 25-годишният Румян Стефанов също реагирал изключително бързо. Дежурният лекар също се включва в оказването на първата помощ на 15-годишния Илиян.   Момчето вече е добре и е изписано от болницата. То е изключително благодарен на Румян Стефанов за бързата реакция.   За 25-годишния младеж това е трети случай на спасен човешки живот.", "date": "2018.07.02", "title": "Млад мъж спаси живота на момче по време на турнир по стрийт фитнес"}
{"url": "https://www.actualno.com/football/brazilija-se-razpravi-lesno-s-meksiko-na-svetovnoto-po-futbol-news_682769.html", "text": "  Умно и уверено. По този начин Бразилия се класира за 1/4-финалите на  Световното първенство по футбол в Бразилия, след като стигна до  сравнително лесна победа с 2:0 над американския си съперник Мексико в  мач от осминафиналите.  За пореден път възпитаниците на Тите проведоха перфектен мач, в който  привидно оставяха съперника да води играта, но успяха да стигна до два  гола през второто полувреме и спечели комфортно сблъсъка си.   Звездата на \"селесао\" Неймар пръв се разписа в 50', възползвайки се  от перфектен пас на Вилиан. В 88' пък той асистира на резервата Фирмино  за крайното 2:0 и Бразилия продължи уверено напред.   Мексико за  пореден път не успя да премине фазата на осминафиналите, а в 4-и пореден  двубой \"Лос Три\" не съумя да отбележи гол срещу Бразилия.\r\nВ  следващата фаза Бразилия се изправя срещу победителя в сблъсъка Белгия -  Япония. Единствената лоша новина в мача за \"селесао\" беше фактът, че  Каземиро получи втори жълт картон и няма да играе в предстоящата среща  от четвъртфиналите. .       ", "date": "2018.07.02", "title": "Бразилия се разправи лесно с Мексико на Световното по футбол"}
{"url": "https://www.actualno.com/asia/izraelskite-sili-ubiha-palestinec-pri-opit-da-pronikne-v-gaza-news_682815.html", "text": "     \"В резултат на обстрела един терорист беше убит, докато друг беше откаран за медицинско лечение. Третият нападател беше предаден на силите за сигурност за разпит.\"   Четвъртият се смята, че се е измъкнал от Газа с наранявания след инцидента, случил се източно от град Рафа в южната част на анклава.   Никой от израелската армия не е ранен.\r\nПри протестите и сблъсъците по границата с Газа са убити най-малко 138 палестинци от израелски оръжия.    ", "date": "2018.07.02", "title": "Израелските сили убиха палестинец при опит да проникне в Газа"}
{"url": "https://www.actualno.com/crime/zaginalata-pri-katastrofata-na-am-trakija-e-bila-objavena-za-izdirvane-ot-sdvr-news_682826.html", "text": "   Към момента не е ясна причината за това.  Вероятно момичето е наркозависимо и е на метадонова програма, разказа източници от МВР.  Предполага се, че водачът на колата е бил неправоспособен.   Предстои да бъдат извършени проби, които да установят евентуално наличие на наркотици в кръвта на загиналите.   ", "date": "2018.07.02", "title": "Загиналата при катастрофата на АМ \"Тракия\" е била обявена за издирване от СДВР"}
{"url": "https://www.actualno.com/europe/partiite-ot-goljamata-koalicija-v-germanija-se-sybirat-na-speshna-sreshta-na-vyrha-news_682807.html", "text": "  След провеждането на кризисното заседание на Съюза (ХДС/ХСС) е взето решение в късните часове на деня да бъде организирана спешна среща на върха на партиите от управляващата в Берлин голяма коалиция, предаде германският телевизионен канал ZDF. Съответната информация бе потвърдена от фракционният лидер на Съюза (ХДС/ХСС) Фолкер Каудер. Мястото на провеждане на срещата все още не се уточнява, но се очаква тя да започне в 22:00 часа местно време (23:00 часа българско време).  На фона на ескалацията на спора между двете „сестрински“ партии от Съюза (ХДС/ХСС) Германската социалдемократическа партия (ГСДП) призова за свикването на спешна среща на върха на партньорите от голямата коалиция. „Ще обсъдим бъдещето на правителството“, поясни председателят на германските социалдемократи Андреа Налес, като подчерта, че партията настоява срещата да бъде организирана до края на деня. От ГСДП бяха категорични, че ще работят за запазването на управляващата коалиция, отбелязва още агенция \"Фокус\".   ГСДП се намеси в спора между Християндемократическия съюз (ХДС) и Християнсоциалния съюз (ХСС) за бежанците, като представи план от пет точки за промяна на политиката в областта на убежището. До този момент социалдемократите запазваха мълчание с аргумента, че спорът между ХДС и ХСС е вътрешен и най-вече, че разрешаването му е спешно за Германия.   Но в понеделник ГСДП изложи плана си за излизане от кризата. В документа партията подкрепя позицията на канцлера Ангела Меркел, която отхвърли разрешаването на проблема с мигрантите на национално ниво – подход, за който настоява федералният министър на вътрешните работи и лидер на ХСС Хорст Зеехофер. „Искаме да действаме с Европа, а не срещу нея“, се казва с документа на ГСДП.\r\nПартията се ангажира със зачитането на основното право на убежище, с имиграционния закон (договорен в коалиционното споразумение) и се застъпва за бързото интегриране на признатите бежанци.       „Тези, които нямат основания за защита, трябва да бъдат върнати в родината им или в сигурна трета страна\", категорични са социалдемократите. Принципът на правовата държава трябва да се прилагат последователно. Планираните центрове за бежанци в държавите от ЕС и в Африка „не трябва да се превръщат в затворени съоръжения\", се казва още в документа.", "date": "2018.07.02", "title": "Партиите от голямата коалиция в Германия се събират на спешна среща на върха"}
{"url": "https://www.actualno.com/crime/osydiha-na-14-godini-zatvor-myja-ubil-godenicata-si-v-kurtovo-konare-news_682828.html", "text": "   Той ще трябва да изтърпява наказанието при първоначален строг режим.  Магистратите приеха твърдението на прокуратурата , че убийството е извършено с особена жестокост. Илиян Рангелов посегнал на годеницата си след скандал в дома им, при който тя заявила, че ще го напусне заради влошените им отношения.   Жената тръгнала на работа, понеже била нощна смяна, а подсъдимият я настигнал след излизането й от къщата и й нанесъл удар с нож в областта на гърдите. След това я изоставил и се прибрал. Няколко минути по-късно колеги, с които Милена трябвало да пътува до работното си място, открили тялото й на улицата и се обадили на тел. 112.   Съдът определи също Илиян Рангелов да заплати на всеки от родителите на убитата по 150 хиляди лева. Присъдата подлежи на обжалване в 15 дневен срок пред Апелативния съд.", "date": "2018.07.02", "title": "Осъдиха на 14 години затвор мъжа, убил годеницата си в Куртово Конаре"}
{"url": "https://www.actualno.com/business/chujdencite-nosjat-11-poveche-pari-ot-turizym-news_682753.html", "text": "  Повече от 1,1 млрд. лв. са приходите от международен туризъм у нас в първите четири месеца на тази година. Те нарастват с близо 11% спрямо периода януари-април година по-рано, сочат данните на Българската народна банка, цитирани от БГНЕС.  Само за месец април постъпленията от международните туристически пътувания надхвърлят 330 млн. лв., като се увеличават с 11,2 на сто в сравнение със съответния месец на миналата година. Чуждестранните туристически посещения за периода януари-април 2018 г. са над 1,772 млн. и се увеличават с 9,3% спрямо съответните месеци на 2017 г., сочат данни на НСИ.   Резултатите са изключително добри и показват устойчива тенденция за увеличение в броя на туристите и приходите от международни пътувания, коментира министърът на туризма Николина Ангелкова. И добави, че резултатите показват ефекта от усилията за популяризиране на България на генериращите туристически пазари.   Резултатите за входящ туризъм за периода януари-май са още по-добри, като се отчита нарастване от 11,1 на сто на чуждестранните пътувания у нас. Броят на посещенията за петте месеца на годината достигат до 2,436 млн.\r\nВ топ 5 на страните за входящ туризъм у нас остават съседните ни държави, като тенденцията се запазва от миналата година. На първо място през тази година най-много чуждестранни туристи е имало от Румъния – 427 538. Интерес към България продължават да проявяват и страните от Западна Европа, като Германия и Великобритания, както и гражданите на Израел, Русия и Украйна.       ", "date": "2018.07.02", "title": "Чужденците носят 11 % повече пари от туризъм "}
{"url": "https://www.actualno.com/society/bdj-se-sporazumja-s-bankite-kreditori-i-sprja-prodajbata-na-aktivi-news_682816.html", "text": "      По този начин се спира и продажбата на активи на компанията, се уточнява от съобщение до медиите.   Припомняме, че преди месец се разбра, че частен съдебен изпълнител продава половината сграда, в която се намира централата на БДЖ в центъра на София, на ул. \"Иван Вазов\" 3. Веднага след това Министерският съвет одобри допълнително безвъзмездно финансиране за холдинга. Точната сума не беше посочена, но най-вероятно финансирането ще е в размер на 20 млн. лв. - толкова е сумата, запорирана от съда в сметките на \"БДЖ Пътнически превози\" по искане на международните кредитори.   Днес от БДЖ подчертават, че до споразумението се е стигнало благодарение на проведените интензивни преговори през последните няколко седмици между екипите на Министерството на транспорта, информационните технологии и съобщенията, \"Холдинг БДЖ\" ЕАД и представители на облигационерите.\r\n\"Изплащането на оставащите задължения към финансовите институции ще се осъществи чрез предоставяне на възмездна финансова помощ от държавата, след като през юни 2017 г. Европейската комисия одобри държавна помощ за БДЖ в размер на 224 млн. лева.\", пише в съобщението на дружеството.       ", "date": "2018.07.02", "title": "БДЖ се споразумя с банките кредитори и спря продажбата на активи"}
{"url": "https://www.actualno.com/blagoevgrad/dva-meseca-blagoevgrad-chaka-otgovor-za-sydbata-na-razkopkite-i-traseto-na-am-struma-news_682759.html", "text": "  Продължава строителството на ЛОТ-3.1. на автомагистрала „Струма” край Благоевград, свързващ областния град с входа на Кресненското дефиле. На разкопките край с. Покровник се работи, но те приключват в края на месеца, а решение за съдбата им все още няма, пише БГНЕС.  Първата копка на лота с дължина 17 км, 3 от които тунел, от Благоевград до с. Крупник, бе направена на 31 август м.г. стойността на строителството е 186 млн. лв. с ДДС, изпълнител е консорциума ДЗЗД „АМ Струма”.   В момента най-усилено са работи между р. Четирка, минаваща през с. Покровник, до ската срещу м. Полигона на изхода на Благоевград в посока Симитли. Скатът, намиращ се под с. Мощанец, бе „обръснат” до голо след сечта на боровите насаждения, започнала миналата година. В момента той се иззема, за да се оформи трасето на автомагистралата. През петте дерета до слизането на трасето до р. Струма, се градят мостове. В момента на два от тях са поставени носещите колони.   След като магистралата „слезе” до р. Струма, тя ще мине над нея, сегашния път Е-79 и жп линията София Кулата, да влезе в тунел „Железница”. Освен между пътен възел „Зелен дол”-ГКПП „Ст. Лисичково”, където свършва ЛОТ-2, и м. Полигона, се работи по ската вляво от Е-79 преди гробищата на кв. Ораново на Симитли.       Най-проблемният участък, който е в застой от самото начало, са разкопките край с. Покровник. Припомняме, че на тях бе открит некропол с две закрити погребални камери, а в съседство църква и баня. Счита се, че това е източната част на римското селище „Скаптопара”, предшественик на днешния Благоевград, въпреки че до сега няма открити доказателства за това.\r\nБудната част от жителите на Благоевград и Покровник скочиха срещу разкопките с искането те да бъдат съхранени, а трасето на автомагистралата - преместено. След протести, на място на 5 май пристигна и премиерът Бойко Борисов. След като бе запознат със ситуацията, той каза, че отговор ще дадат специалистите в рамките на месец и половина-два. Те изминаха, но засега решение за съдбата на разкопките и трасето на магистралата няма. За това инициативният комитет, създал Facebook група „Спаси Скаптопара”, свиква на 7 юли протест пред община Благоевград.\r\nТака след пътен възел „Зелен дол”-ГКПП „Ст. Лисичково”, където свършва предходния ЛОТ-2 на АМ „Струма”, в момента не се работи. Трасето на ЛОТ 3.1. веднъж вече бе изместено, за да не премине през футболното игрище на частната школа на футболиста Ивайло Андонов, но така пък бяха разкрити основите на римското селище.        „Проектът е важен не само за Благоевградска област и Югозападна България, а и за цялата ни страна, като национален, европейски, транснационален приоритет”. Това заяви министърът на регионалното развитие и благоустройството Николай Нанков, който заедно с министъра на транспорта, информационните технологии и съобщенията Ивайло Московски направи първа копка за строителството на ЛОТ 3.1 от АМ \"Струма\" между Благоевград и Крупник на 31 август м.г. На събитието тогава присъства и бившият председател на Управителния съвет на Агенция \"Пътна инфраструктура\" инж. Дончо Атанасов и членовете инж. Светослав Глосов и инж. Веселин Давидов.", "date": "2018.07.02", "title": "Два месеца Благоевград чака отговор за съдбата на разкопките и трасето на АМ \"Струма\""}
{"url": "https://www.actualno.com/society/knsb-ako-tokyt-poskypne-prez-esenta-moje-da-se-stigne-do-protesti-news_682817.html", "text": "      Той заяви пред bTV, че ако за поредно тримесечие цената на електроенергията се увеличи, това ще даде пълно основание на хората да потърсят правата си чрез недоволство по улиците.   Според него поскъпването на тока, което влезе в сила от 1 юли, не е толкова голямо, за да се отрази на цените на всички продукти на пазара. По думите му единствено на работещите с природен газ може да се отразят малко повече новите цени.   \"Не виздам причина да се вдигат цените на всички услуги заради 2% увеличение на електрическата енергията. Ако тенденцията продължи още едно тримесечие, есента ще видим по-скъпи цени на много повече услуги и продукти. Тогава ще има защо хората да излязат и да се противят\", каза Димитров.\r\nТой каза още, че в предприятията, в които има синдикални организации заплатите са средно с 14% по-високи от тези, в които няма подобна структура. Президентът на КНСБ допълни, че синдикатите са една от основните причини за плавното покачване на трудовите възнаграждения в страната.       ", "date": "2018.07.02", "title": "КНСБ: Ако токът поскъпне през есента, може да се стигне до протести"}
{"url": "https://www.actualno.com/asia/kitaj-syzdava-supermoshtna-raketa-s-kojato-shte-izprevari-nasa-news_682771.html", "text": "  Китай работи върху супермощна ракета, която ще бъде в състояние да доставя по-тежки полезни товари от тези на НАСА в ниска орбита, съобщи китайски космически експерт.  „До 2030 г. ракетата \"Long March-9\", която е в процес на разработване, ще може да пренася 140 тона в ниска земна орбита, където сателитите за наблюдение и телевизионни спътници понастоящем летят“, каза Лонг Лехао, висш служител от Китайската академия по инженерство пред информационна агенция \"Синхуа\".   Това ще превиши доставката на 20 тона от европейската ракета „Ariane 5“ или 64 тона от „Falcon Heavy“ на Илон Мъск, която през февруари изстреля един от червените американски автомобили на „Tesla Roadster“ към Марс.   Товарът на ракетата ще надхвърли 130-те тона на системата за космическо приземяване на НАСА, която трябва да влезе в експлоатация през 2020 г.\r\n\"Long March-9\" на Китай ще има основен корпус с диаметър 10 метра и ще разполага с четири мощни бустери, всеки с диаметър от по 5 метра.       Ракетата може да се използва за рисковани лунни кацания, дълбоко изследване на космоса или изграждане на космическа соларна станция.\r\nОсвен това Китай работи върху космическа ракета за многократна употреба, която се очаква да направи своя първи полет през 2021 г.\r\nКитай влива милиарди в своята военно-космическа програма, с надеждата да създаде оборудвана космическа станция до 2022 г. и да изпрати хора в близко бъдеще до Луната.       Азиатската суперсила се стреми най-накрая да настигне САЩ и Русия, след като години наред ги следва по петите в техните ключови цели относно космоса.\r\nКитай планира да изгради база на Луната, заяви в началото на март държавния вестник \"Глобал Таймс\", цитирайки оглавяващия Китайската академия за космическа технология.", "date": "2018.07.02", "title": "Китай създава супермощна ракета, с която ще изпревари НАСА"}
{"url": "https://www.actualno.com/sofia/eto-kak-shte-izglejdat-vlakovete-po-tretata-linija-na-metroto-snimki-news_682777.html", "text": "   Това съобщи столичният кмет Йорданка Фандъкова в профила си във Facebook.  \"Влаковете са произведени от консорциума на Siemens и Newag. Първият  влак тръгна към София на 25 юни като транспортирането му се извършваше  основно през нощта със специален извънгабаритен транспорт.\r\nВлаковете са с висока енергийна ефективност и поради олекотената им  конструкция, имат и по-нисък разход на енергия. \",  обяснява градоначалникът.    ", "date": "2018.07.02", "title": "Ето как ще изглеждат влаковете по третата линия на метрото (Снимки)"}
{"url": "https://www.actualno.com/crime/myj-i-jena-zaginaha-pri-katastrofa-na-am-trakija-news_682825.html", "text": "   Инцидентът е станал около 16.30 часа на 137 километър в посока София, преди отклонението за село Трилистник.  Мъжът и жената са пътували в лек автомобил фолксваген, който се е блъснал в ТИР, спрял в аварийната лента. Колата се е завъртяла, след което е била ударена от друг автомобил. Шофьорът и спътничката му във фолксвагена са загинали на място.\r\nВ болница е откаран шофьорът на тира, който е бил извън камиона.      Леко пострадал е и шофиралият другата кола.\r\nНа мястото на катастрофата се извършват огледи от полицейските екипи.    Движението по магистралата в този участък е блокирано и колите се отклоняват по обходен маршрут през – Шишманци – Раковски – Калековец и отново АМ \"Тракия\".", "date": "2018.07.02", "title": "Мъж и жена загинаха при катастрофа на АМ \"Тракия\""}
{"url": "https://www.actualno.com/tennis/grigor-dimitrov-otpadna-oshte-v-pyrvija-kryg-na-uimbyldyn-news_682814.html", "text": "  Най-добрият български тенисист допусна загуба още в първия кръг на третия за годината турнир от Големия шлем Уимбълдън. Ракета №1 на България бе надигран от Стан Вавринка след 6:1, 6:7 (3), 6:7 (5), 4:6 на Централния корт в Лондон.  Швейцарецът бе преследван от контузии през миналия сезон и пропусна доста турнири, като от началото на 2018 година е много далеч от най-добрата си форма. това бе и причината да падне до №224 в класацията на АТР и да срещне световният №6 още в първи кръг. \r\nСрещата започна отлично за Димитров, който \"нижеше\" пробив след пробив и спечели бързо първия сет с 6:1. Във втория сет Вавринка намали грешките драстично и стигна до пробив в средата на частта, който обаче бързо бе върнат и се стигна до тайбрек. В дългия гейм Димитров първи направи минипробив, но играта на Вавринка в този момент бе по-стабилна и сетът отиде на негова сметка след 3:7.   В третия сет Гришо започна по подобие на първата част и лесно дръпна с 3:0. Допусна обаче връщане на пробива от трикратния шампион от Големия шлем и така за втори пореден сет наблюдавахме тайбрек. Отново Димитров тръгна с минипробив, но в крайна сметка загуби след 5:7.\r\nВ четвъртата част всички очакваха нов тайбрек, след като тенисистите сравнително лесно печелиха подаванията си, но се стигна до гейм №10, в който нивото на игра на Гришо драстично спадна, той даде мачбол при 30:40 и след нова грешка срещата приключи в полза на Стан Вавринка.    Това е трета победа от седем мача за швейцареца, както и първа за него на трева между двамата.\r\nВсичко по-интересно за загубата на Димитров от Вавринка четете в .", "date": "2018.07.02", "title": "Григор Димитров отпадна още в първия кръг на \"Уимбълдън\""}
{"url": "https://www.actualno.com/asia/uchenicite-izcheznali-v-peshtera-v-tajland-sa-namereni-jivi-news_682829.html", "text": "   съобщиха местните власти.  На 23 юни служители на националния парк откриха мотоциклет и велосипеди в близост до входа на пещерата, както и спортно оборудване. Те се свързаха с местния футболен клуб, откъдето беше потвърдено, че откритите вещи принадлежат на 12 ученици на възраст между 11 и 16 години и 25-годишния им треньор. Пещерата, в която се намираха, се простира на почти 10 километра, има няколко входа и изхода, както и големи зали, където изчезналите са успели да се скрият от прииждащата вода.\r\nОперацията по спасяването на 12-те ученици и техния треньор привлече повече от 1000 души. Тайландската принцеса Чулабхорн Валайлак дари 500 хиляди бата (15 хиляди долара) за операцията по издирването на учениците. Министър-председателят на Тайлнд Прают Чан-Оча призова нацията да подкрепи огромните спасителни усилия.      Трима британски пещерни водолази взеха участие в акцията за спасяване. Пристигнаха и американски военни, за да окажат помощ при спасителните дейности.\r\nМонаси се впуснаха в молитви, заедно с разтревожени роднини до наводнената пещера, които пееха песни за молитва близо до импровизирания олтар с цветя и играчки в близост до входа на пещерата. Драматичните действия завладяха страната и предизвикаха емоционални отгласи в социалните медии, включително и от висши лидери и членове на кралското семейство.    Сега обаче се оказа, че децата са \"хванати в капан\". Те не могат да излязат, без да минат под вода т.е. ще трябва или да се научат да се гмуркат, или да изчакат, докато водата се оттегли. Това ще отнеме 4 месеца, а дотогава на учениците може да им бъде спускана храна и вода.", "date": "2018.07.02", "title": "Учениците, изчезнали в пещера в Тайланд, са намерени живи"}
{"url": "https://www.actualno.com/interview/silvana-chausheva-naj-goljamata-mi-mechta-e-medal-ot-olimpiada-za-otbora-na-bylgarija-news_682827.html", "text": "      Това беше доста труден турнир, понеже имахме малко време за подготовка. А как - с упоритост, с амбиция и много труд. Познаваме се с момичетата от дълго време. В момента отборът ни е подновен, подмладен и все още сме в такъв период, в който се опитваме да направим колектив.    Един месец преди официалните мачове се събрахме. Всички, които се върнаха от чужбина, се включиха в тренировките. Такива бяха датите за мачовете, че всеки трябваше да изчака да завърши първенството в клубния отбор, в който играе.     Момичетата от българския национален отбор, в това число и по-младите, сме играли заедно. Миналата година имахме световно първенство до 23 години. Доста от момичетата сме от тогава в един отбор. Така, че имаме сработка. Не сме за първи път заедно.     Да, най-добър диагонал. Това за мен е едно признание и няма как да не бъда щастлива. Но аз винаги отдавам индивидуалната награда не само на моя труд, а като цяло на отбора. Защото отборът ми е помогнал, за да я спечеля. Да, има щастие, има гордост, но не мога да кажа, че аз съм била най-добрата и всичко се дължи само на мен. Това е отборна игра и успехите са на отбора. Просто усилията ми са били оценени, така да кажа. Започнах на 15-16 години във волейболния клуб \"Родопа\" - Смолян. Треньор ми беше Тольо Илчев. Една година тренирах в \"Родопа\". След това ме поканиха от \"Марица\" - Пловдив. Шест години играх там. След това близо година в Румъния и една година в Италия.    Много съм щастлива, че отидох точно там. За мен \"Марица\" беше най-добрия вариант, това е най-добрата школа в България. Тя ми даде и основа, и условия - екипировки, топли зали, всичко нужно да се развиваш. Много добре се грижеха за нас. О, много изпитания! В началото ми беше много трудно да се отделя от Смолян и от семейството ми. Много ми беше трудно да заживея сама, да разчитам на себе си, да ги няма мама и тате до мен. Пораснах рано и това беше неизбежно. Можех да разчитам на треньора и на приятелки, но не е като вкъщи. \"Марица\" с целия щаб и момичетата стана нещо като мое второ семейство. Треньорът ме учеше как да се отнасям професионално към спорта. Точно в тази възраст 16-18 години ти трябва да знаеш дали искаш да станеш спортист, или да тръгнеш по другия път, който не е хубав. Много спортисти в този период не успяват да се съхранят точно заради личния живот, който ги влече повече. И на мен, както всички млади хора, ми се живее. Излизала съм, но винаги съм се съобразявала с целите си. Амбицията ми е била по-голяма. Винаги съм си мислела, че аз сега градя нещо, което е твърде важно за мен. Моите съученици сега живеят, но те ще градят своите неща може би по-късно. И аз ще поживея, но малко ще го отложа във времето. Благодарна съм на съдбата си, че досега съм нямала тежки контузии. Това е късмет. А относно изпитанията - може би досега най-трудният ми период беше в Румъния. За първи път отидох в чужбина. Бях в много малък град Блаж, езикът ми беше непонятен. Не бях свикнала да разговарям на чужд език. Ежедневието ми беше абсолютно еднакво - тренировка, хранене, спане, тренировка. Чувствах се все едно съм в казарма. Миналата година. Направих един сезон там с отбора на Ямамая в гр. Бусто Арсицио и завършихме четвърти в италианското първенство. За Италия мога да кажа само хубави неща. Там волейболът е на много високо ниво. Хората толкова много ценят спорта и волейболът е наистина традиция. Има страшно много фенове. След всеки мач идват за автографи, журналисти искат интервюта. Хората те възприемат за известен човек и имат амбицията и те да станат такива. Докато в България нас, волейболистите, никой не ни знае. В Смолян да, защото имаме немного спортисти, но в София никой не те познава. Николета Лозанова и фолкпевиците всички ги познават. Да. Това го спомена миналата година на пресконференция моята треньорка. И за мен това е проблемът. Младите хора знаят, че като станат спортисти, няма да са никои в нашето общество. И всички деца подражават на плеймейтките, а това води само до разочарования. Да, подписах преди месец. Условията ме устройват и си пожелавам успех с този отбор. Доколкото знам, момичета са по-млади и ще се борим заедно, а треньорът е италианец. За мен ще е нещо по-различно, по-интересно, ново предизвикателство. Предстои ни Световно първенство в Япония от 29 септември до 20 октомври. Имаме две седмици почивка, после два месеца на лагер, където ще се подготвяме. Заминаваме 10 дена по-рано в Токио да се подготвяме, имаме планирани приятелски мачове. Този турнир, който сега спечелихме, ни дава правото догодина да играем за „Гранд при“. Проведоха се няколко турнира и само първият продължи. И от Перу само първият ще участва в Лигата на нациите. Ние се класирахме първи и догодина отиваме в Лигата на нациите - това е най-високо ниво. Разбира се. Тези постижения са моя мечта.\r\nА кой най-висок връх искаш да покориш? ", "date": "2018.07.02", "title": "Силвана Чаушева: Най-голямата ми мечта е медал от олимпиада за отбора на България"}
{"url": "https://www.actualno.com/europe/obsyjdaneto-na-krim-ne-e-v-dnevnija-red-na-sreshtata-trymp-putin-news_682750.html", "text": "  Обсъждането на Крим не е и няма да бъде включено в дневния ред на срещата на върха между държавния глава на Руската федерация Владимир Путин и президента на САЩ Доналд Тръмп. Това увери говорителят на Кремъл Дмитрий Песков, като подчерта, че принадлежността на полуострова е ясна, предаде РИА Новости.  „Президентът на Русия нееднократно е заявявал и разяснявал на своите събеседници, че в дневния ред въпрос като този за Крим не може и никога няма да има, защото Крим е неотменна част от Русия“, напомни Песков.   В отговор на журналистически въпрос за възможното признаване на Крим за част от Русия Тръмп по-рано заяви: „Ще видим“. Съответният коментар американският президент направи на фона на подготовката за срещата му с Путин, припомня агенция \"Фокус\".   Двамата лидери ще се срещнат на 16 юли в столицата на Финландия. От Кремъл вече съобщиха, че ще бъдат обсъдени двустранните отношения и актуалните въпроси от международната политическа сцена.    ", "date": "2018.07.02", "title": "Обсъждането на Крим не е в дневния ред на срещата Тръмп-Путин"}
{"url": "https://www.actualno.com/politics/simeonov-ima-prekaleno-mnogo-zabelejki-po-tekstovete-na-zakona-za-dobrovolchestvoto-news_682762.html", "text": "   . Това каза вицепремиерът Валери Симеонов след заседанието на Националния съвет за тристранно сътрудничество, предаде БГНЕС.  На тристранния съвет бяха обсъдени проектите за изменение и допълнение на Закона на професионалното образование и обучение, внесен от министъра на образованието и науката. В дневния ред на заседанието беше и проект на постановление на Министерски съвет за промени на Наредбата за работното време, почивките и отпуските, внесен от министъра на труда и социалната политика, както и проектозаконът за доброволчеството, внесен от председателя на ПГ на ГЕРБ Цветан Цветанов и група народни представители.   „По първа точка имахме консенсус, така желаният консенсус, с особено мнение свързано с конкретно формата на договорите, за които ще бъдат договори за обучение, но като цяло законопроектът беше подкрепен от социалните партньори. По втора точка също постигнахме консенсус с определени препоръки към параграф 9б, алинея 3”, каза Симеонов.   Социалният министър Бисер Петков обясни, че предлаганите изменения и допълнения в наредбата са с две групи. Първата група произтича от изменение и допълнение в Кодекса на труда. На осиновителите се регламентира правото отпуск до навършване на 5-годишна възраст в размер на 365 дни. „Тези изменения в КТ трябваше да намерят своята по-пълна, детайлна и съответстваща регламентация в Наредбата за работното време, почивките и отпуските”, обясни министърът. Първите три параграфа в предлагания законопроект са посветени за регламентиране на сумираното изчисляване на работното време. Тук възникна дискусия по алинея, която казва, че „когато работник или служител през целия или през част от периода, за който е установено сумирано изчисляване на работното време, е ползвал отпуск за временна неработоспособност, за бременност, раждане и при осиновяване на дете до 5-годишна възраст, нормата за продължителност на работното му време се преизчислява, като от нормата по ал. 1 се извадят съответните часове по утвърдения поименен график”. „Именния, които така, както са предложени от вносителя целят да синхронизират отчитането на времето при ползване на временна трудоспособност, други видове отпуски, които са регламентирани по КТ с начина на отчитането им по Наредбата за паричните обезщетения от Държавното обществено осигуряване”, обясни министърът.\r\nТой обобщи, че тук имало известен нюанс на различния между двете страни в Националния съвет. Вносителите считат, че това, което се предлага, е крачка в правилната посока. Въпросът е дали когато едно лице примерно по график има 12 часа работно време и ползва съответно отпуск за временна неработоспособност да му приспаднат 12 часа или един работен ден, тъй като в алинея 3-та е казано, че това става в часове, а не в работни дни.       Вицепрезидентът на КНСБ д-р Иван Кокалов обясни, че сега всички начини, по които се предоставят труд нощен, дневен, сумарно изчисление става в часове, всички видове отпуски са в дни. Сега се предлага нова алинея тези дни, които са майчинство болест да бъдат заплащани при изчисляване в часове”, обясни той предложението за изменение в наредбата. „Ние искаме да остане старото, т.е. тъй като болничния лист, който ползвате не пише часове, там ви дават три дни отпуск по болест, а не колко там часа отпуск по болест, поради тази причина, но може за НОИ и за работодателите да е по-лесно чисто административно, но за нас, затова не го приемаме, защото не може да има за едно и също нещо два начина за изчисление, веднъж ще ги изчисляваме в часове, пък веднъж в дни”, поясни Кокалов. Той подчерта, че според тях сегашният механизъм е по-добър.\r\n„Ние смятаме, че направените предложения за промени трябва да бъдат подкрепени, те въвеждат повече ред и справедливост. Тези, които работят на сумирано изчисляване на работното време, работят по свой график. При тях съботата и неделята може да е работен ден, а понеделник и вторник да е почивен, и ако на тях им се падне болничният в дните, когато те са почивни, се оказва че трябва да се плати нещо, което всъщност не се полага, не се дължи”, заяви Васил Велев от АИКБ.", "date": "2018.07.02", "title": "Симеонов: Има прекалено много забележки по текстовете на Закона за доброволчеството"}
{"url": "https://www.actualno.com/society/mvr-ne-dava-spravka-za-kolite-v-sofija-zashtoto-shte-mu-se-srinat-syrvyrite-news_682754.html", "text": "  \"За изготвяне на автоматизирани справки по посочените от заявителя критерии към настоящия момент няма разработено програмно осигуряване, като дори да бъде разработен и изпълнен такъв специализиран софтуеър, това би довело до допълнително натоварване на сървърите, съхраняващи съответната информация и евентуални проблеми при работата на службите по регистрация на моторни превозни средства\". Зад тази сложна обосновка се крие отговор на МВР във връзка с въпроси, поставени на министерството от активист от \"Спаси София\".  Борис Бонев, като един от представителите на неправителствената организация, е поискал от МВР да отговори на следните три въпроса:\r\n1. Колко коли на ден са били регистрирани в София за последните 12 месеца?   2. Колко от тези коли са регистрирани на частни и колко на юридически лица?\r\n3. Каква е средната възраст на регистрираните автомобили?    Отговорът на МВР е красноречив – не можем да направим справка, защото ще ни натовари сървърите! От отговора проличава и нещо друго – че изглежда няма и кой да направи справката съгласно сегашните параметри на електронното осигуряване на МВР, щом е необходимо да се прави специализиран софтуер, за да бъдат открити съответните данни.    Бонев е публикувал в профила си във Facebook историята. Под неговия пост има обосновано предположение защо МВР отказва – заради Тарифа 4 за таксите, които се събират в системата на МВР по Закона за държавните такси:    Чл. 28. (1) (Изм. - ДВ, бр. 6 от 2015 г., в сила от 23.01.2015 г., изм. - ДВ, бр. 39 от 2018 г., в сила от 11.05.2018 г.) За издаване на удостоверение се събират следните такси:\r\n(4) (Доп. - ДВ, бр. 86 от 2000 г., изм. - ДВ, бр. 6 от 2015 г., в сила от 23.01.2015 г.) ", "date": "2018.07.02", "title": "МВР не дава справка за колите в София, защото ще му се сринат сървърите"}
{"url": "https://www.actualno.com/politics/karakachanov-za-migrantite-i-es-borisov-ima-kuraja-na-istinski-dyrjavnik-news_682703.html", "text": "   Тази позиция изрази в социалната мрежа лидерът на ВМРО и вицепремиер Красимир Каракачанов по договорките в ЕС за мигрантите.  Каракачанов заяви, че това е позиция на националистите поне от пет години и обяви Борисов за истински държавник, който отстоява интересите на държавата си.\r\nЛидерът на ВМРО е категоричен, че не само у нас, но и в Македония бежански центрове, лагери или подобни категорично нямат място.    Още от 2013-а година в качеството ми на лидер на ВМРО - БНД застъпвам позициите, които днес министър-председателят Бойко Борисов изнася и отстоява пред европейските ни партньори. Ние, Патриотите, никога не сме били съгласни България да става официален кръстопът и чакалня на мигранти. По никакъв начин не сме се съгласявали, а точно обратното - ние се борихме години наред, а твърдя, че и успяхме, въпреки порочния прочит на Дъблинското споразумение и ослушването на евролидерите спрямо неговото преразглеждане, България да не се превърне в „бежанския лагер на Европа“.    Днес по повод т.нар мигрантска сделка се говори за „регионални платформи за пристигане“ и „контролирани центрове“ и т.н. Те не са конкретизирани като разположение, но от изказванията на премиера става ясно, че и той не желае да са на територията на България. Още една битка на „Обединени патриоти“, която си струваше усилията. Проблемите с мигрантите и неясната политика на Общността е залегнала в платформата ни още от 2013-а година. Ние бяхме категорични и го заявихме и в предизборната кампания през 2014-а, и през 2017-а година и отстояхме своята категоричност.\r\nПреди години за тези центрове актуално беше определението „горещи точки“. Е, ние и тогава се възпротивихме. Тогава отново през задната врата се опитаха да ни направят гетото на Европа, но ние не се дадохме. Благодарение на Патриотите във властта по тази тема нашите коалиционни партньори от ГЕРБ, в лицето на Борисов, възприеха тезите и мотивите ни да защитим българския интерес и да не отстъпим от правата на страната си за сметка на вече достатъчно привилегировани трети държави.\r\nРазбирам, че сега Ципрас е склонен да се съгласи на подобен ход. За него обаче не се учудвам, защото именно на неговата страна ЕС даде доста незаслужени подаръци, които го поставят в зависима ситуация.       Ние, „Обединени патриоти“, сме категорични, че мястото на каквито и да било точки, лагери, кошари, биваци или както там ще ги нарекат партньорите ни в ЕС, е извън Европа. Нито в България, нито в Македония - другите да отговарят за себе си! Това за Патриотите са местата, на които е категорично недопустимо да бъдат създавани такива бежански „котила“.\r\nА сега като историк и доктор по международни отношения, ще Ви кажа и още нещо – всеки българин, който познава историята на страната ни, е наясно, че Патриотите от ВМРО в своята 125-годишна история никога не са предавали интересите на Майка България и целокупната българска нация! Няма да го направим и сега!\r\nОтдавна говорим за затваряне на границите и за спиране на безконтролния мигрантски поток към Европа. Това е моя и наша, на Патриотите от ВМРО, битка от много време. Ето, че сега вече водачите на ЕС се замислиха и над това. Крайно време беше.\r\nРадваме се, че лидерът на нашия коалиционен партньор ГЕРБ и министър-председател на България Бойко Борисов прие нашата битка като своя и към момента показа, че има куража като истински държавник да отстоява интересите на страната ни.", "date": "2018.07.02", "title": "Каракачанов за мигрантите и ЕС: Борисов има куража на истински държавник"}
{"url": "https://www.actualno.com/europe/bezraboticata-v-evrozonata-e-v-naj-niskoto-si-nivo-ot-devet-godini-news_682781.html", "text": "  Нивото на безработица в еврозоната е спаднало през май, следвайки линията на бавното, но стабилно спадане, приближаващо нивото отпреди кризата.  „Евростат“ посочва, че безработицата в зоната на единната валута е спаднала до 8,4% през май, което приближава най-ниската регистрирана отпреди девет години от 8,5% месечно.   Тези данни са по-добри от прогнозата на анализаторите, които очакваха 8,5%, пише БГНЕС.   Безработицата в еврозоната постоянно спада, откакто през септември 2016 г. тя падна под символичния праг от 10,0%.\r\nВъпреки това, тя все още е по-висока от средното ниво преди финансовата криза, когато беше 7,5%.       В най-лошия стадий от кризата през 2013 г. безработицата достигна рекордните 12,1% в еврозоната.\r\nСред 19-те страни с единна валута, най-ниските нива на безработица през май бяха регистрирани в Германия с 3,4%, според Евростат.\r\nНай-високият процент е регистриран в Гърция - 20,1% през март. Кризата удари Испания с 15,8%.    ", "date": "2018.07.02", "title": "Безработицата в еврозоната е в най-ниското си ниво от девет години"}
{"url": "https://www.actualno.com/society/plamna-avtobus-s-evrejski-turisti-na-pyt-za-pomorie-news_682784.html", "text": "  Автобус се запали на пътя за Поморие. Превозвал е еврейски туристи, които били на шопинг в бургаски мол, и е на фирма \"Мега Транс\", съобщиха от пресцентъра на ОД на МВР-Бургас.  Огънят тръгнал от двигателната част на превозното средство по време на движение. Шофьорът успял да реагира светкавично, отбил встрани и с помощта на служители на РУП-Поморие успели да евакуират пътниците. Автобусът се връщал към Слънчев бряг, където отседнали еврейските туристи.   При инцидента е изгоряла само двигателната част на автобуса, няма пострадали пътници.   Туристите са превозени с друг рейс в хотел \"Платинум\". Движението в посока Поморие е затруднено.", "date": "2018.07.02", "title": "Пламна автобус с еврейски туристи на път за Поморие"}
{"url": "https://www.actualno.com/europe/premieryt-na-novoto-evropredsedatelstvo-ne-trjabva-da-pozvolim-molbi-za-ubejishte-ot-lagerite-v-afrika-news_682782.html", "text": "  Австрийският канцлер Себастиан Курц заяви, че е против даването възможност на мигранти да търсят убежище в ЕС от предложените \"приемни лагери\" извън континента.  На последния Европейски съвет лидерите на ЕС се разбраха да обмислят създаването на центрове извън Стария континент - в Северна Африка, с цел да се обезсърчат мигранти и бежанци, които се качват на борда на контрабандни лодки, прекарващи ги към европейските брегове.   Курц обаче каза на радио O1: \"Аз съм сред тези, които казват, че ако позволим молбите за убежище (от приемните лагери), това ще създаде невероятен фактор за привличане\". Канцлерът, чиято страна току-що пое шестмесечното ротационно председателство на ЕС, каза, че въпросът е причинил разрив между лидерите на ЕС на срещата на високо равнище по въпросите на миграцията.   Лидерите на блока се съгласиха на срещата в Брюксел \"бързо да проучат\" концепцията за \"платформи за регионално слизане\" за мигранти, спасени в международни води.\r\nАвстрийският канцлер заяви, че би било \"по-умно да се отиде директно при хората във военни зони, отколкото да се създава стимул за предприемане опасното преминаване на Средиземно море\". За Курц възниква и въпросът дали \"на глобално равнище 60-те милиона души, бягащи от техните страни, трябва да могат да кандидатстват за убежище в Европа или дали те могат да го направят от други места\".       Никакви държави извън ЕС досега не са предложили да бъдат домакини на предложените приемни лагери, чието изпълнение разедини европейските страни поради въпроси относно тяхната съвместимост с международното право. Австрийският канцлер заяви в събота, че е \"осъществимо\" постигане на споразумение с африканските страни, за да бъде домакин на лагерите. Той също така се надява, че срещата на върха ЕС-Африка ще се проведе до края на годината.", "date": "2018.07.02", "title": "Премиерът на новото европредседателство: Не трябва да позволим молби за убежище от лагерите в Африка"}
{"url": "https://www.actualno.com/cite/razpadasht-se-syuz-beshe-rykovoden-ot-umirashta-dyrjava-news_682677.html", "text": "   Това обяви преподавателят по европейско право проф. в интервю bTV.  \"На европейската сцена се справихме нелошо, но вътре проблемите са драматични. Тъжният извод е, че направихме едно успешно председателство на фона на едно неуспешно членство. Няма нито една значима тенденция в развитието на България в тия 30 години фалшива демокрация\", коментира той.   ", "date": "2018.07.02", "title": "Разпадащ се съюз беше ръководен от умираща държава"}
{"url": "https://www.actualno.com/politics/bsp-pita-borisov-dali-smjata-kato-cvetanov-che-rusija-i-kitaj-zaplashvat-mira-i-sigurnostta-news_682772.html", "text": "  Председателят на Парламентарната група и заместник-председател на ГЕРБ Цветан Цветанов заяви на брифинг пред журналисти, че \" \". Като оценяваме това изявление като , приемаме, че , респективно и на излъченото от нея и нейната Парламентарна група правителство. Това се заявява в позиция на Изпълнителното бюро на БСП, разпространена от пресцентъра на партията.  В становището от Левицата отправят няколко въпроса към Бойко Борисов: Как тази позиция кореспондира с обявените от него усилия за нормализиране на отношенията с Русия при неотдавнашната си визита в Москва? Как ще бъдат развивани енергийните проекти със страна, която е обявена за \"основна заплаха за мира и сигурността\"? Как изявленията на Цветан Цветанов кореспондират с предстоящата на 6-7 юли среща в София Китай - Централна и Източна Европа? Как ще бъдат постигнати целите на визитата на Ли Къцян, след като дни преди това е обявен за премиер на страна - \"основна заплаха за мира и сигурността\"?   Социалистите настояват . Липсата на такива действия за нас ще означава, че правителството се солидаризира с тези позиции, или че вторият човек в ГЕРБ вече, де факто, е първи, отбелязват още от Изпълнителното бюро на БСП.            ", "date": "2018.07.02", "title": "БСП пита Борисов дали смята като Цветанов, че Русия и Китай заплашват мира и сигурността"}
{"url": "https://www.actualno.com/education/njama-da-ima-promeni-v-maturata-po-bel-sled-vii-klas-dogodina-news_682786.html", "text": "  Догодина матурата по БЕЛ след VII клас остава същата. Това обявиха от МОН след въпрос на омбудсмана Мая Манолова. Общественият защитник изпрати препоръка на министъра на образованието и науката Красимир Вълчев по повод готвените промени за провеждане на изпитите за националното външно оценяване (НВО) по български език и литература (БЕЛ) след завършване на VII клас.  В институцията на омбудсмана са постъпили десетки жалби от разтревожени родители на бъдещи седмокласници и шестокласници, в които заявяват категоричната си позиция срещу намерението на МОН матурата по БЕЛ след VII клас за учебната 2018 г./2019 г. да включва материала от обучението в V, VI и VII клас.   На 6 юни т.г. от МОН обявиха, че се обсъжда коренна промяна в съдържанието на изпита, като той вече ще включва не само съдържанието от задължителната подготовка в VII клас, а и това от шести и пети.   Родителите на седмокласници и шестокласници протестират, тъй като техните деца, набор 2005 г. и набор 2006 г., са заварено положение и се оказват неподготвени за новите промени. „Основен принцип в правото е даден закон, ако засяга неблагоприятно лица, то той да важи занапред, а не за заварени случаи. Нашите деца вече преминаха през материала за пети и шести клас, без реално да имат представа, че ще полагат изпит върху него“, пишат родителите.\r\nТе са категорични, че е резонно, ако въобще има необходимост от промени във формата, то те да се отнасят за бъдещите петокласници – набор 2007 г.       В отговор до омбудсмана Мая Манолова министърът на образованието и науката Красимир Вълчев уверява, че „експертите в МОН се съобразиха с обществените нагласи и с интересите на учениците, затова ще предложат в НВО по БЕЛ през учебната 2018/2019 година да бъде включено учебно съдържание от компонент литература само за VII клас“, съобщиха от пресцентъра на омбудсмана.\r\nВ препоръката си до министър Вълчев Манолова обаче акцентира, че „отсрочката“ трябва да важи и за бъдещите шестокласници, а нововъведенията да влязат в сила за децата, които през новата учебна година ще бъдат в пети клас, за да имат време да се подготвят.\r\n„Смятам, че освен обхватът на учениците в училище, е много важно да се работи за постигане на по-високо качество на образователния процес и за увеличаване постиженията на учениците. Мисля, че това няма да се получи, като непрекъснато и в движение се правят промени, които водят до недоволство сред учители, ученици и родители“, подчертава още омбудсманът.    ", "date": "2018.07.02", "title": "Няма да има промени в матурата по БЕЛ след VII клас догодина"}
{"url": "https://www.actualno.com/cars/nad-14-mln-dushi-davat-pod-syd-fiat-chrysler-news_682710.html", "text": "  Сериозните проблеми за автомобилния концерн Fiat Chrysler Automobiles (FCA) продължават, след като над 1,4 млн. собственици на минивана Chrysler Pacifica, произведен през 2017 г., подадоха иск срещу производителя. Причината е проблем с програмното оборудване, заради което автомобилът може да спре по време на движение.  Ищците са са категорични, че проблемът може да доведе до катастрофа на пътя, тъй като автомобил спира рязко и без предупреждение. Ситуацията е толкова сериозна, че в делото са се намесили дори властите в САЩ. Те са изпратили писмо до концерна, в която настояват да се спре производството на модела до окончателното изясняване на ситуацията.   Производителят вече стартира сервизна акция, която до момента е засегнала 154 000 автомобила. От FCA се оправдават, че случващото се е съвпадение на няколко различни фактора, като самият производител няма вина. Въпреки това коцернът е готов да поеме всички разходи по пренастройване на софтуера на автомобилите.   Това е поредната трудност, с която се сблъсква италиано-американския производител. Продажата на повечето марки, с изключение на Jeep, намаляват в цял свят, което води и до спад на цената на акциите. Твърди се, че концернът е пред фалит, като най-вероятно ще има нов собственик. Това ще стане след май догодина, когато изтича мандатът на сегашния изпълнителен директор Серджио Маркионе.\r\nНай-сериозен е интересът от страна на Hyundai Motor, но има и вариант новия собственик да е някой от големите китайски прозиводители. Според експерти, не е изключено FCA да се разпадне на отделни компании, които да бъдат изкупени след оттеглянането на Маркионе.       ", "date": "2018.07.02", "title": "Над 1,4 млн. души дават под съд Fiat-Chrysler"}
{"url": "https://www.actualno.com/analysis/sporazumenie-ili-kolaps-tri-scenarija-za-bydeshteto-na-germanija-news_682712.html", "text": "     В ранните часове на понеделник стана ясно: развръзката на сблъска между ХДС и ХСС ще бъде отложена с още няколко часа: лидерите им Ангела Меркел и Хорст Зеехофер ще се изправят един срещу друг в нов рунд преговори за намирането на компромис в спора за политиката в областта на убежищата.\r\nФедералният министър на вътрешните работи на Германия Хорст Зеехофер обвърза политическото си бъдеще с отстъпки от страна на Християндемократическия съюз  на канцлера Ангела Меркел в спора за бежанците. Това стана ясно след извънредно заседание на Християнсоциалния съюз, проведено в нощта срещу понеделник в баварската столица Мюнхен.   Очаква се по-късно през деня да бъде организирана нова среща между ръководството на двете „сестрински“ партии от Съюза (ХДС/ХСС), след което Зеехофер ще обяви окончателното си решение. Източници вече съобщиха, че се подготвя последен опит за намиране на компромис в спора за политиката в областта на убежището.\r\nСъщевременно Зеехофер потвърди, че е предложил на съпартийците си да подаде оставка и като лидер на ХСС, и като федерален вътрешен министър на Германия. „Казах, че ще се оттегля и от двата поста, ще го обявя през следващите три дни“, поясни Зеехофер в ранните часове на деня, като допълни, че „междинната стъпка“ ще бъде провеждането на разговор с ръководството на ХДС „с надеждата, че ще комуникираме. Всичко останало ще бъде решено след това“, отбеляза лидерът на ХСС.           И така - лидерът на ХДС Ангела Меркел и председателят на ХСС Хорст Зеехофер ще разговарят в следобедните часове на деня. Какво би станало, ако канцлерът на ФРГ не предложи компромис на Зеехофер? Вариантите в тази ситуация са два: федералният министър на вътрешните работи подава оставка и от редиците на ХСС излъчват негов заместник на поста (вероятно това ще бъде баварският вътрешен министър Йоахим Херман). Коалицията в Берлин ще бъде спасена, но атмосферата ще остане напрегната. Предизборната кампания в Бавария ще продължи, а с нея и настояването на ХСС за стриктна политика в областта на предоставянето на убежище, а Меркел ще отстоява идеята за европейски или поне двустранно съгласуван подход за справяне с проблема с мигрантите.\r\nИли: Зеехофер подава оставка, след което от постовете си се оттеглят още двама министри на ХСС – Андреас Шойер (транспорт и цифровизация) и Герд Мюлер (икономическо сътрудничество). Това е равносилно на колапс на голямата коалиция в Берлин между ХДС, ХСС и ГСДП.    Меркел предлага компромис: тя ще обещае преговори преди всичко с австрийския си колега Себастиан Курц, така че да бъде постигнато някакво конкретно споразумение за ограничаването на движението на мигрантите, за което настоява Зеехофер. Това би било достатъчно за ХСС – поне засега. Коалицията в Берлин ще продължи да управлява, но вероятно не и до края на мандата ѝ през 2021 г. – или поне ако се вярва на думите на Зеехофер, че „повече не мога да работя с тази жена“.\r\nИли: Компромисът, предложен от Меркел, се окаже недостатъчен за ХСС. И в този случай става въпрос за оставането на власт на голямата коалиция или за нови избори, или за постигането на компромис между управляващите партии ХДС, ХСС и ГСДП за друг кандидат за канцлер. Настоящият председател на Бундестага Волфганг Шойбле даде индикации, че е готов за подобна маневра.      Зеехофер постепенно може да се откаже от исканията си и да приветства по-малки стъпки, предприети от канцлера. Те ще бъдат достатъчни, за да продължи работата си като федерален министър на вътрешните работи на Германия. Коалицията в Берлин ще продължи да управлява, а Меркел ще бъде определена като големия победител в спора.\r\nИли: Ръководството на ХСС не допусне подобно развитие на ситуцията и организира своеобразен „бунт“ срещу лидера на партията. При подобна ситуация голямата коалиция в Берлин ще се разпадне. Струва си да се отбележи обаче, че наскоро Зеехофер загатна, че не може да разчита на пълна подкрепа по въпроса от страна на собствената си партия.\r\nИзказването му може би бе насочено срещу Манфред Вебер, лидер на фракцията на ЕНП в Европейския парламент. С оглед на взетото от страните членки на ЕС решение за затягане на политиката за предоставяне на убежище и осигуряване на външната граница, Вебер заяви, че Меркел е осигурила изход от ситуацията. ", "date": "2018.07.02", "title": "Споразумение или колапс: Три сценария за бъдещето на Германия"}
{"url": "https://www.actualno.com/society/jiteli-na-selo-iskra-iskat-da-izdignat-pametnik-na-bojidar-dimitrov-news_682708.html", "text": "     Преди 2 години с помощта на българския историк в селото започна укрепването и реставрацията на храм \"Св. Кирил и Методий\", който е паметник на културата.   Обновената и възкресена църква беше открита на 24-ти май тази година, а проф.Димитров дари на храма частица от Светия Кръст и икона на хан Тервел. Проектът за възстановяването й получи европейско финансиране и беше изготвен от строителния предприемач Турхут Исмаил. Реализирането му обаче беше осъществено с помощта и съдействието на проф. Димитров, припомня Турхут Исмаил.   \"Направи невъзможното нещата да се случат и факт е, че се случиха. Дари много неща, освен частицата. Преди това, още в самото начало, дари икони, но най-важното е, че дари една енергия, която благодарение на нея се случиха нещата\".\r\n\"Никога няма да забравим приноса му за възстановяването на тази 150-годишна черква\", каза още Турхут Исмаил.       \"Беше истински българин, не само за пред камери и телевизии, ами и в реалния му живот, в начина му на мислене и във всичко. За него България беше преди всичко, даже преди себе си. Повече мислеше за България, отколкото за себе си\".", "date": "2018.07.02", "title": "Жители на село Искра искат да издигнат паметник на Божидар Димитров"}
{"url": "https://www.actualno.com/europe/migrantite-sa-iznesli-18-mlrd-evro-ot-germanija-news_682727.html", "text": "  Общата сума на паричните преводи, направени от Германия към друга страна за 10 години е нараснала с 6,5 млрд. евро. Федералната република се нарежда сред страните с най-голям брой преводи.  Сумата на паричните преводи, които мигрантите изпращат на своите роднини в други държави, съществено е нараснала. През 2016 г. около 17,7 милиарда евро са били преведени от Германия в родните страни на мигрантите, което е с 6,5 милиарда евро повече, отколкото през 2007 г. Германия влезе в групата на държавите, от които се правят най-много преводи, отбелязва „Ди Велт“. Страната е изпреварена само от САЩ, Саудитска Арабия и Швейцария.   Германското правителство оценява голямото количество на паричните преводи като „стимулиращо развитието“, защото парите в крайна сметка се оказват в хората от развиващите се страни. Към 2030 г. се очаква да бъдат съкратени много високите такси за преводи до нивата от по-малко от 3%.   Представителят на партията „Алтернатива за Германия“ /АзГ/ Маркус Фронмайер смята, че получателите на социални помощи в Германия изпращат част от парите си на роднини. Той подчерта, че развитието на другите държави не може да става за сметка на германската социална система. АГ настоява да се забрани на мигрантите да превеждат част от помощите си в други държави.", "date": "2018.07.02", "title": "Мигрантите са изнесли 18 млрд. евро от Германия"}
{"url": "https://www.actualno.com/society/katastrofa-blokira-tunel-vitinja-news_682709.html", "text": "  Движението в тунел \"Витиня\" на магистрала \"Хемус\" в посока към София е временно ограничено, съобщават от Агенция \"Пътна инфраструктура\".  Причината е катастрофа при 34-ти километър, станала малко след 8 часа тази сутрин. В произшествието са участвали 3 коли.   Пострадал е един от водачите на автомобилите.   Трафикът се осъществява само в средната лента и се регулира от пътни полицаи.", "date": "2018.07.02", "title": "Катастрофа блокира тунел \"Витиня\""}
{"url": "https://www.actualno.com/analysis/dobre-doshli-v-akapulko-stolicata-na-smyrtta-news_682731.html", "text": "      От началото на този век картелите са го превърнали в бойно поле. Морският курорт, чието име някога беше мечта, блести вече само по най-големия брой убийства, най-високият в Мексико, почти световен рекорд: 104,73 убити на 100 000 жители. Четири до шест смъртни случая на ден, около 2000 само за 2016 г. и тези цифри непрекъснато се увеличават.    . Ако хотели дават информация, че са пълни, те са посещавани предимно от мексиканците, много от столицата Мексико Сити, която се намира само на четири часа път. Не толкова отдавна, преди повече от десет години, Акапулко се смяташе за любимата дестинация за пролетна почивка в графика на американските студенти. През 2009 г. те бяха десетки хиляди, които идваха да харчат доларите си върху финия пясък на това райско кътче. Две години по-късно само 500 се осмелиха да се забавляват. Вече Съединените щати забраняват на служителите си да отиват в щата Гереро. Френското министерство на външните работи \"официално предупреди\" френските граждани да не пътуват там. .    Някои възрастни си спомнят 50-те и 60-те години на ХХ век, когато целият Холивуд се разхождаше по Костера, безкрайната алея, която минава покрай известния залив. В тази щастлива епоха кралят на рока Елвис Пресли снимаше \"Идолът на Акапулко\", Джон Уейн, съсобственик на култовия хотел Лос Фламинго, разменяше по някоя приказка с Лиз Тейлър или Орсън Уелс на пристанището, а Луис Мариано изпя похвална песен за тази \"страна на любовта\". Перлата на Тихия океан не спира да оплаква мъртвите си, хиляди ежегодно. Бернандино Ернандес свидетелства. Този, който не позна благословеното време. Подобно на известния фотограф на Ню Йорк, той документира, записва, обезсмъртява ежедневните убийства без да спре, повече от двадесет и пет години. Тази хроника е неговата \"нота рожа\", както казват мексиканците, кървава добавка, платена с риска за живота му.    Струва ли си? Малък индианец от Чиапас, Бернандино е бил само на 3 години, когато всички мъже в семейството му са ликвидирани за една тъмна история за земя. Той също е бил осъден на смърт, но спасен от бедни и е установен в два щата по-нататък по океана. В Акапулко, случайност или съдба, уличен фотограф го приютява. Алфредо Санчес ще го научи на основите на работата. За няколко песо, на предната улица на катедралата, младият чирак увековечава минувачите, новопокръстените, щастливо оженените. Life. Когато неговият учител умира, той наследява фотоапарата му, няколко филма и мотопед Карабела. С този фотоапарат той изследва низините на осиновения си град, преди организираното престъпление да го завладее изцяло. Първите кадри на войната, два крака, откъснати на тротоара, опустошени от тъмночервеното петно, оцветяващо освобождаването на затворник, който по-добре би било да остане... . Бернандино Ернандес си спомня висящото тяло на млада жена: \"Палачите ѝ търсели братята ѝ, тя отказвала да ги предаде. Спомня си също надупченото с куршуми тяло на 16-годишен. Под кръвта той бе разпознал ученика, сниман с класа му преди няколко години, и за миг го прегръща яростното желание да повърне. \"Това дете се разболя, работеше за картела \"Beltran Leyva\". Те го убиха, само за да положат тялото му пред къщата на чичо му, полицейски командир в Акапулко. Вид провокация, която престъпните организации обичат.   По свой начин Бернандино Ернандес е светец. С камерата си той е идентифицирал 4 000 тела до момента, всички фиксирани на лента или на карта с памет. Този малък кестеняв мъж с дълга пригладена назад коса, с гъсти мустаци и хитър вид, изглежда почти наивен, когато споменава за причината за това странно призвание. Но той владее темата: \" . \"Убийци, гангстери... престъпното училище работи с пълна скорост, набира и обучава евтина и мизерна работна сила, прелъстена от богатите трафиканти на наркотици, издигнати като герои или дори модели\".\r\nЕдгар Хименес Луго бил едва на 14 г. в момента на залавянето му през 2010 г. с прозвището \"El Ponchis\", това дете е измъчвано и убито без угризения, за 3 000 долара на глава от населението. Той е бил нает на възраст от 10 години от картела в южната част на страната управлявана от четиримата братя \"Beltran Leyva\", Маркос, Карлос, Алфредо и Хектор - грубияните, които, преди да приключат почти всички зад решетките, са прехвърлили тонове кокаин в Съединените щати и Европа.   . Лесният достъп и безопасността на закрепването позволяват на лодките да останат безпроблемно в сянката на скалите, граничещи с брега. Това очевидно е много удобно за трафикантите, особено след като тази транзитна зона също е и производствена. В дълбоките долини на близката Сиера Мадре стотици селяни са посветени на отглеждането на мак. А опиумът, който се получава, доставя 40% от пазара на хероин в САЩ. .   При анонимни обаждания и послания, засади, физически заплахи като пистолет, облегнат в слепоочието, Бернандино Ернандес е обект на ужасяващи сплашвания. Той познава Сиера Мадре като собствения си джоб и се е научил да се крие там, понякога с месеци, когато заплахите са твърде прецизни. Неговите снимки притесняват... Още повече, след като се излъчват в националната преса, шокират цялата страна и принуждават властите, често съучастници, да реагират.\r\nСептември 2017: под моста на Коста Гранде, на магистралата, свързваща Акапулко до Зихуатанехо, баща и трите му деца са застреляни, всеки с куршум в главата. Най-големият е на 24 години. Телата им са подравнени и се опират на стената. Този кадър ще обиколи цялата страна. Семейството живее в квартал Нуево Алто в Сиера де Койука на Бенитес. Отсъства два дни, щяло да посети роднина... Смъртта на тези хора е нищо друго освен една обикновена и непоносима сцена от ежедневието в щата Гереро. Още един смъртоносен образ, съхранен в паметта на компютъра на Бернандино. Иска се кураж, може би дори и смелост да бъдеш репортер на войната на наркотици в страна, която заема далечното 147 мястото (от общо 180) в списъка за свободата на печата, според \"Репортери без граници\" (RSF). От 2000 г. до сега са убити 62 журналисти, според НПО, десет само за 2016 г. - най-смъртоносната година... засега. Едгар Даниел Ескеда Кастро беше на 23 години. Този млад фоторепортер спи, когато чужденци влизат в дома му. Мъже, облечени като полицаи. \"Те сграбчиха Едгар за врата и го хвърлиха на земята, като насочваха оръжието към мене\", казва съпругата му пред RSF. Той беше отвлечен на 5 октомври, в щата Сан Луис Потоси (централен Мексико), а на следващия ден беше открит в близост до летището. Едгар си сътрудничи с няколко медии в региона, сред които вестник \"Metropoli San Luis\" или сайта \"Vox Populi\", специализиран в новините. Също така създаде свой собствен информационен портал: \"Informate Potosino\". Колегите му днес припомнят, че Едгар е подал жалба в Държавната комисия по правата на човека.   През юни 2017 г., докато отразява място на престъпление, полицията конфискува камерата и го принуждава да премахне снимките. Информирани, служители от Националния дирекция за защита на журналистите и защитниците на правата на човека (създадена през 2012 г.) искаха да разберат нивото на риска, на което е бил изложен. Не получиха никаква помощ. Сега семейството му твърди, че е имало справедливост. Възможното съучастие на министерските агенти при отвличането и убийството на Едгар принуди прокуратурата да се намеси. Оттам отричат всяко участие на полицията в тази трагедия. \"Да бъдеш журналист в Мексико, е малко като да си в черен списък\", каза Хавиер Валдес Карденас от Мексико. Известен със своите разследвания и книги за трафика на наркотици, той е убит през май 2017 г. в щата Синалоа, който граничи с Калифорнийския залив. През 2011 г. Карденас получи наградата за международна свобода на печата от Комитета за защита на журналистите. В благодарствената си реч той нарече насилието, причинено от наркотици в страната си, \"трагедия, която трябва да ни смущава\", обвинявайки правителствата на САЩ и мексиканците, че въоръжават войната. ", "date": "2018.07.02", "title": "Добре дошли в Акапулко - столицата на смъртта"}
{"url": "https://www.actualno.com/business/avtobusni-sreshtu-tovarni-prevozvachi-sporovete-nabirat-skorost-news_682736.html", "text": "  Става дума за това, че някой иска много пари и контрол върху един бранш. Автобусният транспорт и товарният транспорт обаче не могат да бъдат обединени в един закон, тъй като проблемите им са различни. Това заяви собственикът на \"Юнион Ивкони\" и изпълнителен директор на Националното сдружение на автобусните превозвачи в България (НСАПБ) по време на пресконференция в БТА.  Афшира се тезата от хора, които не са законотворци, че законодателството за бранша не работи и се прави нов закон, включиха се негови колеги в темата.   Според члена на контролния съвет на Националното сдружение на автобусните превозвачи Магдалена Милтенова продължават да се тиражират неверни неща относно Законопроекта за автомобилната камара. , стана ясно от думите на Милтенова.   През почивните дни членове на Съюза на международните превозвачи се заканиха, че ще изкарат на 4 юли 3000 камиона в подкрепа на изтегления през миналата седмица от парламента Законопроект за Браншова автомобилна камара. Законопроектът беше изтеглен след протест на автобусните превозвачи и тяхна среща с премиера Бойко Борисов. Причината за недоволството – страховете, че новата камара, която ще се управлява от част от превозвачите, ще се издава на практика лицензите на всички превозвачи. Как може конкуренцията да ти издава лиценза, попитаха автобусните превозвачи.\r\nЗасега като имена, подкрепящи законопроекта, изпъкват собственикът на \"Карат С\" Миролюб Столарски, който е член на УС на Асоциацията на сдруженията в автомобилния транспорт, собственикът на ПИМК Илиян Филипов, както и изпълнителният директор на Съюза на международните превозвачи Йордан Арабаджиев.       С оглед готвения нов протест, Константинов увери, че автобусните превозвачи нямат проблеми с никой от колегите си, докато каза: \"Ще ми е интересно да видя кои фирми ще излязат на протест на 4 юли и с колко превозни средства\". Константинов даде като пример за \"липсата на търкания\" как всички български превозвачи протестирали срещу пакет \"Мобилност\" и покани колегите си на разговори, като изрично обяви, че не желае той да става някакъв вид водач на бранша.", "date": "2018.07.02", "title": "Автобусни срещу товарни превозвачи - споровете набират скорост"}
{"url": "https://www.actualno.com/politics/zaharieva-i-vynshnijat-ministyr-na-germanija-za-migrantite-samo-obshto-reshenie-na-es-news_682739.html", "text": "  Решението по темата за миграцията може да бъде само общоевропейско - около тази теза се обединиха вицепремиерът и министър на външните работи Екатерина Захариева и германският федерален министър на външните работи Хайко Маас. Захариева разговаря със своя колега в Берлин, където е на официално посещение.  \"Радвам се, че лидерите от ЕС оцениха усилията на България по миграцията и подкрепиха намирането на общоевропейско решение. Няма как всяка държава да се опитва да се оправя сама - това е общ проблем. Фактът, че лидерите успяха да постигнат единодушие на Европейския съвет с много ясен план, означава, че все пак дори и в трудни моменти ние успяваме да бъде обединени заедно. Едностранни действия не са добри не само за страната, която ще ги прилага, но и за целия ЕС\", заяви Захариева според МВнР. Тя отбеляза основните акценти, които са важни за намирането на решение според България  - затваряне на външните граници на Съюза, продължаване на споразумението с Турция, центрове извън Европа и бързо връщане на незаконните мигранти.   \"По темата миграция е възможно само европейско решение, не може да има национално решение. Благодарим на България и на Екатерина за усилията това да може да се постигне\", изтъкна и министър Хайко Маас.   На журналистически въпрос кога най-сетне България ще бъде приета в Шенген, след като още през 2011 година е изпълнила техническите критерии, министър Маас заяви: \"Ние подкрепяме пълноценното ви присъединяване в Шенген. Признаваме усилията на България за всичко, което сте предприели в тази връзка и казах ясно на моята колежка, че ви подкрепяме\".", "date": "2018.07.02", "title": "Захариева и външният министър на Германия: За мигрантите - само общо решение на ЕС"}
{"url": "https://www.actualno.com/society/nad-1200-opasni-detski-ploshtadki-v-sofija-news_682714.html", "text": "  Повече от 1200 детски площадки капани дебнат децата в столицата. Това показва интерактивната карта на общината, предаде БГНЕС.  Част от катерушките са се превърнали в капани заради липсващите стъпала, счупени дъски и ръждясали пирони. Не са редки и случаите на наранявания.   Повечето малчугани се разминават с охлузвания и натъртвания, но не липсват и по-тежки инциденти със счупвания и дори черепно-мозъчни травми, които вкарват в болница. Лекарите най-често се сблъскват с контузии в областта на лакътната става, като при част от тях се налага оперативна интервенция. Предмишницата и китката са други уязвими места с редовни травми след игра по детски площадки.   В София има над 1800 места, предназначени за игра. От тях за основен ремонт са 1173, които се стопанисват от Районната администрация и други 36 стопанисвани от Дирекция \"Зелена система\". За частичен ремонт са още 190 площадки.", "date": "2018.07.02", "title": "Над 1200 опасни детски площадки в София"}
{"url": "https://www.actualno.com/balkani/novi-aresti-v-turcija-vlastite-zadyrjaha-68-oficeri-news_682720.html", "text": "  Главната прокуратура в Анкара издаде заповед за задържането на 68 военни от Командването на сухопътните войски в рамките на продължаващото разследване на дейността на забранената в страната Фетхуалистка терористична организация /ФЕТО/. Това съобщи телевизия NTV, цитирана от ТАСС.  Арестите са започнали тази сутрин на територията на столицата, а също така в още 18 провинции на страната. Сред заподозрените са 19 военнослужещи, останалите временно не са на активна служба. Всички са офицери. Следствието смята, че те са свързани с клетките на ФЕТО вътре в армията, отбелязва още БГНЕС.        ", "date": "2018.07.02", "title": "Нови арести в Турция: властите задържаха 68 офицери"}
{"url": "https://www.actualno.com/society/startira-kampanija-pishi-na-svoja-evrodeputat-spasi-internet-news_682716.html", "text": "  \"Интернет в сегашния му вид е застрашен от предложение за нова директива относно авторското право в цифровия единен пазар\". За това алармират от сдружението \"Цифрова република\", откъдето стартират и кампания \"Пиши на своя евродепутат - спаси интернет\".  \" от правната комисия на Европейския парламент и на 5 юли предстои тяхното гласуване в пленарната зала на институцията. Съществуват индикации, че текстовете на новата директива ще бъдат подкрепени и там, въпреки че редица видни интернет експерти, включително и създателят на world wide web технологията Тим Бърнърс - Лий и съоснователят на Wikipedia Джими Уейлс - вече се изказаха остро против нея. Мненията на някои експерти стигат дори до прогнозата, че директивата и по-конкретно два текста от нея ще промени интернет изцяло и дори ще го унищожи в сегашния му вид\", алармират от сдружението.       Интернет общността е разтревожена най-вече от два члена на новата директива. Първият от тях – чл. 11 – въвежда ново сродно право, което стана известно с наименованието „данък върху линковете“. То предвижда забрана за онлайн търсачките, социалните мрежи и други сайтове при публикуване на хиперлинк да добавят към него и кратък текст, поясняващ за какво е линкът (т.нар. snippet), освен ако не са сключили лицензионно споразумение с източника, към който е линкът. Вторият спорен текст е чл. 13, който въвежда задължението за онлайн платформите да сключат лицензионни споразумения с правоносители или да инсталират софтуер, способен да филтрира цялото съдържание, което се ъплоудва и да блокира публикуването на съдържание, което е с неуредени права.        Българското сдружение „Цифрова република“, заедно с множество международни организации се обяви против одобряването на мандата на Европарламента за приемане на чл. 11 и чл. 13 от предложението за нова европейска директива. В тази връзка „Цифрова република“ стартира кампанията „Пиши на своя евродепутат – спаси интернет“, в рамките на която призовава всички български граждани да изпратят писмо до избраните от България европейски депутати и да ги информират, че не желаят двата спорни текста да бъдат приемани.\r\n„Нашата организация също цени авторското право и включва множество автори и носители на авторски и сродни права. Вярваме, че всички имаме интерес от развитието на една отворена глобална мрежа, в която свободното споделяне е ценност. Затова призоваваме всички български граждани да вземат отношение по този важен въпрос и да се свържат с европейските депутати, излъчени от България, като изразят своята позиция против тези спорни текстове от новата директива“, споделя Ана Лазарова, председател на управителния съвет на Сдружението.", "date": "2018.07.02", "title": "Стартира кампания \"Пиши на своя евродепутат - спаси интернет\""}
{"url": "https://www.actualno.com/society/preizchislenite-pensii-shte-se-izplashtat-ot-deveti-uli-news_682719.html", "text": "     Процесът ще е съобразен с предварително изготвен график, обявен във всяка пощенска станция. Процедурата ще приключи на 20 юли.\r\nОт първи юли са преизчислени размерите на пенсиите, свързани с трудова дейност, отпуснати до 31 декември 2017 г. включително.      То е извършено с новата по-висока тежест от 1,169 за всяка година зачетен осигурителен стаж на лицата. Осигурено е увеличение с 3,8% на получавания към 30 юни размер на пенсиите от трудова дейност.    ", "date": "2018.07.02", "title": "Преизчислените пенсии ще се изплащат от девети юли"}
{"url": "https://www.actualno.com/business/prognoza-lihvite-po-kreditite-shte-rastat-news_682674.html", "text": "  От вчера, 1 юли, на българския банков пазар има голяма промяна – вече не съществува индексът СОФИБОР. Това означава, че ще има промени по лихвите за кредитите от страна на банките и тези промени ще се правят едностранно от финансовите институции. Промяната не би трябвало да се усети от потребителите, уверяват от БНБ. . Това задължение бе гласувано наскоро като изричен текст в три различни банкови закона.  БНБ можеше да продължи да изчислява СОФИБОР, но трябваше да се съобрази с новите предписания на ЕК за EURIBOR и едва ли не да се проверява сега. Имаше разговори с Thompson Reuters да поеме изчислението, но те минаха процедурата, заяви финансовият експерт Емил Хърсев, който отхвърли информацията, че всъщност авторитетната агенция се е отказала да изчислява вече несъществуващия индекс.   Българските банки не могат да получават пари така, както банките в еврозоната. Едни са условията на поле широко, друго е в оранжерията, картинно описа ситуацията експертът пред БНТ. Според него, – затова и трябвал индекс, който да отразява ситуацията на българския пазар. Хърсев добави, че лихвите по кредитите у нас ще растат по бързо и той предположи, че изчислението ще се базира на методика за изчисление на разходите по заемите.   От 1 юли обаче в сила по закон е и следната хипотеза – .\r\nВ дългосрочен план Хърсев очаква увеличение на лихвите, но това било прогноза още от година насам.       На въпрос какъв е рискът заради факта, че до края на май е достигнато нивото на отпуснатите заеми за цялата 2017 година (1 млрд. лева), експертът отвърна, че рискът е прегряване на имотния пазар. Най-бързо растат цените на промишлените имоти, посочи Хърсев и напомни какво се случва в такъв случай – 2006-2007 година на американския имотен пазар.", "date": "2018.07.02", "title": "Прогноза: Лихвите по кредитите ще растат"}
{"url": "https://www.actualno.com/actualno/bezplaten-objad-njama-bezplaten-tok-syshto-news_682726.html", "text": "  Парното поскъпна. Токът – и той. Газът – също. Затова – хайде на протест, да сваляме правителството. Под това мото БСП пак се събра на пред КЕВР в неделя сутринта (1 юли).      Всеки път, в който се стигне до работата на КЕВР, БСП все знае най-добре. Какви мръсници са в тази комисия, как се гаврят с народа, как пенсиите се вдигнали само с 3,8%, а парното – със 7%. Токът поскъпва средно с 2%, но и тук действаме на принципа \"и на вас да ви ...\".   Обаче когато БСП тръгват да правят такива протести, нека отговорят на следните неща. Първо – какво направиха, докато управляваха, за да купуваме по-евтин газ от \"Газпром\"? Защото от \"братска\" Русия идва газът, няма от другаде – така че каквото каже Путин ... ъъъ, така де, \"международните пазари\", това е. Какво направиха, за да не купуваме само от \"Газпром\" - големи енергийни шлемове, ала-бала? Второ – каква е позицията на БСП за собствен добив на газ? Нека само напомним как съвсем наскоро в се вдигнаха срещу добив на природен газ, макар инвеститорът \"Русгеоком\" да говореше за конвенционален газ, не шистов. БСП тогава направи ли нещо по въпроса? Също като ГЕРБ и останалите прилепала в сегашното управление – не. Защото ГЕРБ или БСП - все тая.\r\nКогато не си си осигурил алтернативи, тогава си зависим от \"международните пазари\". И сметката трябва да бъде платена – безплатен обяд няма. А безумни сравнения като това на Нова телевизия как в Румъния цената на тока от 1 юли до 20 юни догодина щяла да е с 3,53% по-евтина могат да ги правят само хора, които мислят, че икономика означава да икономисаш от закуски за обувки. Защото например Румъния има собствен добив на енергийни полезни изкопаеми, за разлика от България. А прогнозите на Асоциация \"Умна eнергия\", която прави анализи за Румънската стокова борса, сочат, че всъщност цената на природния газ се очаква да поскъпне с 10% през идващата зима и с 40% през следващата зима. И като добавим, че сега в Румъния управляват \"социалдемократите\", разбирай \"бившите\" румънски комунисти, като се сетим как при Орешарски беше задържана цената на тока, но след това се наложи да има поскъпване и само благоприятното положение на международните пазари позволи да не е твърде голямо, тогава можем да се сетим какво ще стане в Румъния при следващия им регулаторен период.       Това е положението – който иска по-евтин ток, си осигурява по-евтини суровини за производството му или алтернативи за производство (и не, \"Белене\" не е по-евтина алтернатива!). Като не може – токът поскъпва и популизмът почва да се вихри. Само че същият този популизъм, когато е на власт, не прави нищо. Защото и \"Атака\" бяха постоянни гости на КЕВР в дните си на \"опозиция\" ...", "date": "2018.07.02", "title": "Безплатен обяд няма, безплатен ток - също"}
{"url": "https://www.actualno.com/crime/razbiha-prestypna-grupa-planirala-ubijstva-na-policai-i-magistrati-news_682732.html", "text": "  Организирана престъпна група е заловена при специализирана акция на МВР и ГДБОП.  Тя се е занимавала с разпространение на наркотици и е изготвяла списъци на полицаи и магистрати, които е трябвало да бъдат нападнати или убити.   Това обяви на пресконференция началникът на специализираната прокуратура Иван Гешев, предаде репортер на БГНЕС. Скоро ще бъдат ясни и подробностите.   ", "date": "2018.07.02", "title": "Разбиха престъпна група, планирала убийства на полицаи и магистрати"}
{"url": "https://www.actualno.com/america/kanada-otpraznuva-nacionalnija-si-praznik-pri-seriozna-jega-news_682670.html", "text": "  Канада отбеляза в неделя, 1 юли, националния си празник – Деня на Канада. Тази година обаче празникът премина при рекордна жега, предаде БГНЕС.  По традиция главните тържества са в столицата Отава, където въпреки 34-те градуса по Целзий и субективното усещане за почти 50-градусова жега (заради влажността), се събраха хиляди местни жители и гости.   Празникът започва рано сутринта с вдигане на държавния флаг край сградата на парламента, където участваха с демонстративно шествие части на Кралската канадска конна полиция и гвардейци с червени мундири и високи черни шапки от мечешка кожа. На обяд над центъра прелетяха девет самолета на националната демонстрационна група The Snowbirds.   Обстановката започна да се нажежава в прекия смисъл след обяд, когато метеоролозите съобщиха, че термометрите ще покажат до 36 градуса, при субективно усещане за 47. Това е абсолютен рекорд за столицата на Канада. Властите бяха поставили специални кислородни оръдия. Повечето жители на столицата обаче бяха решили да се вслушат в предупрежденията за опасно горещо време и си останаха по домовете.\r\nСпоред данните на полицията вместо очакваните 25 хиляди участници се събраха едва 6 хиляди. Малко над 50 души са потърсили помощ с диагноза прегряване и обезводняване.       Според традицията на празника всички са облечени с ярки червено-бели дрехи, много хора слагат екстравагантни шапки и костюми и размахват националните знамена с нарисуван на бузата кленов лист.\r\nПразникът в Отава преминава без инциденти, за реда следиха усилени полицейски патрули. Кулминацията на тържествата ще стане голямата празнична заря. Фойерверките осветиха река Отава два часа преди полунощ. Тържества имаше и в други градове на страната - Торонто, Монреал, Уинипег, Ванкувър.", "date": "2018.07.02", "title": "Канада отпразнува националния си празник при сериозна жега"}
{"url": "https://www.actualno.com/cars/ek-predupredi-sasht-ako-nalojite-mita-vyrhu-evropejski-koli-gubite-miliardi-news_682671.html", "text": "  Икономиката на САЩ може да загуби 13-14 милиарда долара, ако бъдат въведени мита върху европейските автомобили. Оценката е на Европейската комисия и е цитирана от европейското издание на американския вестник Politico, което се позовава на писмо, изпратено от Брюксел в Белия дом.  Вестникът отбелязва, че разглежданото от администрацията на Тръмп вносно мито от 25% върху автомобилите и резервните части от европейски производители \"ще нанесе удар преди всичко и главно върху икономиката на САЩ\".   В документа се отбелязва, че сега на територията на САЩ европейските компании произвеждат 2,9 милиона автомобили или около 26% от производството на автомобили в САЩ. При това значителна част от резервните части за тях се внасят, което означава, че биха попаднали под ударите на вносните мита.   До 60% от автомобилите, произвеждани на територията на САЩ от европейските компании автомобили са за износ, включително към ЕС, с което се подобрява търговският баланс на САЩ.\r\nОт Брюксел казват и, че според първоначални оценки контрамита от ЕС ще засегнат 294 млрд. долара от американския износ, което значи 19% от износа на САЩ.       Припомняме, че от вчера (1 юли) в сила са контрамитата от страна на Канада заради решението на Доналд Тръмп да сложи мита от 25% за вноса на стомана и 10% за вноса на алуминий в САЩ. Канадските мита от 25% са върху изделия от метали, а от 10% - върху широк диапазон други стоки, сред които уиски, портокалов сок, бира.\r\nМеждувременно стана ясно, че САЩ ще въвеждат т.нар. вторични санкции против компании, правещи бизнес с Иран, след като Вашингтон напусна споразумението за иранската ядрена програма, предаде БГНЕС.\r\nНа въпрос на телевизия Fox News дали ще въвежда вторични санкции срещу компаниите, включително европейските, които работят с Иран, Тръмп отговори: \"Да, разбира се. Това и правим\". САЩ вече принудиха редица големи компании, сред които Airbus и Boeing, да прекратят договорите си с Иран.    ", "date": "2018.07.02", "title": "ЕК предупреди САЩ - ако наложите мита върху европейски коли, губите милиарди"}
{"url": "https://www.actualno.com/europe/neoficialno-rusija-shte-testva-novi-raketi-news_682669.html", "text": "  Едно от представените с голям апломб в началото на тази пролет нови постижения на руския военно-промишлен комплекс - ракетите \"Кинжал\", ще бъдат тествани на бомбардировачи Ту-22М3, пише Агенция \"Фокус\", позовавайки се на информация на ТАСС.  Хиперзвуковите ракети от най-новия комплекс \"Кинжал\" ще бъдат тествани на бомбардировач Tu-22M3 на далечни разстояния. Източникът не е посочил датите на тестовете, а ТАСС няма официално потвърждение на тази информация.   За пръв път руският президент Владимир Путин обяви съществуването на през март 2018 година. Според Путин, ракетата на комплекса лети със скорост 10 пъти по-бърза от звука и е в състояние да преодолее всички съществуващи и бъдещи системи за противоракетна отбрана. \"Кинжал\" включва изтребител Миг-31К , способен да носи само една свръхзвукова ракета.   Tу-22M3 е свръхзвуков бомбардировач-ракетоносец, предназначен да унищожи земни и морски цели. Той е приет на въоръжение през 1989 година, като са произведени общо 500 самолета Ту-22М с различни модификации. В ход е работа по нова версия на самолета - Tу-22M3M, като се планира през август да бъде извършен първият му тестови полет.", "date": "2018.07.02", "title": "Неофициално: Русия ще тества нови ракети"}
{"url": "https://www.actualno.com/america/es-zaplashi-sasht-s-mita-vyrhu-amerikanski-iznos-za-294-mlrd-dolara-news_682729.html", "text": "  Европейският съюз предупреди, че износ на САЩ в размер на 294 млрд. долара ще бъде изправен пред контрамерки, ако президентът Доналд Тръмп приведе в действие заплахата си да удържа митата върху вноса на автомобили.  В писмо до американските власти Европейската комисия, която се занимава с търговската политика на 28-те членки на блока, заяви, че \"до 294 млрд. долара американски износ ... могат да бъдат предмет на контрамерки в сектори на американската икономика\".   Това е еквивалентът на 19% от общия износ на САЩ през 2017 г., се добавя в писмото.   ", "date": "2018.07.02", "title": "ЕС заплаши САЩ с мита върху американски износ за 294 млрд. долара"}
{"url": "https://www.actualno.com/europe/naj-golemijat-donor-za-kampanijata-za-napuskane-na-brexit-e-razsledvan-za-vryzki-s-rusija-news_682673.html", "text": "  Най-големият донор на кампанията за напускане на Великобритания от ЕС се разследва от британските криминални служби за предполагаеми връзки с Русия. Това съобщава британският вестник The independent, цитиран от Агенция \"Фокус\".  На АНС са предоставени имейли на мултимилионера Арън Банкс, съосновател на кампанията Leave.EU, разкриващи преди това неизвестни срещи между бизнесмена и руския посланик в Лондон, според The Times. Eлектронните писма показват, че на Банкс са предложени три руски бизнес сделки за натрупването на средства за вот за Brexit, включително акции от златна мина в Западна Африка, притежавани от руската държавна диамантена минна организация \"Алроса\".   Разкритията за обема на руските контакти на Банкс ще доведат до по-нататъшно разглеждане на въпроса дали руснаците са се опитвали да повлияят на гласуването за Brexit. Според The Independent британските служби си сътрудничат със специалния американски прокурор Робърт Мълър, който води разследване за руската намеса в американските президентски избори. В разследването се е включило и Ми-5.   Арън Банкс заяви, че не е участвал в нито еднa от сделките, въпреки че дружество, ръководено от неговия бизнес партньор Джим Мелън, е получило акции под пазарната цена в \"Алроса\" според Ню Йорк Таймс. Банкс е казал на \"Таймс\": \"Нека да разследват. Всичко това ме кара да изглеждам като мистериозен човек.\r\nВ САЩ демократите в Конгреса наскоро получиха копие от комуникациите на Банкс и разследват дали той, Найджъл Фарадж и други висши членове на Leave.EU са служили като мост между Москва и кампанията на Доналд Тръмп. В неделя по BBC, Фарадж е казал, че няма \"никакви доказателства\", че Банкс е направил нещо нередно. Той добави, че може да е било \"неразумно\" Банкс да ходи на обяд с руския посланик, но по онова време руснаците \"не бяха такива демони\", както сега.       ", "date": "2018.07.02", "title": "Най-големият донор за кампанията за напускане на Brexit е разследван за връзки с Русия"}
{"url": "https://www.actualno.com/europe/stotici-migranti-zaginaha-v-sredizemno-more-samo-za-tri-dni-news_682672.html", "text": "  Над 200 емигранти, опитващи се да се доберат до европейските страни, се удавиха в Средиземно море от 29 юни до 1 юли. Общият брой на загиналите в морето от началото на годината е над 1000 души. Това съобщи Международната организация по миграция (МОМ), цитирана от БГНЕС.  \"В края на седмицата около 204 емигранти са загинали в морето край бреговете на Либия\", се казва в съобщението.   В петък, 29 юни, при корабокрушения загинаха 103 души, включително три бебета. Още един инцидент стана в неделя, 1 юли, като броят на загиналите не се посочва - съобщава се само, че са спасени 41 души.   За три дни от петък до неделя либийската брегова охрана прехвана и върна в Либия над 1000 емигранти, тръгнали към Европа с лодки.\r\nОглавяващият МОМ в Либия Отман Белбейси заяви, че \"предизвиква голяма тревога нарастването на смъртността в морето край Либия\".\"Контрабандистите използват отчаяното желание на емигрантите да отплуват към Европа преди да влязат в сила по-твърди мерки за контрол върху пресичането на Средиземно море\", поясни той.       \"Мигрантите, върнати от бреговата охрана в Либия не трябва автоматично да се насочват към местата за задържане, подчерта Белбейси. Ние сме дълбоко обезпокоени от това, че центровете за задържане отново ще се препълнят и условията ще се влошат с притока на нови мигранти.", "date": "2018.07.02", "title": "Стотици мигранти загинаха в Средиземно море само за три дни"}
{"url": "https://www.actualno.com/cite/bylgarskite-banki-se-konkurirat-za-parite-na-baba-i-djado-news_682675.html", "text": "  Това заяви финансистът Емил Хърсев в коментар за очакваното движение на лихвите по кредитите на българския пазар.  В дългосрочен план Хърсев очаква увеличение на лихвите, но това било прогноза още от година насам, уточни той.   ", "date": "2018.07.02", "title": "Българските банки се конкурират за парите на баба и дядо "}
{"url": "https://www.actualno.com/crime/stotici-bylgari-harchili-kato-za-svetovno-a-ne-deklarirali-nikakvi-dohodi-news_682681.html", "text": "  Около 300 души ще бъдат проверени от НАП – заради несъответствие в декларирани доходи за 2016 година и същевременно направени покупки на доста висока стойност. Това потвърди говорителят на НАП Росен Бъчваров пред Нова телевизия.  Става въпрос за хванати да правят покупки на стойност от поне 50 000 лева. Имало обаче и случаи, при които са похарчени суми дори над 1 млн. лева.   Ако проверките установят несъответствие, следва ревизия, за да бъде установено какво точно дължи съответният човек или съответните хора. Ще се проверява основно дали парите не идват от роднини.   ", "date": "2018.07.02", "title": "Стотици българи харчили като за световно, а не декларирали никакви доходи"}
{"url": "https://www.actualno.com/crime/postradali-ste-v-katastrofa-kakvo-da-pravite-za-da-poluchite-obezshtetenie-news_682680.html", "text": "  Ако сте пострадали при катастрофа, не бързайте и не се подлъгвайте, че можете да търсите обезщетение само в кратък срок. Този съвет даде Нова телевизия в рубриката си \"На твоя страна\".  Според цитирани експерти, давността да се търси обезщетение след катастрофа от пострадал е 5 години т.е. не бива да се вярва на хора, които настояват, че няма време. Първо възстановете здравето си, след това потърсете правата си, е съответният съвет.   В България вече право на обезщетение при смъртен случай в катастрофа имат както братя и сестри, така и баби и дядовци. Промяната е в сила от съвсем скоро. Увеличават се случаите, при които обезщетения се извоюват в съда, тъй като застрахователите предлагат първоначално по-малко, отколкото всъщност може да се получи. Има обаче и други случаи – при постановено от съда обезщетение, част от него отива за адвокатски хонорар и може в крайна сметка получените от пострадалия пари да са по-малко, отколкото първоначално застрахователят му е предложил – без адвокати.   Виновният за катастрофа шофьор трябва да уведоми своя застраховател в срок от 7 дни, каза още Владимир Тодоров от Българската асоциация на пострадалите при катастрофи що се отнася до ситуацията „пострадал в пътен инцидент”. Застрахователите не покриват щети при случай на виновен пиян шофьор.\r\nКогато виновният шофьор избяга, щетите се покриват от специална институция – т.нар. Гаранционен фонд. Фондът покрива щети и когато виновният шофьор няма застраховка.    ", "date": "2018.07.02", "title": "Пострадали сте в катастрофа - какво да правите, за да получите обезщетение?"}
{"url": "https://www.actualno.com/politics/bivsh-cherven-deputat-sys-zalp-sreshtu-ninova-news_682682.html", "text": "   Той нападна лично Корнелия Нинова и констатира, че след президентските избори лидерът на социалистите е спряла да прави политика и да отстоява позициите ѝ пред ГЕРБ и Бойко Борисов.  Мерджанов на няколко пъти намекна, че Корнелия Нинова няма място на председателския пост. Той отбеляза, че в партията решенията се взимат понякога само от няколко души зад гърба на останалите.   По думите му \"старите\" в партията не са изтикани в ъгъла и това нямало как да стане, въпреки че не са в Народното събрание и гласът им там не се чува. Според него Румен Овчаров не само че не иска Корнелия Нинова да подаде оставка от председателския пост, а . Такава съществувала и между Жельо Бойчев и бившия енергиен министър.   Той коментира и новината, че не само ръководството на парламентарната група на \"столетницата\", но и политиката: \"Намерението на Жельо Бойчев да напусне активната политика е отдавна – от 1-2 месеца. Друг е въпросът защо тогава трябваше да оглави комисията за ЧЕЗ\".\r\n\"Нинова се изяви като говорител на Бойчев, което е необичайно. Оттеглянето му е загуба за БСП. Това не ни доближава до желаната политическа форма, която да свали правителството. Това, че има конфликти на \"Позитано\", не е проблем, защото водят до развитие, проблем ще бъде ако имат негативни последствия\", допълни той.       Относно вота на недоверие, бившият депутат заяви: \"По-важно е, че след вота на недоверие никой не смяташе, че той е успешен. \", категоричен бе Мерджанов.", "date": "2018.07.02", "title": "Бивш \"червен\" депутат със залп срещу Нинова"}
{"url": "https://www.actualno.com/chronicles/umira-nostradamus-news_682394.html", "text": "  На днешната дата през 1566 година, на 62-годишна възраст, е починал може би най-известният гадател и астролог – Нострадамус.  Истинското име на Нострадамус е Мишел дьо Нострадам. Той е роден на    14 или 21 декември, 1503 година. Нострадамус е едно от деветте деца на    търговеца Жом де Нострадам. За детството на Нострадамус е известно  малко   – твърди се, че е бил учен от дядо си Жан, но исторически  сведения   сочат, че дядото изчезва от историческите записи в градчето  Сен Реми дьо   Прованс.   На 15 години Нострадамус влиза в университета в Авиньон. Напуска след    по-малко от година, защото учебното заведение затваря врати заради    заплахата от чумна епидемия. След като напуска Авиньон, пътува осем    години във Франция и изучава билкарството. През 1529 г., след като е    работил няколко години като аптекар, учи медицина в Университета в    Монпелие. Малко след това е отстранен, след като е открито, че е работел    като аптекар, което е било изрично забранено от университетската    управа. След отстраняването му, Нострадамус продължава да работи,    вероятно като аптекар и става известен със създаването на своето \"розово    хапче\", за което се предполагало, че предпазва от чума.   Най-известният му труд е „Предсказания“ (Les Propheties), първото    издание на който излиза през 1555 година. По думите на самия гадател    „Предсказания” е написан на базата на астрологически „оценки”, направени    въз основа на ключови събития като дата на раждане, сватба, коронация  и   т.н. Според астролога Лорънс Видел книгата на Нострадамус е просто    съвкупност от напасване на големи събития, случили се в миналото при    определена планетарна конфигурация и съответно предричане на подобен  тип   събитие в бъдеще – например война, епидемия, земетресения, суши,    наводнения и т.н. според това кога ще има подобна конфигурация на    небесни тела. Нострадамус е известен с пророчеството си за Втората    световна война.\r\nПрез 1566 година здравословното състояние на Нострадамус се влошава    драстично – той страда от подагра. Според преданието на 1 юли той  казва,   че няма да доживее изгрева на следващия ден. Намерен е на  следващата   сутрин мъртъв на пода.       Източник: Уикипедия", "date": "2018.07.02", "title": "Умира Нострадамус"}
{"url": "https://www.actualno.com/music/posledni-detajli-okolo-shouto-na-richie-kotzen-news_682686.html", "text": "   Изявата му в София на 4 юли е част от световното Salting Earth турне, което върви с пълна сила и е по покана на Loud Concerts.  Билетите за шоуто са в продажба в мрежата на и партньорите им в цялата страна - магазинитe Office 1 Superstore, OMV, Български пощи, Технополис. Цената днес и утре е 40 лв.на билет, а в деня на концерта ще бъде 50 лева.\r\nВсеки фен може да използва и опцията на Eventim Print at Home, която дава възможност да се отпечатва закупеният електронен билет вкъщи.   В клуб City Stage няма да се допуска внасянето на напитки, както и застрашаващи здравето опасни предмети. Забранено е също така внасянето на фотоапарати със сменяем обектив, професионални видео камери и други професионални записващи устройства.\r\nВсички зрители под 18 години трябва да имат закупен билет и да бъдат съпроводени от придружител с попълнена декларация. От може да бъде свалена декларацията за придружител за концерта на Richie Kotzen.    Декларацията може да бъде получена и от охраната на входа на клуб City Stage.   Документът трябва да бъде попълнен, подписан и представен на входа на клуба, като няма нужда да бъде нотариално заверен.\r\nДеца до 7 годишна възраст ще влизат на концерта напълно безплатно - с придружител и попълнена декларация.    Шоуто на Richie Kotzen на 4 юли в клуб City Stage е с начало 20 часа.", "date": "2018.07.02", "title": "Последни детайли около шоуто на Richie Kotzen"}
{"url": "https://www.actualno.com/viewpoint/evropredsedatelstvoto-svyrshi-sega-nakyde-news_682200.html", "text": "  Напоследък политическите прогнози не се различават от синоптичните. Силни ветрове и от изток, и от запад, както и гръмотевични бури тресат българската вътрешна политика. И тъй като това не е от вчера или днес, съм си поставил амбицията в този анализ да бъда целенасочено субективен и максимално провокативен. Когато човек е на границата на 70-те, от които 40 години е живял при комунизма, не само че може, но и трябва да се опита, и то публично \"да се обърне с гняв и назад, и напред\", но без да губи самоиронията си и чувството си за хумор.  Обичам да казвам, че имам два живота – до 1989 година и след това. И тук не става дума за словесни клишета, а за фундаменталната разлика да живееш в унизителната несвобода на комунистическата диктатура и да бъдеш свободен гражданин на евроатлантическата цивилизационна общност. Това са наистина два свята и два контрастно различни живота за едно кратко човешко битие.   Във втория си живот вече 30 години обикалям България, като съм се запознавал, беседвал и дискутирал със стотици прекрасни личности, които наистина се опитваха и успяха (поне донякъде) да променят страната ни. Разбира се, през втория си живот съм наблюдавал и огромен брой ужасни, меко казано \"странни хора\" (от типа на Таско Ерменков и Волен Сидеров) с фанатичен (болшевишки или по-точно Путинофилски) блясък в очите. Наслушал съм се на какви ли не \"разбирачи\" и пътуващи политически проповедници с манталитет на \"магистрални девици\", но най-вече на несменяеми политолози, социолози и синдикални лидери, на арогантни и цинични журналисти, и измислени политикани, мразещи целия свят, но преди всичко демокрацията и свободата на словото.   Когато днес се срещам с различни приятели, заклети седесари от първите години на прехода, обикновено винаги стигаме до убеждението, че политическите ни представи и ценности, както и социално-икономическите ни очаквания се различават коренно от вкиснатото \"политическо меню\", което ни сервират днешните политици и медии, опитващи се да ни управляват и поучават.\r\nСлед 2009 година, когато бе поставено началото на новата политическа ера на Бойко Борисов, живеем вече при четвърти парламент и седмо правителство, три от тях служебни. За огромно съжаление обаче, изразяваните многократно публични намерения на правителствата \"Борисов\" 1, 2 и 3 да проведат очакваните с години реформи в страната, поне досега се оказват твърде далеч от политическите реалности.    Колкото и да сме добронамерени еврооптимисти, мръсно сивият актуален политически пейзаж поставя много въпроси около капацитета и политическата воля на парламентарно представените партии и съответните държавни институции за взимане на национално отговорни решения в най-деликатните за страната ни проблемни области като съдебната система и прокуратурата, сферата на сигурността и борбата с корупцията, образованието и здравеопазването, и къде ли още не… Да, в днешното 44-то НС има твърде много популисти, отявлени националисти, има социал-комунисти, разюздани русофили и дори болшевики. Има върли защитници на олигархични политически модели и на максимално възможното опекунство на държавата. Има директни носители на контролирания етнически и корпоративен вот. И толкоз. За какви ли реформи можем да мечтаем при подобна парламентарна конфигурация?   Както се оказва на практика, можем само да си спретваме от сутрин до вечер парламентарни скандали и безмислени вотове на недоверие, чиято основна характеристика е вопиющата политическа посредственост. Единственото, което \"работи\" наистина безотказно в тази управленска суматоха и то след всички проведени избори, предсрочни, разбира се, е методичното нарастване на броя на чиновниците в държавната администрация. Ето един цитат по темата от великолепната статия на Милен Ганев \"България изчезва, чиновниците се множат\", който не се нуждае от специален коментар:\r\n\" \".    И по-нататък: \" \".\r\nНеслучайно все по-често наблюдавам как много от моите стари съмишленици седесари се опитват да държат очите и ушите си затворени и да се дистанцират от всичко, което се случва днес в прословутата ни \"накокошинена\" държавица \"на двамата помпозни генерали\". Много от тях не само са престанали изобщо да си купуват вестници, но дори и избягват да минават покрай \"Раковски 134\", където (вече) се кипри табелата на НФСБ на \"прословутия\" Валери Симеонов.   Милиони глупости се изговориха и водопади от компромати, завист и невежество се изляха върху СДС през годините, но фактите винаги са по-силни от политическото дърдорене. Затова тук е мястото да припомним, че основно на СДС дължим изграждането на институционалната демокрация, възстановяването на правата, свободите и собствеността на гражданите, функциониращата пазарна икономика и най-вече полагането на основите за евроатлантическата ни интеграция.\r\nНо тъй като СДС бе твърде далеч от клиентелизма, който днес доминира в поведението на всички партийни играчи в 44-то НС, то и активният му политически живот бе сравнително кратък. Ако СДС в предизборен съюз с малки, повечето символични партньори през април 1997 г. спечели 2 223 371 гласа и 137 мандата в парламента, то през май 2013 г. с 48 681 гласа остана на унизителната граница от 1%. В крайна сметка, от СДС останаха само неговите \"мравки\", клонинги и мутанти, част от които се събраха в една \"символична\" партия с нов председател от 6 юли 2013 г. – небезизвестният Божидар Лукарски. Благодарение на носталгичните сантименти на някои избиратели, това ново (старо) политическо \"субектче\" успя да стане част от Реформаторския блок и да вкара в 43-то НС 4-ма народни представители, а самият Лукарски стана министър на икономиката… За съжаление този \"привиден\" успех продължи само до следващите предсрочни избори през март 2017 г. Оказа се, че най-малко при Реформаторския блок можем да говорим за \"свято зачатие\" на нов политически субект. Колкото и да се правеха на велики, центробежните сили бяха заложени в кръвта на \"реформаторите\" и ролята им на \"големия\" обединител на демократичните сили си остана само една илюзия. На тези избори те получиха цифром и словом 3,06% и се сбогуваха с парламентарното си представителство\r\nЗатова няма и нищо странно, че \"заклетите\" седесари заобикалят вече и културния дом в \"Красно село\", където по традиция се провеждаха заседанията на Националния съвет на СДС. Едва ли има дори и една \"стара седесарска муцуна\", която да не е изпитала отвращение към на \"последните\" останки от СДС, проведено точно там на 17-ти април т.г. Това не бе заседание, а посредствен псевдополитически цирк, разигран от шепа хора, който ще се запомни с опита за преврат, боя в залата и действията на охранители бабаити, наети от Божидар Лукарски в абсурдното му желание на всяка цена да се коалира точно с националпопулистите на НФСБ. След всичко това, какво ли можем да очакваме от Отчетно-изборната конференция на СДС, насрочена за 7 юли 2018г.? Единствената добра новина (сега засега) е свързана с обявената оставка на досегашното ръководство.\r\nНека да не се учудваме, че много от \"старите седесарски муцуни\" почти винаги изключват радиото и телевизията, когато текат вътрешните новини и прегледа на печата и игнорират с особено омерзение сутрешните и вечерните политически \"дърдорения\" по различните телевизионни и радио програми, наречени (не знам защо) интервюта, коментари и дебати. Какво ли ново биха могли да научат те от втръсналите на всички ни \"велики познавачи на политиката\", които в измислените си роли на експерти, анализатори и модератори отравят допълнително и без това жалкото ни политическо ежедневие.      И този процес на отчуждение от политиката и посредствените ѝ актьори се задълбочава с всеки изминат ден. Особено след възмутителните (от евроатлантическа гледна точка) събития през последните седмици като посещенията на генералите Радев и Борисов при Путин и най-вече след \"перверзното\" съвокупление (по любов и сметка) между ГЕРБ, БСП, т.нар. \"патрЕоти\" и корпоративната \"Воля\" на Марешки около коалицията \"Белене\".\r\nДа, демокрацията няма алтернатива! Но къде изчезна доверието към политическите партии и основните институции като парламент, правителство и президент? Никога през вече толкова далечните 1991-92 г., дори и за миг не сме си и помисляли, че повече от десет години след приемането ни в ЕС и НАТО, политическите и административните реалности в държавата ще бъдат толкова разочароващи и отдалечени от европейските стандарти за политическа култура и върховенство на закона. И то не само на национално, областно и общинско ниво, но и във всички ъгълчета, краища, села и селца на милата ни родина. Къде \"потънаха\" принципите и правилата на правовата държава, които не допускат произволна и безконтролна власт нито на държавните институции, нито на други организации или лица? Кой носи отговорността за лекотата и пренебрежението, с които депутати, министри, държавни служители, съдии, прокурори и представители на местната власт си позволяват други \"правила\" на публично поведение извън тези на законовия ред?\r\nТова ли очаквахме от европейската интеграция? От една страна, непрекъснато се тупаме по гърдите \"мъжки\" как решаваме проблемите с бежанците, как интегрираме \"Западните Балкани\", как до няколко месеца ще влезем в еврозоната или най-малкото в нейната чакалня и най-вече как ще решим въпроса с енергийната ни бедност както построим АЕЦ Белене и реализираме проекта за газовия хъб \"Балкан\". А от друга страна продължаваме да затъваме в лавината от нерешени проблеми със здравната каса и финансирането на болниците, с образователната система на всички нива, да не говорим за социалните дейности, за пробойните във функционирането на местните власти, за прословутите обществени поръчки с корупционна закваска, за телефонните измами, битовата престъпност, за агресията по пътища, стадиони, ресторанти и къде ли още не. И всичко това пред \"широко затворените очи\" на българската полиция и невинните \"благи\" физиономии на вечно вайкащите се управляващи…\r\nМоже би ще прозвучи абсурдно, но вместо заключение ще си позволя да задам въпроса: И все пак има ли шанс СДС да остане на политическата сцена след предстоящата на 7 юли национална конференция и избора на ново ръководство? Има, разбира се, и този шанс е свързан основно със затаената надежда за евентуално коалиране с \"Демократична България\".   \"Запазената марка\" СДС не е забравена нито в Европа, нито в България. Кой друг освен седесарите бе в състояние през най-трудните години на прехода да осмисли дълбочината на европейската кауза на България, въпреки финансовите кризи и политическите турболенции? Кой по-добре от тях можеше да разбере философията на евроатлантизма като символ на свободния свят? Днес България като член на ЕС и НАТО има вопиюща нужда от позитивна приемственост и стабилност, която ГЕРБ по никакъв начин не може да осигури.\r\nАко СДС стане равноправен член на коалицията \"Демократична България\" и успее да се обнови и модернизира, ако мотивира нови млади хора да се занимават с политика и разшири личностния си потенциал, няма начин да не бъде потърсен от избирателите, споделящи европейските ценности. А ако се научи и да прави компромиси и успее да допринесе за стабилизирането и укрепването на коалицията, може да стане отново привлекателен. И нека никога не забравяме, че едва ли има демократичен избирател, който да не е гласувал поне веднъж за СДС.  * ", "date": "2018.07.02", "title": "Европредседателството свърши - сега накъде?*"}
{"url": "https://www.actualno.com/america/amerikanec-napadna-migranti-s-noj-i-rani-6-deca-news_682667.html", "text": "  Девет души бяха ранени в град Бойзи, щата Айдахо, след като 30-годишен мъж ги нападна с нож. Сред ранените има 6 деца, като всички пострадали са имигранти, съобщава USA Today.  Нападателят е бил бързо задържан от местната полиция. Той се казва Тими Кинър, чернокож е и не е мигрант. По информация от полицията, Кинър е живеел в общежитието, в което са живеели и жертвите му, но точно преди почивните дни е бил \"помолен\" да напусне.   Кинър е получил обвинения по девет члена и по шест точки заради причинена вреда на дете, с утежняващи вината обстоятелства, предаде БГНЕС.   Не са ясни мотивите на нападателя, който се нахвърлил върху празнуващи рожден ден на тригодишно момиченце.\r\nТова е най-тежкият такъв инцидент в историята на град Бойзи.       ", "date": "2018.07.02", "title": "Американец нападна мигранти с нож и рани 6 деца"}
{"url": "https://www.actualno.com/politics/vytreshnijat-ministyr-predi-desetina-godini-imashe-poveche-bjagstva-news_682678.html", "text": "  Стремим се, всеки ден ставаме по-добри. Това заяви вътрешният министър Валентин Радев, според когото \"правим по-добри неща\".  Вътрешният министър подчерта, че правел анализи на база по-дългосрочен период, за 10 години назад. Би трябвало експертите да отчитат това, беше тезата му. Пред Нова телевизия той извади и статистика . Така било и по отношение на , посочи нова статистика Радев, който заяви, че Литва, Латвия, Белгия, Албания, Косово били пред нас. , обобщи министърът какво се случва в сектора му.   Радев даде друг пример за работата си – как нещата с телефон 112 се подобрявали. Винаги ще има проблеми, но правим и хубави неща, е тезата му.   Всички в крайна сметка стигаме до \"сигурността\". Мен ако ме питате, БСП хващаше някакви отделни случаи и около тях правеха тенденции – мисля, че не е правилно, трябва да се правят анализи и да се следят тенденциите. Като погледнем тенденциите, мисля, че се справяме добре – нямам предвид себе си, а правителството, уточни Радев. Той беше категоричен – в мотивите на червените имало много грешки, например за състава в МВР. Там назначени били 1700 души, напуснали малко над 600, значи останали над 1000 назначени. Освен това, БСП не броило правилно и защото имало хора на обучения, които не били включени в сметката на социалистите. Не може всички щатове да бъдат покрити, обясни Валентин Радев, според когото не било здравословно за системата това да се случва, а и нямало достатъчно пари.\r\nВътрешният министър призна и, че кметовете искали да има повече полиция по населени места, но МВР имало ограничен бюджет – гласувани били 1,2 млрд. лева за тази година. Освободихме директора на Областна дирекция заради Ботевград – защото не е имало достатъчно полиция. Сега правим ново райониране, има нов директор, уточни Радев.       За финал вътрешният министър коментира информацията, че са получили български паспорти. Щяло да има проверка, по думите на Радев, който не пропусне да каже, че от 2013 до 2018 година имало 143 сигнала за хора, издирвани от Интерпол, на които било отказано гражданство", "date": "2018.07.02", "title": "Вътрешният министър: Преди десетина години имаше повече бягства"}
{"url": "https://www.actualno.com/celebrate/polagane-chestnata-dreha-na-presveta-bogorodica-vyv-vlaherna-news_682655.html", "text": "  В дните на византийския имератор Лъв Велики (царувал от 457 г. до 474 г.) в Цариград живеели двама братя в сенаторски сан - Галвий и Кандид. С разрешение на царя те предприели пътуване из Палестина, за да се поклонят на светите места. Отишли и в Назарет да видят къщата, в която св. Дева Мария получила архангелското благовестие, че ще стане майка на Спасителя Христос.  По Божие внушение те влезли в дома на една девойка - благочестива еврейка. Тази девойка пазела в тайна стаичка, осветявана от свещи и благоухаеща от тамян, дрехата на св. Богородица, от която мнозина получавали изцеление от разни болести и недъзи. На братята направило впечатление, че при този дом се трупали много болни. Пък и сами почувствали, че съцата им пламтят като на Лука и Клеопа, когато на път за Емаус разговаряли с възкръсналия Христос. Те поискали да узнаят на какво се дължи това.   Девойката им разказала, че била получила дрехата на св. Богородица по наследство от своя сродница девойка, която имала тази дреха като предсмъртно завещание от св. Богородица. Така дрехата била предавана от девойка на девойка досега. Девойката разказала, че вече нямала от рода си друга девойка, на която да предаде тайната, а била вече в напреднала възраст. Дрехата била поставена в ракла - ковчег на подходящо място в стаята. Около раклата имало запалени лампади и благоуханни аромати.   Двамата братя паднали на колене и се молили цяла нощ пред раклата. Те били обхванати от една мисъл - как да се сдобие столицата с това многоценно благодатно съкровище. Взели размерите на ковчежето по неговата форма, като обрънали внимание и на дървото, от което било направено. На заранта поблагодарили за дадената им възможност да се помолят пред него и заминали за Йерусалим, като казали, че пак ще дойдат, преди да си заминат обратно.\r\nВ Йерусалим те поръчали да им се приготви ракла - ковчеже по размери, вид и дърво като онова в Назарет. Поръчали златотъкана покривка и когато всичко било готово, върнали се в Назарет. Пак се молили пред ковчега. Проливали молитвени сълзи и молили св. Богородица да не им забрани да се докоснат до ковчежето с дрехата й - да им позволи да го вземат и отнесат със себе си в Цариград.       В полунощ, когато всички спели, братята изнесли ковчежето от стаичката и го занесли в колесницата си. На негово място поставили новия ковчег със злототъканата покривка и останали да се молят до заранта. На сутринта те отблагодарили за приема, обдарили бедните с щедра милостиня и възрадвани си заминали. В Цариград в своя дом устроили малка църквица на името на светите апостоли Петър и Марко и там поставили ковчежето. Но като видели, че не могат да укрият това съкровище, което било източник на благодатни изцеления, братята съобщили за него на императора и на патриарха Генадий Цариградски, които зарадвани отишли у дома им. С благоговение и всенародно шествие дрехата била пренесена в църквата \"Св. Богородица\" във Влахерна - на брега на морето и я поставили в нарочна ракла, украсена със злато, сребро и скъпоценни камъни. Това станало на 2 юли 458 година. ", "date": "2018.07.02", "title": "Полагане честната дреха на Пресвета Богородица във Влахерна"}
{"url": "https://www.actualno.com/society/27-sluchaja-na-neosnovatelno-zadyrjane-na-osydeni-lica-v-zatvorite-za-2017-g-news_682620.html", "text": "     Същите се изпращат до Главна дирекция „Изпълнение на наказанията\", Върховна касационна прокуратура и прокурора, който упражнява надзор за спазване на законността при изпълнение на наказанията, съгласно Закона за съдебната власт. Това заявява правосъдният министър Цецка Цачева в отговор на депутатски въпрос за дейността на Главна дирекция „Изпълнение на наказанията\".   За 2017 година в местата за лишаване от свобода се регистрирани 27 случая на неоснователно задържане на осъдени лица над определения от съда размер на наказанието, като нито един от тях не е по вина по затворническите администрации. До момента за 2018 година случаите са 12.   За всеки един случай се извършва анализ от затворническата администрация, който се отразява в цитираните по - горе справки. За 2018 година в 7 от случаите продължителността е до 10 дни, 2 случая с продължителност от 10 до 30 дни, 1 случай с продължителност 1 месец и 1 ден, 1 случай с продължителност 1 месец и 19 дни и 1 случай с продължителност 2 месеца и 29 дни, информира Цачева.\r\nТя допълва, че причините за неоснователните задържания са най - често поради несвоевременно зачетен предварителен арест от страна на съда и прокуратурата или късно получени съдебни актове. По - малко са случаите, при които определеното от съда наказание е по - голямо по размер от предварителното задържане, както и късно зачетено изтърпяно наказание пробация, при определяне на общо наказание на основание чл.23, чл. 25 НК. За 2018 година има един случай, който е по вина на служител от затворническата администрация на затвора гр. Враца, като на същият е наложено дисциплинарно наказание „забележка\", отбелязва правосъдният министър.       ГД „Изпълнение на наказанията\" и пенитенциарните администрации полагат значителни усилия за своевременно сигнализиране и съдействие на съда и прокуратурата за предотвратяване случаите на неоснователно задържане, добавя още Цачева.", "date": "2018.07.02", "title": "27 случая на неоснователно задържане на осъдени лица в затворите за 2017 г."}
{"url": "https://www.actualno.com/society/1000-jazovira-shte-se-remontirat-ot-dyrjavata-oshte-ne-e-jasno-kolko-shte-struva-tova-news_682676.html", "text": "  Промените, които настъпиха в природата, почнахме да ги усещаме. Навремето говорехме за глобално затопляне, но сега го виждаме. Трябва да сме по-отговорни, особено що се отнася до язовирите. Това заяви бившият началник на Национална служба \"Пожарна и аварийна безопасност\" Кирил Войнов пред Нова телевизия. Сега той е заместник-председател на Държавната метрологична агенция (ДАМТН).   , заяви Войнов. , сочи доклад на ДАМТН, тъй като през годините не им е обръщано внимание. . , каза още пожарникарят.   На въпрос колко ще струва това, Войнов отговори, че не може да каже, но че ще има специално държавно предприятие, което ще се занимава с това. Правела се класификация за язовирите за спешен ремонт, но зам.-председателят на ДАМТН не можа да каже кой язовир най-спешно се нуждаел от поправки.   Според Войнов държавата си била на мястото, защото предвид поройните валежи напоследък не се била скъсала нито една язовирна стена. Не е проблем, когато малки язовири преливат, това става под контрол, добави той и подчерта, че кметовете на населените места отговарят за живота и безопасността на хората и следва да се работи в синхрон с отговорните държавни институции. Войнов е категоричен, че кметовете вече имат достатъчно опит в ситуации на потенциални наводнения. Чиновниците лека-полека изчезват от сцената и идват хора, които са отговорни, добави той.", "date": "2018.07.02", "title": "1000 язовира ще се ремонтират от държавата, още не е ясно колко ще струва това"}
{"url": "https://www.actualno.com/football/programata-na-svetovnoto-pyrvenstvo-po-futbol-za-dnes-2-uli-news_682648.html", "text": "  Третият ден от осминафиналната фаза на Световното първенство по футбол обещава нова порция горещи страсти - и, да се надяваме, още много голове.  В ще се играе чаканият със сериозно нетърпение мач между петкратния световен шампион Бразилия и далия тон за изхвърлянето на Германия тим на Мексико. Мачът може да се превърне в зрелище, предвид скоростната игра, която показаха мексиканците в груповата фаза. За тях обаче е проблем, ако противникът поведе - пролича си при крушението срещу Швеция, затова и е ключово за Мексико да не допуска първи гол. Бразилия е далеч от най-великите си формации, като дефицитът в атака е особено обиден - когато с фланелката на селесао са блестели имената на нападатели като Пеле, Ромарио, Роналдо и Бебето, няма как сега да си доволен Габриел Жесус да води нападението ти. И все пак бразилците са солиден отбор, с достатъчно качество, а Мексико имат прекалено дълга история на провали точно на осминафинал.\r\nВ може да се очаква голово шоу, но не и интрига. Защото мощният отбор на Белгия едва ли ще даде шанс на Япония. Със сигурност Ромелу Лукаку ще опита максимално да използва класата на този съперник и да дръпне решително в голмайсторската битка, а подпомаган от Еден Азар нападателят на Манчестър Юнайтед има всички шансове да блесне срещу симпатичните, но само толкова японци.   Вижте в Русия", "date": "2018.07.02", "title": "Програмата на Световното първенство по футбол за днес, 2 юли"}
{"url": "https://www.actualno.com/europe/po-malko-pari-za-miroopazvashti-misii-na-oon-news_682656.html", "text": "     Бюджетът за преходната година бе 7,3 милиарда долара, посочва БГНЕС.   ООН разчита сега на 100 000 сини каски, действащи по света в петнадесетина мисии.   Предстои споразумението да бъде одобрено от Общото събрание на ООН.", "date": "2018.07.02", "title": "По-малко пари за мироопазващи мисии на ООН"}
{"url": "https://www.actualno.com/europe/samolet-se-vyrna-po-speshnost-na-domodedovo-zaradi-problem-news_682666.html", "text": "  Самолет Boeing 737-300 на авиокомпанията \"Таджик еър\" (Tajik Air), летящ от Москва за Худжанд, Таджикистан, се върна по спешност на летище Домодедово заради разхерметизация на салона, предаде ТАСС.  Самолетът е пътувал със 141 пътници на борда. Той е излетял малко след 1 часа, а се е върнал обратно на летището в 04:18 часа.   Няма данни за пострадали пасажери при извънредното кацане.   ", "date": "2018.07.02", "title": "Самолет се върна по спешност на \"Домодедово\" заради проблем"}
{"url": "https://www.actualno.com/society/prognoza-za-vremeto-2-uli-ponedelnik-news_682659.html", "text": "  Днес ще преобладава слънчево време. Ще има и временни увеличения на облачността, по-значителни през нощта над югозападните райони, а по-късно и над останалата част от Южна България, и над Предбалкана. На места там ще има краткотрайни валежи. Ще духа слаб, в Дунавската равнина - до умерен северозападен вятър. Максималните температурите ще са между 24° и 29°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Евгения Егова.  Над Черноморието ще бъде предимно слънчево. Ще има и временни увеличения на облачността, по-значителни по южното крайбрежие, но ще е почти без валеж. Преди обяд ще духа до умерен северозападен вятър, който по-късно през деня ще се ориентира от югоизток. Максималните температури ще бъдат 25-26°, температурата на морската вода е около 24°. Вълнението на морето ще бъде 1-2 бала.   Над планините ще има по-значителни увеличения на облачността, на места с краткотрайни валежи, в отделни райони придружени с гръмотевици. По върховете ще бъде мъгливо. Ще духа умерен до силен, само по най-високите части временно бурен вятър от запад-северозапад. Максималната температура на височина 1200 метра ще е около 19°, на 2000 метра – около 12°.   През следващите три дни ще преобладава слънчево време. По-значителни временни увеличения на облачността ще има през нощта срещу вторник над северозападните райони, а след обяд във вторник над Южна и Североизточна България. На места там ще има краткотрайни валежи, придружени с гръмотевици. Има повишена вероятност за локални интензивни валежи. В сряда и четвъртък следобедни краткотрайни превалявания ще има главно в Рило-Родопската област и по Западна Стара планина. Във вторник вятърът временно ще стихне, но през следващите дни отново ще придобие северна компонента, ще бъде слаб до умерен. Дневните температури във вторник ще са между 26° и 31°, малко по-високи в Горнотракийската низина, в сряда съвсем слабо ще се понижат.", "date": "2018.07.02", "title": "Прогноза за времето - 2 юли (понеделник)"}
{"url": "https://www.actualno.com/society/12-misli-ot-bojidar-dimitrov-news_682695.html", "text": "  1. Няма славянска азбука, има българска!  2. Аз никога не съм отричал, че съм националист. Което означава, че съм европеец — такъв, какъвто го виждаха и искаха бащите на Европа. Европа, в съдружие на горди нации, всяка влязла със своите постижения и със своята култура в семейството на европейските народи. Европа никога не е виждана от създателите ѝ като сборище на свободно плаващи робинзоновци, лишени от памет и национална идентичност.   3. А Вежди Рашидов е майстор, просто е такъв – сваля много бързо дистанцията между себе си и съответния френски министър. Казва направо: Наздраве, приятел, дай сега да направим една изложба!”   4. Не проявявате интерес към Плиска, а към шибаната вода, да му се не види.\r\n5. Съмнявам се Бойко да дава пари на медии. Като знам каква скръндза е!    6. Търсейки произхода на този човек, за който съвременниците му са смятали, че е вампир, ни прави впечатление, че между 700-те открити християнски гроба в Созопол, само той и жена му са намерени със следи от типичната манипулация за обезвреждането на вампир.Той би трябвало с нещо да е много мразен от останалите жители на Созопол, защото и между тези 700 погребани, не може да е имало само добри хора.   7.  Без да се обиждат днешните французи, но древните тракийци са малко по-напред в цивилизационно отношение от галите. Демонстрираме го с тези блестящи златни съкровища, каквито галите нямат. Тяхната цивилизация е дървено-глинено-бронзова. Докато ние имаме и дърво, и бронз, и глина, но имаме и злато, и сребро, и то в изобилие.\r\n8. „Учените“ са написали, че баташкото клане се използва, за да се вселява омраза към мюсюлманското население в България, което било 15% от цялото население на страната, и към съвременна Република Турция, с оглед неприемането й в ЕС. Ето откъде идва политическата поръчка. Те са толкова глупави, че дори са си казали кой им е направил поръчката.    9. „И на мен не ми харесва, че Самуил е леко приведен. Но това е под тежестта на страшната отговорност. Важното е да има паметник”\r\n10. Опитът на футболиста Благой Георгиев да си напише името върху колона от римския Колизеум, който грози със съд и затвор за нашия юнак, поне в България не заслужава да бъде толкова жестоко порицаван. Защото драскането по стени, колони и прочия древности е част от българската народна култура от много стари времена.”   11. Историците и археолозите знаят, че средновековните българи са драскали по камъните на крепостните стени, по стените на църквите и дворците надписи-графити. Повечето са с „мръсно” съдържание. Текстът им е приблизително следният: „Аз Пено Овчар слязъх на реката за водопой на овцете. Там Пена переше ризи. И аз клецах Пена”\r\n12. В тези графити има и немръсни надписи. На известната колона на Иван Асен ІІ по повод на Клокотнишката битка изписана с едър тържествен шрифт някой средновековен Благо е изчукал със ситни букви: „Аз Драган писах”. Не е издържал човекът. Ще остане Иван Асен ІІ в историята, а той, Драго, не. Айде-де.", "date": "2018.07.02", "title": "12 мисли от Божидар Димитров "}
{"url": "https://www.actualno.com/europe/koalicijata-na-merkel-e-pred-razpad-horst-zeehofer-predloji-ostavka-news_682665.html", "text": "  Ще завърши ли германският канцлер Ангела Меркел предсрочно четвъртия си мандат? Този въпрос става все по-актуален, след като стана ясно, че лидерът на коалиционния партньор на Меркел – .  Хорст Зеехофер, който води Християнсоциален съюз (ХСС), е предложил да се оттегли не само от министерския си пост, но и от председателския пост на партията на среща при затворени врати, в която той и колегите му от ръководството на ХСС обсъдиха ползите от споразумението за мигрантите, постигнатона срещата на върха на лидерите на ЕС в Брюксел, пише Агенция \"Фокус\", позовавайки се на информация от Deutsche Welle, The Guardian и Daily Express. Председателят на парламентарната група на ХСС Александър Добринд обаче категорично не желае такъв развой и не иска да приеме оставката на германския вътрешен министър.    .   Според някои анализатори оставката на Зеехофер може да означава победа на Меркел, но може да значи и раздяла с ХСС, а това със сигурност означава провал на управлението и нови предсрочни избори. Зеехофер твърдо обяви, че е готов да изведе от Германия всички мигранти, поискали бежански статут в друга страна-членка на ЕС. Министърът на вътрешните работи се оплака в Мюнхен, че е провел с Меркел \"разговор без никакъв ефект\" за плана му да изгони търсещите убежище, които вече са регистрирани в други страни от ЕС.\r\nСпоред източници, цитирани от вестник Die Welt, версията на Зеехофер за срещата с Меркел е съвсем различна от тази на канцлера. Меркел настоя в телевизионно интервю в събота вечер, че сделката, която е сключила в Брюксел, достига до същите крайни резултати като едностранните стъпки, предвидени от баварците. Канцлерът отхвърля плана на Зеехофер, според който Германия може едностранно да изгони вече регистрираните кандидати за убежище, като предпочита да търси сътрудничество със съседните страни. Меркел се опасява, че ако Германия затвори границите си, тя ще започне верижна реакция, която ще унищожи европейската зона за свободно движение, считана от ЕС за едно от най-големите му постижения.       Дотук Меркел обяви, че вече има споразумение с Испания да бъдат върнати мигранти, поискали първо там убежище. Такова разбирателство има и с Гърция. Има обаче подусловие – в Германия ще отидат мигранти от двете държави, които са част от семейства, вече установили се на германска територия. Това значи, че 2900 души, които понастоящем живеят в Гърция, ще заминат за Германия, по информация на вестник Kathimerini.\r\nИзявлението на Зеехофер, първоначално насрочено за 19:00 часа вчера (1 юли), беше отложено до късно вечерта в неделя, тъй като той участваше в закрития дебат на партията му, дали да прекъсне дългогодишното партньорство с християндемократите. ХСС, който е изправен пред регионални избори през октомври, призоваваше Меркел в продължение на седмици да се справи с имиграцията, тъй като се опасява, че може да загуби позиции от антиимигрантската партия \"Алтернатива за Германия\".", "date": "2018.07.02", "title": "Коалицията на Меркел е пред разпад - Хорст Зеехофер предложи оставка"}
{"url": "https://www.actualno.com/society/zasedava-nacionalnijat-syvet-za-tristranno-sytrudnichestvo-news_682646.html", "text": "     Ще бъдат обсъдени проектите на Закон за изменение и допълнение на Закона на професионалното образование и обучение, внесен от министъра на образованието и науката Красимир Вълчев.   На съвета ще бъдат обсъдени и проектът на постановление на МС за изменение и допълнение на Наредбата за работното време, почивките и отпуските, внесен от министъра на труда и социалната политика, както и проектът на Закон за доброволчеството, внесен от Цветан Цветанов и група народни представители.   ", "date": "2018.07.02", "title": "Заседава Националният съвет за тристранно сътрудничество"}
{"url": "https://www.actualno.com/curious/hranite-s-koito-liceto-vi-shte-zasijae-news_682696.html", "text": "  Искате ли да имате здрава, красива и сияйна кожа? Един от начините това да се случи е като я „подхранвате” с правилните вещества.  Доста от козметичните продукти , които си купуваме са с екстракт от някакъв хранителен продукт. Те подхранват кожата отвън, но за да се погрижите истински за нея, тя има нужда да получава хранителни вещества и отвътре. Тогава защо да не ги приемаме в суров вид ? Храненето е много важно за естествено красива и гладка кожа, без недостатъци. Ето и храните, които да приемате, за да се радвате на мечтаната от вас кожа:   Подправката е противовъзпалително средство, също така се справя с възпаленията, зачервяванията и подпухналостта на кожата. Можете да я поръсвате върху смути или кафе, както и да я добавите в яйца и зеленчуци за допълнителен вкус.    Богат на много антиоксиданти, зеленият чай е един от най-добрите приятели на кожата, който можете да приемате както под формата на любима напитка, така и външно. Измивайки кожата си с него намаляват зачервяванията, а тя става по- мека и нежна.     Те са много важни и като цяло за здравословното ни състояние, като имат огромно значение за здравето и красотата на кожата. Те съдържат цинк, който намалява вероятността за появяване на пъпки. Също така поддържа кожата ни стегната и бляскава. С яйца можете да си приготвите и домашна маска.     Него също можете да включите както в любимата си салата, така и да използвате директно върху лицето си като маска. Биотинът, който то съдържа, влияе изключително добре на сухата кожа. То съдържа омега 9 мастни киселини, който действат възстановяващо на кожата. Смесени двете заедно с бадемово масло ще овлажнят кожата ви и ще я направят по-мека. Захарта ще я ексфолира, а зехтинът предотвратява ранното стареене. Тези две съставки правят идеалния домашен ексфолиант, с който да се грижите за кожата си.       Богати са на витамин Е, който предпазва лицето от слънчевите лъчи и запазва естествените съставки на кожата, които я поддържат млада, красива и сияйна за по-дълго време. Източник са на витамините А и С, те намаляват появата на акне и предизвикват възстановителните процеси в кожата. Така ще се отървете по-бързо от белезите на акнето и неравностите по кожата. Можете да консумирате постоянно, а защо не и да ги включите в любимата си домашна маска за лице.    Съдържат витамин А и бета каротин, които са важни са здравата коса, кожа и нокти. Източник са на витамин В и селен, гъбите ще направят кожата ви по – плътна, блестяща и хидратирана и също ще я предпазят от вредните слънчеви лъчи.    Богата е на омега 3 есенциални мастни киселини. Предотвратява появата на акне, прави кожата по – гладка и здрава. Опитайте се да включите сьомгата в менюто си 2-3 пъти седмично в салата или като основно ястие.\r\nГрижете се за кожата си и се опитвайте максимално често да приемате по-горе написаните продукти. Те са много полезни за вашата кожа и могат напълно да заменят козметичните продукти , които използвате . Потърсете рецепти за домашни маски, които можете да си правите с някои от изброените храни.", "date": "2018.07.02", "title": "Храните, с които лицето ви ще засияе"}
{"url": "https://www.actualno.com/society/nankov-dava-start-na-remonta-na-nad-80-km-pytishta-v-ujna-bylgarija-news_682647.html", "text": "     Със средства от Оперативна програма „Региони в растеж“ 2014 – 2020 г. в рамките на три лота ще бъдат рехабилитирани 50 км от път IIІ-663 Чирпан – Симеоновград, който е алтернативен маршрут на АМ „Марица“ и на път I-8 Поповица – Хасково. 50-километровата отсечка е разделена на три лота, а срокът за изпълнение на строителните работи е 15 месеца. Първата копка, с която символично ще бъде поставено началото на ремонта, ще бъде в 11 часа, съобщиха от МРРБ.   По-късно същия ден, от 14 часа, министър Нанков ще обяви и началото на рехабилитацията на 32 км от второкласния път II-59 Момчилград - Крумовград – Ивайловград, в който ще бъдат инвестирани над 20 млн. лв.   Ремонтът на пътя е разделен на два участъка. Първият, който е в близост до село Карамфил, е около 6 км, а вторият – с дължина близо 26 км, ще се реализира по Програмата за трансгранично сътрудничество ИНТЕРРЕГ V-A Гърция – България 2014-2020 г.\r\nНа церемониите ще присъстват инж. Дончо Атанасов – член на Управителния съвет на Агенция „Пътна инфраструктура“, народни представители, областни управители, кметове и др.    ", "date": "2018.07.02", "title": "Нанков дава старт на ремонта на над 80 км пътища в Южна България"}
{"url": "https://www.actualno.com/america/levite-pecheljat-na-izborite-v-meksiko-news_682668.html", "text": "  Левият кандидат Андрес Мануел Лопес Обрадор постигна голяма победа на президентските избори в Мексико, сочат социологическите анкети сред участвалите в гласуването. За първи път президентът на Мексико ще бъде от левицата, пише БГНЕС.  Три социологически агенции посочиха бившия кмет на Мексико начело с над 40% от гласовете, а ежедневникът \"Ел Финансиеро\" (El Financiero) му даде 49% срещу 27% за младия консерватор Рикардо Аная. 18%, според тези прогнозни резултати, са за Хосе Антонио Меаде от управляващата Институционална революционна партия. Той е на трета позиция.   Междувременно също кандидат от левицата - Клаудия Шейнбаум, стана първата жена, избрана на поста губернатор на столицата Мексико, сочи социологически сондаж след края на изборния ден. Шейнбаум е от лявата партия \"Морена\" на Андерс Мануел Лопес Обрадор.   Според социологическия институт \"Митофски\" 56-годишната жена учен ще получи между 47,5% и 55,5% от гласовете, което я поставя далеч пред традиционните кандидати. Това поставя края на 20-годишната доминация на Революционно-демократическата партия в мегаполиса.", "date": "2018.07.02", "title": "Левите печелят на изборите в Мексико"}
{"url": "https://www.actualno.com/curious/luboven-horoskop-za-2-6-uli-news_682693.html", "text": "     Седмицата е подходяща да организирате малко бягство само за вас и любимия човек. Ще ви предстоят и семейни събирания.    Ако отскоро сте във връзка, сега е моментът да представите половинката си на близките ви. Ще усещате хармония и ще се чувствате сигурни.     Възможностите за вас са безкрайни тази седмица! В зависимост от това в каква посока ще наклони везните, такива събития ще привлечете. Най-накрая ще съберете смелост да говорите за нещо, което премълчавате от дълго време. Бъдете дискретни и обмислете добре доколко може да се доверите.     Звездите ще ви донесат нови социални възможности, които със сигурност ще доведат до положителни промени в любовния живот. Повече излизания, повече приятели, по-голямо разнообразие. През тази седмица ще бъдете магнит за противоположния пол и съвсем няма да се стеснявате да използвате това в своя полза. Готови сте да разширите вашите романтични хоризонти. След вторник ще бъдете отворени повече за емоционална връзка, от колкото за физическа.   Бъдете внимателни с финансовите решения, засягащи общия бюджет и отделете повече време за романтика. Двамата с партньора може да сте готови да обърнете нова страница и да промените динамиката на връзката си към по-добро. Тази седмица ще започнете да обръщате повече внимание на любовта и връзката ви. Това ще ви помогне емоционално да се свържете с вашата половинка.    Ще ви се наложи да положите малко повече усилия и да бъдете по-социални. Комуникацията ви „куца” и това може да доведе до недоразумения. Луната ще окаже положително влияние и върху любовния живот на Рибите. Това ще ви позволи да се отворите към партньора по начин, който е отвъд физическата привързаност.", "date": "2018.07.02", "title": "Любовен хороскоп за 2 - 6 юли"}
{"url": "https://www.actualno.com/balkani/prishtina-belgrad-trjabva-da-prieme-realnostta-podjalba-na-kosovo-njama-da-ima-news_682699.html", "text": "  Координаторът за държавни реформи в косовското правителство Бесник Тахири изключи възможността за подялба на Косово и каза, че за Белград е най-добре да приеме тази реалност, предаде БГНЕС.  Реакцията на косовския държавен служител последва изявлението на сръбския министър на отбраната Александър Вулин, който каза, че е \"песимист по отношение на постигането възможен компромис между Косово и Сърбия в Брюксел\".\r\n„И Вулин, както и всеки друг държавен служител в Белград, трябва да осъзнаят, че времето на \"компромиса\" отмина и че сега трябва да приемат реалността. А реалността е следната: Косово е признато от повече от 100 страни в света, вече от 19 години сме свободни, а са минали 10 години от провъзгласяването на независимостта, написа във Facebook Тахири.      В отговор на коментара на Вулин, който е настоящ министър на отбраната, а преди това е бил директор на службата за Косово в сръбското правителство, Тахири заяви, че \"цялата политическа система и институционалния ред на Косово са независими\" и че \"преди повече от десетилетие контактната група представи трите принципа\" за решаване на косовския въпрос.\r\nТези три принципа, както написа Тахири, са \"точни и много ясни\": Решението за статута на Косово трябва да консолидира регионалната сигурност и стабилност (....); В Косово няма да има разделение (...); няма да има обединение на Косово с друга държава.    „Всеки опит за връщане в общественото пространство на думата \"компромис\" е провал и е с намерение за създаване на политическа мъгла“, коментира още Тахири. Според него Белград \"използва думата компромис, за да успокои страстите вътре в Сърбия\".", "date": "2018.07.02", "title": "Прищина: Белград трябва да приеме реалността, подялба на Косово няма да има"}
{"url": "https://www.actualno.com/interview/kmetyt-na-ivajlovgrad-izkluchitelno-vnimatelni-sme-kym-ujazvimata-chast-ot-naselenieto-news_682743.html", "text": "      Причината за това е единствено и само фактът, че оглеждаме нещата изключително  професионално още преди входиране на документите към Агенцията за обществени поръчки. Документите се преглеждат от всички служители, които имат отношение към съответната дейност, която предстои да се възложи. Всеки дава своето предложение и становище, прави се много обстоен процес на анализ преди обявяването на самата процедура и дооглеждане на всички възможни детайли, в които може да се получи проблем. Разбира се, и професионализъм от  екипа юристи, които също преглеждат документацията преди обявяването и през целия ход на процедурите.    Аз мисля, че са достатъчно атрактивни - санират се обществени сгради, административни сгради. Изграждат се центрове. Може би е някакво благословение на съдбата, че сме опазени към настоящия момент от точно такива кухи фирми, които спират обществени поръчки. Това е изключителен проблем при колегите. Виждам го и знам как проекти за милиони могат да бъдат блокирани. На нас това ни се случи в началото на първия ми мандат, когато за малко да се провали чрез такива фирми обществената поръчка за обновяването на антична вила \"Армира\", която всъщност се превърна в емблемата на културния туризъм не само на Ивайловград, а и на цяла България. Преживяхме го този акт и се радвам, че сме далеч от него за момента.     Почти за година бяхме в риск да изпаднем извън възможността да приключим успешно проекта - точно от такива фирми, които нямаха никакъв опит в реконструкцията, реновацията, анастилозата ( ), а това са сериозни технологии по възстановяването на обекти от национално значение.     За себе си да, но не бих искала да изпадам в дребнотемие.    Изпълняваме проекти на стойност близо 5,5 млн. лв. по Оперативна програма \"Региони в растеж\" (ОПРР), по която Ивайловград работи заедно с още 28 общини в България. Едновременно с приключването на тези 18 проекта, свързани със строителство на обществени и административни сгради, провеждаме енергийно обследване, изработваме технически паспорти на още 6 блока, за да можем да се включим във втората част на ОПРР. Паралелно с всичко това реализираме два проекта по Оперативна програма \"Наука и интелигентен растеж\". Днес на заседание на Общинския съвет предстои да бъдат обсъдени три проектни предложения за участие в Програмата за развитие на селските райони (ПРСР), свързани с градското и селските училища, изграждане на спортни обекти и съоръжения в тях, закрити спортни зали и открити спортни площадки, за обзавеждане и оборудване в кабинетите. През миналата седмица входирахме проектно предложение по ПРСР за асфалтиране на улици, под които сме подменили водопроводите. Реализираме четвърти поред хранителен водопровод, които многократно аварираха и оставяха Ивайловград без вода. Благодарение на Министерството на регионалното развитие и благоустройството успяхме да извървим процедура по възлагане на обществена поръчка. Имаме избрани изпълнители. Смятам, че с още един водопровод ще приключим ремонтите на основните водопроводи, които довеждат питейната вода до жителите на общината. Нямаме неизпълнение на планираните приходи. В две от перата - най-сериозно в концесиите, имаме преизпълнение над 80% още в първото тримесечие на годината. Имаме преизпълнение и при събирането на наеми за общински земи. За всички останали се движим по план.       Основно съфинансираме обекти, изпълнявани по оперативната програма. И, разбира се, в проектиране на улици и обществени сгради. Ако успеем да се преборим със сериозния проблем - цялостна подмяна на амортизираната и остаряла водопроводна мрежа, това ще е най-голямото постижение в рамките на тази година. Това е задачата, която съм си поставила. Едновременно с това следва да отчета, че наред със строителството на сгради, водопроводи и асфалтиране на пътища, от една седмица реализираме проект, свързан с предприемачество.    Това е проект, който ще осигури топла храна за всяко от населените места в общината. Топлата храна ще стига по домовете на хора, които имат нужда, не само социално слаби, но и възрастни хора – самотни, останали без грижа. Предвиждаме ремонт на една от базите ни, закупуване на модерно кухненско оборудване, чрез което да успеем с малък разход на време и енергия да подготвим храна за най-нуждаещите се хора. Повече от 23-ма души ще бъдат наети в тази програма. Това е всъщност третото общинско предприятие, което смятаме да реализираме от началото на мандата. Ще храним около 300 души по този начин. Бих искала да добавя, че като територия община Ивайловград е в челните позиции в България, в десятката - с 870 кв. км площ и с 51 населени места. Вярно, че в някои села са останали да живеят малко хора, но дори и до един човек да се наложи, ще му занесем топла храна. Така, че наред със строителната програма, сме изключително внимателни към уязвимата част от нашето население, осигуряваме и възможност за реализация на ангажирани в тази дейност. Организираме един международен фестивал „Кулинарното наследство на Тракия“, който се превърна в емблема и марка на Ивайловград. Той стартира от началото на септември. Идват хора от няколко страни - България, Гърция, Турция, Франция, Полша, Унгария. Мащабите на събитието на много големи и организацията е в ход в момента. Приключихме с майските културни тържества, с празниците на община Ивайловград. През летните месеци даваме възможност на Дневния център на деца с увреждания, на Игровия център, на Детския комплекс да реализират своите разнообразни културни програми. Така, че сега се подготвя седмото международно кулинарно изложение. То има състезателен характер. Изключително атрактивно е. Всеки хвали своите празници, но аз казвам, че това е изключително топло и мило събитие не само за гостите, които се увеличават с всяка изминала година, но и с много позитивно отношение от страна на местната общност. Срещайки се с хората в дните на фестивала, се поздравяваме с \"Честит празник\". Целият град е излязъл и се включва в това събитие. Също и от селата. Всички с удоволствие участват, защото виждат, че по този начин помагат на града ни да стане разпознаваем, да стане атрактивен и да посрещне гости от много страни.", "date": "2018.07.02", "title": "Кметът на Ивайловград: Изключително внимателни сме към уязвимата част от населението"}
{"url": "https://www.actualno.com/balkani/vseki-albanec-se-rajda-s-3000-evro-dylg-news_682637.html", "text": "     Това съобщи бившият председател на Надзорния съвет на централната банка Ардиан Цивици. В сравнение с останалите държави от региона ние сме най-задлъжнялата страна, каза още той.   Албания се намира в списъка на проблематичните държави, защото дългът не се използва за стимулиране на икономиката, а за попълване на бюджетните приходи. В момента публичният дълг на Албания възлиза на 68.6 на сто от БВП на страната, което прави 8 млрд евро. Правителството на Еди Рама обеща до 2012 г. дългът да спадне до 60 на сто от БВП.   ", "date": "2018.07.02", "title": "Всеки албанец се ражда с 3000 евро дълг"}
{"url": "https://www.actualno.com/politics/atanas-semov-borisov-ili-da-hvashta-noja-i-da-reje-ili-da-hvashta-pytja-news_682684.html", "text": "   Това заяви преподавателят по европейско право проф. в интервю за bTV.  По думите му страната ни играе в последните минути на мача и трябва не да се режат глави, а тумори. \"Имаме нефункционираща администрация с демонстративен отказ от електронно управление, а властта предполага единствено корупционен произвол\", добави Семов.   Голям проблем, според него, е и оставянето на една трета от територията на страната в нежизнеспособно състояние заради липса на млади хора, както и неадекватното образование и здравеопазване. \"Имаме последен исторически шанс за , иначе никоя власт няма смисъл\", категоричен беше той.   По думите му българското председателство е било много успешно, но навярно причината затова е, че обществото не е имало големи очаквания и защото по принцип България \"няма силата да поставя големи въпроси.\r\n\"Чудовищно много работа обаче свършиха стотици безимени труженици, както и няколко министри. Показахме, че сме царе на последния момент, цялата подготовка започна в последния момент, като дори се появиха нови приоритети, които показаха, че страната ни може да има силна роля в определянето на приоритетите\", добави Семов.       \"Един наглед разпадащ се съюз беше ръководен от една невидимо умираща държава. На европейската сцена се справихме нелошо, но вътре проблемите са драматични. Тъжният извод е, че . Няма нито една значима тенденция в развитието на България в тия 30 години фалшива демокрация\", коментира той.\r\nПо думите му нашата страна е успяла да подмени приоритетите на председателството и да направи заявка за по-голяма роля в европейската сфера чрез акцента върху Западните Балкани. Това е довело до политическа стабилност, като \"ако тя не бъде използвана, за да бъде оправена държавата, \".", "date": "2018.07.02", "title": "Атанас Семов: Борисов или да хваща ножа и да реже, или да хваща пътя"}
{"url": "https://www.actualno.com/showbusiness/cheril-koul-prizna-za-razdjalata-s-liym-pejn-news_682793.html", "text": "  Черил Коул разкри, че връзката й с Лиъм Пейн е приключила след 2 години и половина. 35-годишната певица и 24-годишният певец имат 16-месечен син, Беър.  Вчера изпълнителката оповести новината в Twitter: \"Тъжни сме да съобщим, че тръгнахме по различни пътища. Беше трудно да вземем това решение. Все още се обичаме като семейство. Беър е нашият свят и ви молим да уважавате личното ни пространство, докато преминаваме заедно през това\". Малко по-късно бившият член на групата One Direction сподели същото послание в социалната мрежа.   Лиъм Пейн вече се е изнесъл от къщата им в Съри. Те ще споделят грижите за малкия Беър.   Според източник на в. The Sun, двамата взаимно са се разбрали да се разделят преди две седмици след месеци на спекулации относно отношенията им.\r\n\"Черил и Лиъм наистина работиха много върху връзката си. Те имаха проблеми в началото на тази години и успяха да ги преодолеят. Но в момента са на различни етапи от живота си, затова след сериозно обмисляне решиха, че е по-добре за всички, ако тръгнат по различни пътища\".       ", "date": "2018.07.02", "title": "Черил Коул призна за раздялата с Лиъм Пейн"}
{"url": "https://www.actualno.com/asenovgrad/nad-250-dushi-tri-dni-chakaha-july-morning-vyv-festivala-asenovgrad-grad-prikluchenie-news_682702.html", "text": "  Повече от 250 приключенци и още над 50 организатори от клуб „Танград“ съживиха планината край Асеновград през изминалия уикенд. Много от хората посрещнаха заедно първия юлски изгрев („July morning”) за 2018 г., над село Добростан.  В продължение на три дни, мъже, жени и деца от различни населени места на страната се впуснаха в състезания, игри и забавления. Други просто се насладиха на планинския релакс по време на Фестивала на екстремните спортове „Асеновград – град Приключение“. Въпреки че силният вятър не позволи запалване на лагерен огън и летене с парапланер, желаещите професионалисти, дошли за това, бяха над 20. За първи път бе проведено състезание по бягане из планински маршрут, в което се включиха около 10 бегачи.       В надпреварата по колоездене по нелекото 13-километрово трасе до село Тополово и обратно се спуснаха повече от 15 велосипедисти. Децата за първи път яздиха кон, катериха специално пригодени за целта стени и опитаха симулиран алпинизъм. Друга интересна дейност по време на Фестивала бе демонстрация на моторни мини планери, изпълнена от ученици, занимаващи се с авио моделизъм. А сутринта, по изгрев слънце, ентусиасти практикуваха йога на открито. Голяма част от участниците в „Асеновград – град Приключение“ пренощуваха в палатки сред природата на върха над селото.\r\n„Мястото е изключително зареждащо с енергия. Красотата, която излъчва, не може да се опише с думи. Трябва да се усети.“, разказа пред Гергана Толева – един от инициаторите от клуб „Тангра“. Тя обясни, че организацията за подобно събитие започва още през януари. Първо се взима решение за датата на провеждане на фестивала. Следва подготвяне на проект и кандидатстване за финансиране пред Община Асеновград. Ако идеята бъде одобрена, започва истинската работа. Планира се сериозно в продължение на около два месеца и половина, преди началната дата на фестивала. Последните приготовления са седмица преди старта.       ", "date": "2018.07.02", "title": "Над 250 души три дни чакаха „July morning” във Фестивала „Асеновград – град Приключение“"}
{"url": "https://www.actualno.com/society/za-nad-2-mln-lv-sa-shtetite-po-pytnata-infrastruktura-sled-poroite-news_682794.html", "text": "   . Това съобщи министърът на регионалното развитие и благоустройството Николай Нанков в Димитровград, предаде БНР.  Там беше направена първата копка на пътя Чирпан – Симеоновград, където със средства от Оперативната програма \"Региони в растеж\" ще се рехабилитират над 50 км от третокласния път.   Нанков уточни, че средства ще се търсят или от бюджета – през аварийна програма: \"Колкото и да ни е тежко, ако може и с европейски средства, както и в случая в Камено. Щетите по републиканските пътища по настоящем са, и в авариен режим с малки изключения, са преодолени. Имаме да се прави много общинска инфраструктура. Ние трябва да наблегнем от тук нататък на превенцията. Всеки лев, вложен в превенция, ни спестява поне 10\".   По думите на Нанков . \"Не искам да влизам в генезиса на подбудите за някои протести, защото имат и политически характер\", посочи той.", "date": "2018.07.02", "title": "За над 2 млн. лв. са щетите по пътната инфраструктура след пороите"}
{"url": "https://www.actualno.com/europe/peskov-sravni-pobedata-na-rusija-nad-ispanija-s-9-maj-1945-g-news_682747.html", "text": "  Говорителят на руския президент Владимир Путин Дмитрий Песков отбеляза прилика между празненствата по повод победата на руските национали над Испания със събитията от 9 май 1945 г.  „Възторжените оценки на вчерашния триумф са разбираеми от емоционална гледна точка. Ако вчера човек погледнеше по улиците на много руски градове, включително на Москва, които сам видях, в голяма степен това може да се сравнява с хрониката на 9 май 1945 г., с разликата, че нямаше салюти“, каза Песков пред репортери.   Все пак той отбеляза, че „в дадения случай не става дума за празненствата по случай победа във война, а за спорт, който сближава, а не разединява“.   Президентът Путин подкрепяше националния отбор на Русия, победил в неделя испанците, както всички руснаци – от цялото си сърце“, каза още Песков. Той не разказа в детайли как президентът е подкрепял футболистите. За самия себе си Песков каза, че е бил на стадиона, \"радвах се заедно с всички и се вълнувах“.\r\nВ деня на срещата Путин на два пъти се е обаждал на треньора на националите Станислав Черчесов, каза още Песков. „Още преди мача, около обяд, президентът се обади на треньора и му пожела успех в предстоящата среща. Също така той отбеляза, че под ръководството на Черчесов нашите момчета успяха да направят невъзможното – да излязат от груповата фаза, което им дава възможността да играят свободно, с пълни сили, проявявайки всичките си таланти“.       Веднага след последния съдийски сигнал Путин отново звъннал на Черчесов, поздравил отбора за победата, а Черчесов за това, че избраната от него тактика дала своите резултати.", "date": "2018.07.02", "title": "Песков сравни победата на Русия над Испания с 9 май 1945 г."}
{"url": "https://www.actualno.com/burgas/kmetyt-na-burgas-otkri-tenis-turnir-news_682796.html", "text": "  Кметът Димитър Николов откри днес международния турнир по тенис, част от Европейската отборна лятна купа за момчета до 14-годишна възраст, чийто домакин е Бургас.  В него участват състезатели от 10 държави - Андора, Азербайджан, Хърватия, Латвия, Молдова, Черна гора, Румъния, Русия, Швеция и България. Турнирът се организира от Община Бургас и тенис клуб \"Авеню\", съвместно с Българската федерация по тенис.   \"За Бургас е чест домакинството на това състезание. Благодаря на Българската федерация по тенис и на тенис клуб \"Авеню\", че ни се довериха. Пожелавам успех на всички състезатели и се надявам, че ще имат възможност да разгледат Бургас и да останат с хубави впечатления от престоя си тук\", каза Димитър Николов.   Приветствия към участниците отправиха и Антон Марков - президент на ТК \"Авеню\", Екатерина Генова - член на УС на Българската федерация по тенис и Катерина Генова - генерален секретар на Българската федерация по тенис.\r\nКапитан на българския отбор е Радослав Лукаев.       Турнирът се провежда в базата на тенис клуб \"Авеню\".", "date": "2018.07.02", "title": "Кметът на Бургас откри тенис турнир "}
{"url": "https://www.actualno.com/crime/zaloviha-13-krimi-emblemi-planirali-ubijstva-na-magistrati-news_682737.html", "text": "  13 лица, за които МВР твърди, че са едни от най-емблематичните престъпници в София, бяха привлечени като обвиняеми за участие в организирана престъпна група, планирала убийства на полицаи и магистрати, а 4 други се издирват. Това каза ръководителят на Специализираната прокуратура Иван Гешев на брифинг в Съдебната палата, предаде \"Фокус\".  По думите на Гешев, . Иван Йосифов на практика е имал ръководни функции в разбитата група.   \"Става въпрос за досъдебно производство, наблюдавано от Специализираната прокуратура, по което работим активно с колегите от ГДБОП от 2-3 месеца. Това е организирана престъпна група, в която участват емблематични лица за криминалния контингент в София, занимаващи се основно с разпространение на наркотични вещества и агресивно разширяване на дилърската си мрежа на териториите, в които продават\", обясни Гешев.   По думите на ръководителя на Специализираната прокуратура, втората линия на \"работа\" на тези хора била, че принуждават лица, включително и непълнолетни и малолетни, да продават наркотични вещества. \"Тази група е съставила списък със служители на МВР и на Специализираната прокуратура, спрямо които са планирали, според доказателствата, с които разполагаме до момента, телесни повреди, включително и убийства, заради това, че тези служители са работили активно върху други досъдебни производства, обвиняеми и подсъдими по които са членове на тази организирана престъпна група, а и не само. Тоест затова, че са си вършили, както трябва работата“, обясни прокурор Гешев.\r\n\"Това за мен като ръководител не е новина – ние работим доста сериозно с МВР и ГДБОП и смятам, че сме постигнали много добри резултати. Явно това вече създава сериозен проблем за част от тези лица, след като се стига до този краен резултат. Ще продължим да работим активно в тази посока и няма да позволим никаква форма на натиск върху служители на МВР и магистрати, които изпълняват качествено задълженията си. Ще бъдем безкомпромисни при констатирането на такива случаи“, каза още той.       \"Привлечени към наказателна отговорност са 13 лица, 4 други са обявени за общодържавно издирване - общо 17 лица. Спрямо 10 Специализираният наказателен съд в събота взе мярка \"задържане под стража\". Спрямо 1 лице не сме поискали, тъй като то е с мярка \"задържане под стража\" по друго досъдебно производство\", разясни прокурор Гешев. По думите му част от мотивите на групата, за набелязване на определени служители на полицията и прокуратурата е отмъщение, защото те са работили активно срещу организираната престъпност. \"Ще бъдем безкомпромисни към такива случаи\", увери Гешев.", "date": "2018.07.02", "title": "Заловиха 13 крими емблеми, планирали убийства на магистрати "}
{"url": "https://www.actualno.com/society/katastrofa-s-tir-ima-dvama-zaginali-news_682799.html", "text": "  Сигнал за тежката катастрофа, възникнала на автомагистрала Тракия в района на гр.Раковски, е подаден днес към 16.25 часа. По първоначални данни, са се ударили два леки автомобила и ТИР, които се движели към София.  Според информацията до момента от инцидента на място за загинали двама, един е пострадал, откаран е в най-близкото болнично заведение. На място са екипи на полицията и на бърза помощ.   Движението по автомагистралата, посока София, временно е спряно. Обходен маршрут – автомагистрала „Тракия“, Шишманци, Раковски, Калековец, отново автомагистрала „Тракия“.   ", "date": "2018.07.02", "title": "Катастрофа с ТИР - има двама загинали "}
{"url": "https://www.actualno.com/society/maja-manolova-dava-na-prokuror-cenata-na-toka-i-parnoto-news_682791.html", "text": "     Омбудсманът ще се срещне със заместник-главния прокурор и ръководител на Върховна административната прокуратура Ася Петрова във връзка с решенията на Комисията за водно и енергийно регулиране (КЕВР) за повишаване цените на парното и тока, съобщиха от пресцентъра на Омбудсмана на Република България.       „КЕВР продължава своята любима практика да коригира цените на парното и тока само когато посоката е увеличение, “, посочи Манолова, като припомни, че намалението на цената на природния газ за четвъртото тримесечие на 2017 г. от 7,29% не е било отразено в цените на парното и тока.\r\nПо думите ѝ по време на обсъждането за повишаване цените на парното и ел. енергията не е било ясно какво ще бъде увеличението на цената на природния газ, както и че то е било проведено формално.       „Сезирали сме и Конституционния съд, атакувайки текста, който не дава право на гражданите да обжалват подобни решения, които касаят бюджета на техните домакинства. “, обяви още Манолова.", "date": "2018.07.02", "title": "Мая Манолова дава на прокурор цената на тока и парното"}
{"url": "https://www.actualno.com/crime/na-pyrva-instancija-vyv-francija-ministyr-na-oresharski-e-iztochil-hiljadi-evro-news_682629.html", "text": "   Съдът отхвърлил всички претенции на Данов и потвърдил, че данните за неправомерно получени 15 000 евро помощи за безработица от бившия български министър са верни, твърди в свой материал сайтът за разследваща журналистика. .  Припомняме, че във Франция заради факта, че в периода 2004 – 2005 година е вземал помощи за безработен, докато в България е бил преподавател в УАСГ. Сигналът срещу Данов беше предаден от \"Биволъ\", като той беше предаден на Френската служба по заетостта.   Сега срещу претенциите на Данов е пледирала и прокуратурата във Франция, съобщава българското издание. Според информацията тя е поискала на първо време освобождаване от отговорност на главния редактор на сайта . В репортажа на М6 той казва, че е потърсил коментар за случая от Агенцията по безработица, като е внесъл писмени въпроси на място. Според прокурора това твърдение въобще не представлява клевета. Съдът стигна до същия извод, допълва \"Биволь\".   Изданието информира още, че съдът е приел, че и е освободил журналистите от отговорност.\r\n\"Видно от документите и това свидетелство, изглежда, че Иван Данов е получил недължими облаги по смисъла на френския регламент на застраховката срещу безработица във Франция, като сумата възлиза на много хиляди евро от 2004 до 2005 г.\", се казва в решението.        Освен това съдът се мотивира с юриспруденцията на Върховния касационен съд на Франция, според която неспазването на декларацията при първоначалното искане за помощи за безработица, а именно ангажиментът да бъде предупредена Агенцията по безработица при всяка промяна на ситуацията, представлява измама по смисъла на Кодекса на труда. \"Измама има и когато липсва предупреждение за завръщане на получаващия помощите в родната му страна\", категоричен е съдът. \"Точно това е направил Данов, след като започва да получава помощите\", отбелязва \"Биволъ\", като допълва, че той самият направи публични изявления, че не знаел, че френските служби му плащат, след като се върнал в България.\r\n\"Биволь\" отбелязва в своя материал и . Изданието преразказва казаното в съдебната зала, където е станало ясно, че френската телевизия е поискала становище от директорката на отдела за борба с измамите в Агенцията по безработица Режан Биоле за случая с Данов, .       \"В записа от предаването, който беше прожектиран в съдебната зала, се вижда, че тя настоява да се спре камерата след като получава въпроса за Данов и сочи с пръст нагоре. Съдът се поинтересува дали Биоле е споделила нещо по въпроса на изключен микрофон. Журналистът Реми Венсан каза, че при спряна камера Биоле е споделила как няколко пъти е пробвала да образува проверка по данните за източване на средства от Данов, но е била възпирана от шефовете си\", отбелязва \"Биволъ\", припомняйки, че по това време на власт във Франция са социалистите, а България има правителство с мандата на БСП, чийто шеф е и шеф на Партията на европейските социалисти (ПЕС).", "date": "2018.07.02", "title": "На първа инстанция във Франция: Министър на Орешарски е източил хиляди евро"}
{"url": "https://www.actualno.com/society/novinite-naj-vajnoto-za-denja-2-uli-news_682806.html", "text": "  Редакционният екип на ви представя най-важните новини от изминалия ден, 2 юли.   Омбудсманът Мая Манолова дава поскъпването на тока и парното от 1 юли на прокуратурата. Омбудсманът ще се срещне със заместник-главния прокурор и ръководител на Върховна административната прокуратура Ася Петрова във връзка с решенията на Комисията за водно и енергийно регулиране (КЕВР) за повишаване цените на парното и тока.    Намирането на компромис, колапс между „сестринските“ Християндемократически съюз (ХДС) и Християнсоциален съюз (ХСС) или разпадане на управляващата коалиция в Берлин. Това са трите сценария, по които може да се развие спорът между двете партии от Съюза (ХДС/ХСС).     Сигнал за тежката катастрофа, възникнала на автомагистрала Тракия в района на гр.Раковски, е подаден днес към 16.25 часа. По първоначални данни, са се ударили два леки автомобила и ТИР, които се движели към София.     Нанесените щети на републиканската пътна инфраструктура след поройните валежи през миналата седмица са за над 2 млн. лева. Това съобщи министърът на регионалното развитие и благоустройството Николай Нанков в Димитровград, предаде БНР. Автобус се запали на пътя за Поморие. Превозвал е еврейски туристи, които били на шопинг в бургаски мол, и е на фирма \"Мега Транс\", съобщиха от пресцентъра на ОД на МВР-Бургас. Председателят на Парламентарната група и заместник-председател на ГЕРБ Цветан Цветанов заяви на брифинг пред журналисти, че \"Русия и Китай са едни от основните заплахи за мира и сигурността\". Като оценяваме това изявление като безотговорно, непремерено и създаващо рискове за България, приемаме, че то е официална позиция на партията, респективно и на излъченото от нея и нейната Парламентарна група правителство. Това се заявява в позиция на Изпълнителното бюро на БСП, разпространена от пресцентъра на партията.    Продължава строителството на ЛОТ-3.1. на автомагистрала „Струма” край Благоевград, свързващ областния град с входа на Кресненското дефиле. На разкопките край с. Покровник се работи, но те приключват в края на месеца, а решение за съдбата им все още няма. 13 лица, за които МВР твърди, че са едни от най-емблематичните престъпници в София, бяха привлечени като обвиняеми за участие в организирана престъпна група, планирала убийства на полицаи и магистрати, а 4 други се издирват. Това каза ръководителят на Специализираната прокуратура Иван Гешев на брифинг в Съдебната палата, предаде \"Фокус\".", "date": "2018.07.02", "title": "Новините: Най-важното за деня, 2 юли"}
{"url": "https://www.actualno.com/europe/ek-zapochva-procedura-za-narushenie-zaradi-vyrhovnija-syd-na-polsha-news_682802.html", "text": "  Днес Европейската комисия (EК) започна процедура за нарушение, като изпрати официално уведомително писмо на Полша във връзка с полския закон за Върховния съд, съобщиха от Европейската комисия.  На 3 юли 27 (повече от една трета) от 72-те съдии от Върховния съд са изправени пред риска да бъдат принудени да се пенсионират поради факта, че с новия полски закон за Върховния съд се намалява пенсионната възраст на съдиите от Върховния съд от 70 на 65 години. Тази мярка се прилага и по отношение на първия председател на Върховния съд, чийто 6-годишен мандат се прекратява преждевременно. Съгласно закона на настоящите съдии е предоставена възможност да декларират волята си за удължаване на периода, през който могат да заемат длъжността си, от президента на Републиката. Той може да разреши удължаване на този период с три години, след което може да разреши още едно удължаване с три години. Не са установени критерии, въз основа на които президентът да вземе своето решение, и няма възможност за съдебен контрол на това решение.   Комисията е на мнение, че тези мерки подкопават принципа на независимост на съдебната власт, включително несменяемостта на съдиите, и чрез тях Полша нарушава задълженията си по член 19, параграф 1 от Договора за Европейския съюз във връзка с член 47 от Хартата на основните права на Европейския съюз.   Въпреки че законът за Върховния съд на Полша вече е бил обсъден в рамките на диалога относно принципите на правовата държава между Комисията и полските власти, последните не са взели задоволителни мерки за решаване на проблемите в рамките на диалога. Комисията счита, че въвеждането на консултация с Националния съдебен съвет (НСС) не представлява ефективна защита, както твърдят полските власти. Становището на НСС не е обвързващо и се основава на неясни критерии. Освен това след реформата от 8 декември 2017 г. настоящите членове на НСС са съдии, назначени от полския парламент, което не е в съответствие с европейските стандарти за независимост на съдебната власт.\r\nПредвид липсата на напредък в диалога относно принципите на правовата държава и предстоящото прилагане на новия режим за пенсиониране на съдиите от Върховния съд, Комисията реши спешно да започне процедурата за нарушение. Полското правителство ще разполага с един месец, за да отговори на официалното уведомително писмо на Комисията. В същото време Комисията е готова да продължи диалога с Полша относно принципите на правовата държава, който продължава да бъде предпочитания от Комисията канал за отстраняване на системната заплаха.       ", "date": "2018.07.02", "title": "ЕК започва процедура за нарушение заради Върховния съд на Полша"}
{"url": "https://www.actualno.com/europe/trima-arestuvani-vyv-francija-za-podgotovka-na-napadenie-news_682810.html", "text": "  Трима души бяха държани във Франция за предполагаем заговор за нападение по време на митинг на иранска опозиционна група близо до Париж през уикенда. Това съобщи официален източник за АФП.  \"Разследванията целят да установят отношенията, които биха могли да задържаните с арестуваните заподозрени в Белгия\", каза източникът, позовавайки се на ареста на двама съпрузи в Белгия, обвинени за организиране на бомбен атентат.   ", "date": "2018.07.02", "title": "Трима арестувани във Франция за подготовка на нападение"}
{"url": "https://www.actualno.com/healthy/zaradi-jalbopodatelja-buksuva-obshtestvenata-porychka-za-novite-400-linejki-news_682804.html", "text": "  Във връзка с обществената поръчка за закупуване на 400 броя линейки, обявена от Министерството на здравеопазването (МЗ), Върховният административен съд (ВАС) е възпрепятстван да образува производство и да разгледа частната жалба, подадена на 22.06.2018 г. от \"Вайнман Технолоджи\" ЕООД срещу определението на Комисията за защита на конкуренцията. С цел да възпрепятства произнасянето на съда, жалбоподателят умишлено не внася дължимата държавна такса, уточняват от ведомството на министър Кирил Ананиев.  В момента по съдебен ред следва да се връчи призовка за заплащане на дължимата такса от страна на фирмата. Същата все още не е открита на посочения адрес.   Припомняме, че със свое Определение от 14.06.2018 г. Комисията за защита на конкуренцията остави без уважение направеното искане от \"Вайнман Технолоджи\" ЕООД за спиране на обществената поръчка за закупуване на 400 броя линейки, обявена от Здравното министерство.   ", "date": "2018.07.02", "title": "Заради жалбоподателя буксува обществената поръчка за новите 400 линейки "}
