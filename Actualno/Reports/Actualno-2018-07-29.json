{"url": "https://www.actualno.com/society/novinite-naj-vajnoto-za-denja-29-uli-news_687376.html", "text": "        Няма пострадали хора, но пожарът е унищожил поне 2000 кв. м покривна конструкция. Огънят е пламнал към 3.30 ч. през нощта. Пожарът се е разгорял във вътрешността на сградите и от там е обхванал и покривите. Кметът на район „Оборище“ уточни, че пожарът е обхванал сградите, заключени в карето между „Дондуков“, „Панайот Волов“ и „Врабча“.     Кметът на София Йорданка Фандъкова сформира експертна комисия с представители от „Направление архитектура и градоустройство” на Столична община и от район „Оборище”, която да направи оценка на щетите на пострадалата от пожар сграда от Царските конюшни и да задължи собственика да я възстанови в автентичния ѝ вид. \"Във връзка с пожар на територията на обект, станал известен като „Царските конюшни“, бихме искали да заявим, че опожарената сграда не е собственост на Евротрансбилд ЕООД, а е друга сграда в същото каре.\" Така започва официалното съобщение от компанията. \"Целият обект, познат в публичното пространство като „Царските конюшни”, е съвкупност от над 20 отделни сгради на различни собственици – държавни и частни. Евротрансбилд ЕООД, управлявано от Янко Иванов, е собственик на терена и съсобственик заедно с Националната художествена академия на една от всичките сгради, която не е засегната от пожара през изминалата нощ.\"     В събота вечер беше убит известният адвокат Драгослав Миша Огнянович на прага на къщата си в Белград. По време на нападението е ранен и 26-годишният му син. Според очевидци на убийството, извършителят е мъж, облечен с черно и с каскет на главата, висок около метър и 80 сантиметра, който след стрелбата е избягал с автобус на . Решението е взето заради изключително опасното деяние, което е извършил младежът. Адвокатът на обвиняемия каза, че ще обжалва мярката и тя ще се гледа на 2 август.    Президентът отбеляза, че Анкара винаги е \"преследвала добри намерения\", а Вашингтон \"никога не е отговарял на тях с реципрочност\". \"Ние продължаваме да живеем търпеливо и ще правим това и в бъдеще, но не забравяйте, че не живеем в алтернативна реалност\", добави Ердоган. Съединените щати могат да загубят своя \"искрен\" съюзник, ако Вашингтон не промени отношението си към Анкара, съобщи ТАСС, цитирайки президента Реджеп Тайип Ердоган. Повод за думите му стана случая с американския пастор Андрю Брансън. \"Надяваме се, че през есента ще можем да подпишем предварително споразумение с филипинските власти\", заяви заместник-министърът на труда и отбеляза, че и Полша и Филипините са римокатолически страни и така споделят много културни ценности. Вицепремиерът Валери Симеонов се обяви за преодоляване на различията в коалицията \"Обединени патриоти \". Той говори пред събралите се за отбелязването на 101-годишнината от смъртта на генерал Иван Колев в Добрич, съобщи БНР. \"Най-доброто за България в момента е осигуряването на политическа стабилност\", заяви вицепремиерът Валери Симеонов. „Управляващата коалиция е в криза и тя не се състои в това, че патриотите нещо не могат да разделят, а се състои в това, че България не прави реформи“. Това коментира за БНР Христо Иванов – съпредседател на „Демократична България“. ", "date": "2018.07.29", "title": "Новините: Най-важното за деня, 29 юли"}
{"url": "https://www.actualno.com/society/olimpijskijat-ni-otbor-po-himija-se-vryshta-s-tri-medala-ot-chehija-news_687362.html", "text": "       - Петър Христов, 12 клас, СМГ - златен медал.  Той се окичва със злато за втори път.   - Евгени Стателов, 11 клас, ЕГ Пловдив - сребърен медал\r\n- Камен Петров, 11 клас, НПМГ София - бронзов медал    - Денислав Станчев, 12 клас, ПМГ Велико Търново   Президентите на Чехия и Словакия уважиха церемонията по награждаването.  Участниците в олимпийските отбори по природни науки у нас са ученици между 8-ми и 12-ти клас. От създаването на българското олимпийско движение по природни науки към 2017 г. нашите ученици са успели да донесат на страната ни общо 821 медала - 149 златни, 275 сребърни и 397 бронзови - от най-престижните международни състезания и олимпиади   по астрономия, биология, информатика, математика, математическа лингвистика, физика и химия.\r\nНационалният отбор каца  в София в 19:15 ч. с полет от Прага. Отборът ни по физика също се прибира тази нощ - в 23 ч. с полет от Мюнхен, след като спечели две сребърни отличия  и бронз на най-голямата световна олимпиада по физика в Лисабон изминалата седмица.    ", "date": "2018.07.29", "title": "Олимпийският ни отбор по химия се връща с три медала от Чехия"}
{"url": "https://www.actualno.com/crime/janko-ivanov-evrotransbild-eood-opojarenata-sgrada-ot-carskite-konushni-ne-e-nasha-sobstvenost-news_687367.html", "text": "       Публикуваме пълния текст на становището:   Във връзка с пожар на територията на обект, станал известен като „Царските конюшни“, бихме искали да заявим, че опожарената сграда не е собственост на Евротрансбилд ЕООД, а е друга сграда в същото каре.\r\nЦелият обект, познат в публичното пространство като „Царските конюшни”, е съвкупност от над 20 отделни сгради на различни собственици – държавни и частни. Евротрансбилд ЕООД, управлявано от Янко Иванов, е собственик на терена и съсобственик заедно с Националната художествена академия на една от всичките сгради, която не е засегната от пожара през изминалата нощ. Сградата, на която Евротрансбилд е съсобственик се намира на административен адрес бул „Васил Левски“ 108, а засегната от пожара сграда се намира на ъгъла между ул „Врабча“ и ул. „Панайот Волов“.    Въпреки че собственик на терена е Евротрансбилд ЕООД, всеки собственик на сграда върху терена има учредено право на строеж и при погиване на сградата има право да я възстанови първоначалния ѝ вид и в пълния ѝ обем, без да е нужно за това да иска разрешение от собственика на терена. Спекулации, че опожаряването на сградата отваря врати към последващо застрояване на терена не отговарят на фактическата обстановка.   Като съсобственик на имот върху терена сме силно притеснени от събитието и вярваме, че компетентните органи ще установят причините за възникналия пожар. На разположение сме на разследващите органи при нужда от съдействие и допълнителни разяснения.", "date": "2018.07.29", "title": "Янко Иванов, „Евротрансбилд“ ЕООД: Опожарената сграда от „Царските конюшни“ не е наша собственост"}
{"url": "https://www.actualno.com/crime/sydyt-ostavi-v-aresta-15-godishnija-narygal-dete-v-kv-nadejda-news_687350.html", "text": "       Съдът прецени, че има завишена степен на обществена опасност както на извършеното деяние, така и на самата личност на обвиняемия. Съдът прави своя извод въз основа на повдигнатото обвинение, а също така и на поведението на обвиняемия преди, по време и след извършване на деянието“, заяви прокурорът по делото Павел Панов от Софийска градска прокуратура.\r\nТой добави, че такава мярка спрямо непълнолетно лице се взима в изключителни случаи, но тук съдът е преценил, че става дума именно за такъв поради конкретните факти, които го отличават от останалите подобни случаи. Прокурорът коментира, че според него и съдът това е адекватното обвинение и в момента не се обмисля промяната му. Панов допълни, че тепърва ще се извършат действия по разследването и ще се правят експертизи.\r\nАдвокатът на подсъдимия Ивайло Абаджиев заяви, че не приема мярката и още утре ще я обжалва пред апелативния съд. Той заяви, че не оправдава постъпката на 15 годишния младеж, който не пожела да говори медиите, а в зала се разплака, но е категоричен, че на тази крехка възраст едва ли той е отишъл с умисъла да убие другия тийнейджър.       „В продължение на почти цялата учебна година Даниал е бил тормозен от свои съученици. Освен с вербални обиди е имало и колажи с неговото лице, сложени на хора, които извършват хомосексуални действия“, разясни адвокатът.\r\nТой допълни, че от признанието в заснетият след деянието клип не може да се съди дали казаното в него е истина, защото не се е знае какви мисли и чувства са владеели момчето. Абаджиев каза, че младежът съжалява за постъпката си, а баща му дори казал, че предпочита синът му да влезе в затвора пред това другото момче да почине.\r\n„Аз казах на родителите да не идват в съдебната зала заради вас -журналистите“, поясни той.       Адвокатът уточни, че обжалването на мярката ще се гледа на 2 август.\r\nБГНЕС припомня, че в четвъртък 15-годишният Даниал Бейкверди рани тежко друго момче на 16 години на площадката на жилищен блок в столичния квартал \"Надежда\". Пострадалият Християн беше настанен в „Пирогов” с прободни рани в корема и врата. Лекарите го стабилизираха още в първите часове след нападението, но състоянието му е тежко и момчето продължава да е под наблюдение в интензивното.\r\nДаниал е обвинен в опит за убийство. Беше задържан първоначално за 72 часа. Разпитан е и дал е обяснения. Признал е вината си. Пред разследващите казал, че е бил подложен на интернет тормоз в продължение на година.", "date": "2018.07.29", "title": "Съдът остави в ареста 15-годишния, наръгал дете в кв. \"Надежда\""}
{"url": "https://www.actualno.com/europe/rasledvat-bivshija-shef-na-folksvagen-za-ukrivane-na-danyci-news_687355.html", "text": "       Винтеркорн вече бе в полезрението на разследващите, които проверяваха дали той умишлено не е уведомил инвеститорите на компанията относно „Дизелгейт“ - скандалът с манипулирането на вредните емисии с въглероден диоксид.   Според прокуратурата Винтеркорн е направил превод от около 10 милиона евро по швейцарска банкова сметка в периода 2016-2017 година. Част от сумата вероятно не е била обложена с данъци, твърдят разследващите.\r\nАдвокатът на Винтеркорн отхвърли обвиненията и обяви, че не става въпрос за укриване на данъци и право на клиента му е да реши къде и кой ще управлява личните му финанси.    ", "date": "2018.07.29", "title": "Раследват бившия шеф на \"Фолксваген\" за укриване на данъци"}
{"url": "https://www.actualno.com/asia/golemi-razrushenija-sled-trusa-na-o-lombok-news_687356.html", "text": "       Над 1000 къщи са разрушени. Според сеизмолозите трусът е бил плитък – на дълбочина от едва 7 километра, на което се дължат и големите разрушения.   Трусът е бил усетен и в съседно Бали, където не се съобщава за жертви и щети", "date": "2018.07.29", "title": "Големи разрушения след труса на о. Ломбок"}
{"url": "https://www.actualno.com/politics/tatjana-doncheva-ne-izborite-shte-donesat-promjanata-news_687332.html", "text": "       „Всички, които не се вписват в генералната концепция, контролирана от задкулисието, много лесно могат да бъдат изтласкани на подходящо разстояние. Така че ние трябва да поработим върху няколко неща преди изборите. Първо хората да бъдат подготвени, че не чрез избори ще се стигне до промяна. Това статукво трябва да бъде предварително разклатено и то трябва да бъде разклатено въпреки Европа. /…/ Ние трябва да се постараем да комбинираме усилия на много широк кръг хора. Без революция и натиск не може да се постигне“.   Проблемът вече не е в правенето на реформи, те не са по силите на тези хора, категорична е Дончева и обясни: „Проблемът е много по-банален и по-всеобхватен. Институционалната криза се проявява в това, че в държавната администрация се създават структури, които не се знае за какво са. Това се отнася за всички министерства, за всички агенции. Там е пълно с хора, които са некомпетентни, неграмотни и недоучени. Хората, които имат някаква представа и познания, са натикани в ъгъла като партийно неудобни или недостатъчно активни и те предпочитат да си траят. Импровизира се във всички области. Неграмотните хора не могат от импровизация да родят рутинна ежедневна правилна дейност на тези институции. Каква реформа?“.\r\nСпоред Дончева Европа в лицето на най-ярките си представители в момента – Макрон, Меркел, Юнкер и т.н., крепят статуквото в България. Тя е категорична, че Европа не иска от нас никакви реформи:    „Тя ако искаше реформи и недоволстваше, че оголваме фланга й, тя много отдавна щеше да помогне да се реши проблема. Напротив – тя крепи статуквото с цената на всичко и най вече с цената на финансиране. Единственото, което занимава тези хора, е колко пари ще им се върнат и какви още финансови врътки да направят. Те нас ни презират и ни броят за ромите на Европа, с които не искат да седят на една маса“.   Според Татяна Дончева, по повод Истанбулската конвенция трябва да се направи необходимото за практическо прилагане на наличните текстове срещу домашното насилие. Когато сме изчерпили тези механизми, да прибягваме към разширяване на права и възможности, препоръча тя. \"Сега ние приемаме текстове като книги в библиотека и те седят в библиотеката, без никой да ги прилага\", коментира тя.\r\n\"Поведението на България да стои върху двата си крака, да съблюдава здравия човешки разум в решенията е по за предпочитане отколкото да вървим като стадо овце след някакви странни решения в ЕС, които вземат някакви чиновници без грам практическа полза. Не можем да вървим така сляпо\",  каза пред БНР Татяна Дончева.    ", "date": "2018.07.29", "title": "Татяна Дончева: Не изборите ще донесат промяната"}
{"url": "https://www.actualno.com/asia/lodka-potyna-kraj-turcija-zaginaha-shestima-news_687365.html", "text": "       Властите предполагат, че лодката е превозвала нелегално хора. Двама от спасените са идентифицирани като трафиканти на хора, част от групировка, която се разследва за проваления опит за преврат от юли 2016 година.   ", "date": "2018.07.29", "title": "Лодка потъна край Турция, загинаха шестима"}
{"url": "https://www.actualno.com/curious/sedmichen-horoskop-za-30-uli-5-avgust-news_687282.html", "text": "       Посветете тази седмица на образованието и самоусъвършенстването. Ако имате свободно време просто може да  отворите старите учебници и да си припомните забравеното. Сега всяка информация ще ви е от полза. Не отказвайте участие в семинар или форум. В края на седмицата ще имате възможност да демонстрирате знанията си и уменията, което ще ви донесе професионална и лична изгода. Седмицата посветете на активна почивка. Сега е моментът да се посветите на занимания, за които винаги сте мечтали, но все не ви е оставало време. Възможно е член на семейството да прояви ревност и да се опита да ви разубеди. Не се разкъсвайте между желанието за заслужена почивка и домашните задължения, особено ако сте изпълнили по-голямата част от тях.     Тази седмица е време, в което трябва да сте по-предпазливи. Съобразявайте се с климатичните условия и не си правете шеги с природата. Ако ви предстои поход – спазвайте всички правила за безопасност. Снабдете се с необходимата екипировка, вода и храна. Ако имате нужда от приключения изберете дейност, в която да няма риск за здравето и живота ви и изпълнявайте стриктно инструкциите на специалистите.     Това е седмица, в която ще се чудите откъде да започнете.  Тайната на успеха ви може да бъде в разпределението на задачите. Ако ви хрумне да включите в работата си член на вашето семейство – не се колебайте да помолите. Обяснете някои от по-лесните задачи и ще видите колко много усилия ще ви бъдат спестени. Разбира се не оставяйте тази помощ невъзнаградена. Тази седмица ще имате желанието на зарежете всичко и да се впуснете в коренно различна дейност. Това е нелошо решение, но не е добре да жертвате всичко. Преценете добре ситуацията и съставете план. Направите ли първата стъпка всичко ще тръгне лека по лека. Важното е да се съсредоточите в целта си и да не слушате мненията, които ще се опитат да ви разколебават. Успех! През тази седмица не заемайте свои вещи или пари. Даденото ще бъде върнато трудно. Особено рискови са дните понеделник и вторник. В сряда лесно ще може да се разберете с ваши роднини по спорен въпрос. Четвъртък и петък оставете за планиране на почивните дни, които прекарайте около място с вода, за да може да си починете ефективно.   Винаги може да видим хубавите страни в живота и това е приятният урок, който ще научите през тази седмица. Бъдете сигурни, също така, че голяма част от случващото се е и продукт на вашите усилия и мисли. Ако трябва си наложете да подхождате по-положително и към нещата, които не са по вкуса ви. Много скоро ще видите как те вече няма да имат отрицателно влияние върху психичното ви състояние. През тази седмица ще ви се иска да изясните някои въпроси от битов характер с партньора ви.  Помислете добре дали той е на същата вълна, за да не сложите тигана, докато рибата е още в морето. Има риск да уплашите половинката си. Най-добре ще бъде да направите така, че инициативата да излезе от негова страна. Вие добре знаете как, но все пак внимавайте с дозата манипулация.    Очаква ви седмица на равносметка и ново начало. Събитията ще се развиват много бързо. Не губете време за прощаване и съжаление за миналото. Всичко е изиграло своята роля и сега може да поемете по новия ви път. Ако ви предстои почивка на море бъдете внимателни при плуване. Не забравяйте и основните лекарства, които може и да не ви потрябват, но е добре да са ви под ръка. Тази седмица може да решите да излезете в непланирана почивка или да удължите настоящата. Каквото и да направите, важното е да се чувствате добре. Достатъчно отговорни сте да не оставите изоставаща работа. В средата на седмицата може да се решите на сериозна промяна. Помислете добре дали идеята ви не е родена под влияние на жадуваната отпуска и дали няма да сте на друг акъл след някоя друга седмица.    Това е седмица, в която ще имате много свободно време да мислите как и кога да продължите напред. Лятото е в разгара си и може да се подведете от отпускарското настроение. Истината е, че нямате толкова много време, колкото ви се струва,  а и има да наваксвате някои неща.  В средата на седмицата е добре вече да имате план за действие. Мобилизирайте цялата дисциплина, на която сте способни. Това  е седмица е време за решителни действия. Рискувате да се отдадете на самосъжаление и коментиране на условията, които не ви харесват. Истината е, че имате възможност да промените много от нещата, но ви липсва кураж. Който каквото и да ви говори трябва да го намерите у себе си и да не се влияете от ничие мнение. Правете малки и премерени стъпки и процесът ще се задвижи.", "date": "2018.07.29", "title": "Седмичен хороскоп за 30 юли - 5 август"}
{"url": "https://www.actualno.com/curious/dneven-horoskop-za-30-uli-news_687275.html", "text": "       Още сутринта бележете деня с малка промяна. Ако не ви хрумне веднага ще имате време до обяд може да си оставите време, за да помислите какво точно да бъде това, но след това започнете да действате. През този ден ще бъдете оставени на спокойствие да планирате задълженията си през седмицата. Вечерта очаквайте важно обаждане.     Този понеделник се опитайте да станете по-рано. Имате много неща за подреждане в главата си, а точно сега не е добре да забравяйте, каквото и да е. Може да ви се наложи да се върнете до вкъщи.     Още от сутринта ви очакват много приятни занимания и вие го усещате. Бъдете внимателни с електрическите уреди и проверете дали сте изключили, каквото трябва. От сутринта се запазете с търпение и намалете скоростта. Много е важно да си давате повече време за наблюдение и обмисляне на случващото се около вас. Денят е добре да започне от рано, за да може да се подготвите добре за това, което ви очаква, а то няма да е малко. Включете повече витамини и пресни сокове в менюто си, за да не се подадете на умората.      Този понеделник ще трябва да разчитате предимно на своите собствени сили. Само вие сте в състояние да намерите най-вярното решение, така че не се оглеждайте за помощ. Още от първия ден на новата седмица ви предстои да изживеете истинска буря от чувства, съмнения и емоции. Едно нищо и никакво съобщение може да преобърне сърцето ви.    Този понеделник ще е последният от тежките, които ви предстоят, така че се „въоръжете“ с всичките ви познати позволени средства. Не пропускайте гимнастиката сутринта за повече тонус. Този понеделник ще ви поднесе много слънце и ново запознанство. Във финансово отношение бъдете внимателни и разумни. Скоро ще имате друг повод за харчове.    Този понеделник няма е като останалите. Още от сутринта ще видите мъничките хубави неща, които ви се случват. Много е важно да ги отчете и да отвърнете със същото. Тази сутрин може да се събудите преди алармата. Най-добре станете веднага, а не продължавайте съня си. Отделете време за здравословна закуска и контрастен душ.", "date": "2018.07.29", "title": "Дневен хороскоп за 30 юли"}
{"url": "https://www.actualno.com/politics/hristo-ivanov-borisov-e-simpatichnijat-chovek-ot-vechnata-chakalnja-news_687331.html", "text": "       „Имаме поредица от много сериозни структурни проблеми. Те се превърнаха в още една бариера между нас и ядрото на ЕС. Управляващите искаха да се закичат с успеха за влизане в чакалнята на еврозоната като кулминация на своето председателство. Само че ни казаха „Не става“ и създадоха за нас един много дълъг коридор от две последователни чакални преди чакалнята на еврозоната, специално за нас. Поставиха ни нов пакет от условия и ни припомниха старите. Припомниха ни съдебната реформа, която е проблем вече не само в областта на мониторинга, не само за Шенген, но и по отношение на еврозоната. Припомниха ни ненаправените реформи в службата за сигурност и извадиха на бял свят необходимостта да си изчистим „гнилите ябълки“ в банковата система, в застраховането и в пенсионното дело. Целият този обем от реформи, които не се правят и които дестабилизират по невидимите механизми на българската скрита държава управлението, са една преграда между нас и ядрото на ЕС“.   Иванов определи премиера така „Борисов е симпатичният човек от вечната чакалня“, а Корнелия Нинова като „лошото дете, което се опитва да изкара България колкото може в по-източната периферия на ЕС“. Според него нито едно от двете не ни върши работа:\r\n„Докато Борисов се опитва да се закрепи през тези повърхностни кризи, които говорят за тази по-дълбока структурна криза в България на ненаправените реформи, Корнелия Нинова направи своята оферта за това тя да стане пазител на статуквото. Борисов е пазителят на статуквото, който е назначен от невидимата скрита държава в България, но не се справя добре, налага му се буквално да хвърля пари през прозореца, за да си купи време. Виждаме го през цялата тази вакханалия от лобистки решения“, коментира Иванов. Той смята за срамно това, че президентът не наложи вето на Закона за горивата. По думите му те са атакували всяко едно от тези решения.    Според Иванов големият политически въпрос в България е „Има ли политическа сила, която да работи за това България много бързо да се придвижи към ядрото на ЕС, защото вратите се затварят“. Той смята, че управляващите пропускат пореден огромен шанс за това да направим реформи: „Покривът се поправя, когато е хубаво времето, не когато започне да вали. Те профукаха това време. Аз се съмнявам, че в следващия период ще могат дори да правят имитация. Влизаме в период, в който в рамките на година – година и половина ще бъде преразпределена много голям обем власт – освен европейските и местни избори, имаме смяна на главен прокурор, имаме нови попълнения в КС, всичко това ще доведе до нови размествания по върховете на съдебната власт като цяло, ще трябва да се разместват пластове във финансовия и банковия сектор и т.н. Всичко това ще се случи в следващите няколко месеца и ще бъде в режим на оцеляване“.   ", "date": "2018.07.29", "title": "Христо Иванов: Борисов е симпатичният човек от вечната чакалня"}
{"url": "https://www.actualno.com/politics/protest-pred-ministerskija-syvet-v-ponedelnik-news_687363.html", "text": "       Граждани от цялата страна ще подкрепят протеста „Системата убива - всички“, предаде репортер на БГНЕС.   Протестиращите ще се събера от 17 ч. пред сградата на Народното събрание, а националното протестно шествие срещу системата ще се отправи след това и към Министерски съвет.\r\nВъв връзка с последните събития в страната, протестиращите заявяват: Системата не убива само децата, възрастните с увреждания и техните семейства! Системата убива - всички!    Според тях „това е протест на народа срещу системата. Борба за достоен живот, тук и в България.“ По техни данни системата е прокудила за десет години 1 200 000 българи!   „България е Пирин! България е Странджа! България е Босия! България е баба Дора! България са миньорите! България са пенсионерите! България са учителите! България са хората с увреждания! България са децата ни! България сме всички ние, които системата убива и затрива! България, не е властта!!! В България, няма нито един осъден за корупция по високите етажи на властта! България е най-бедната и корумпирана държава в Европа! В България, няма реформи в нито една сфера! Но България е наша! Ще търсим отговорност от отговорните! Ще искаме оставки! Не, няма да се „махне този проблем“ от главата на премиера! Проблемът сте вие - управляващите от всички партии и коалиции!“, заявяват родителите.\r\nПредстоящият протест се организира с подкрепата на Конфедерация за защита правата на децата, Фондация \"Движение на българските майки\", Сдружение \"Защита на правата на хората с аутизъм в България\", Алианс на гражданите за България и много други.    ", "date": "2018.07.29", "title": "Протест пред Министерския съвет в понеделник"}
{"url": "https://www.actualno.com/society/jylt-kod-za-valeji-v-7-oblasti-v-ponedelnik-news_687371.html", "text": "       Според синоптиците, значителни валежи се очакват във  Видин, Монтана, Враца и в Плевен, Ловеч, Габрово и Велико Търново   ", "date": "2018.07.29", "title": "Жълт код за валежи в 7 области в понеделник"}
{"url": "https://www.actualno.com/america/trymp-s-nova-zaplaha-shte-zakriva-pravitelstvoto-news_687372.html", "text": "       Американският президент отправи заплахата в Twitter.         Той бе категоричен, че трябва да се прекрати лотарията на „хвани и пусни“ и да се премине към система, основана на заслуги.   „Трябва да пускаме велики хора в нашата страна“, написа държаният глава в социалната мрежа.", "date": "2018.07.29", "title": "Тръмп с нова заплаха - ще закрива правителството"}
{"url": "https://www.actualno.com/blagoevgrad/pochina-myj-udaren-ot-grym-na-vryh-oreljak-news_687360.html", "text": "       Младежът е от Самоков. Той бил на излет в планината заедно с местното туристическо дружество. В момента група от планински спасители се опитва да стигне до починалия турист, за да бъде свален от планината, а трупът му ще бъде транспортиран до родния му град.   Групата е била от над 10 души. Част от тях успели да съберат багажа си и да слязат по най-бързия начин до село Борово преди да завали силния дъжд.", "date": "2018.07.29", "title": "Почина мъж, ударен от гръм, на връх Ореляк"}
{"url": "https://www.actualno.com/europe/stachka-na-taksimetrovite-shofior-v-madrid-i-barselona-news_687364.html", "text": "       Според федерацията на таксиметровите шофьори в Мадрид в стачката са се включили 15 000 от нейните членове. Те бяха подкрепени от колегите си в Барселона – предпочитана туристическа дестинация, които наброяват около 10 000 души.   Федерацията настоява испанските власти да приемат закон, според който на 30 „традиционни таксита“ да има само по едно туристическо превозно средство с шофьор.", "date": "2018.07.29", "title": "Стачка на таксиметровите шофьор в Мадрид и Барселона"}
{"url": "https://www.actualno.com/society/todor-chobanov-shte-spasim-li-kakvoto-ostava-za-spasjavane-ot-carskite-konushni-news_687358.html", "text": "       \"         За пореден път сме свидетели на разрушителен и вероятно умишлен акт на посегателство срещу културното наследство на нашия град. След вандалското разрушаване на \"Двойната къща\" в нарушение на всички закони и норми, за което и до днес нямаме информация да е понесена съдебна или административна отговорност от виновните лица. Този път се посяга на един от най-важните обекти в историческия център, единствен по рода си в България, за който успяхме да се преборим през 2015 да има подробен устройствен план (ПУП), чрез който да запази оригиналния си облик и даже да бъдат възстановени изчезнали негови черти и особености“, заявява в позицията си зам.-кметът.   Той поясни, че миналата зима Столичната община е изпратила до културното ведомство подробно мотивирано предложение за обявяване на комплекса „Царските конюшни“ за културна ценност от национално значение.\r\n\" Защо не се връщат отнетите при съмнителни обстоятелства статути и не се дават статути на тези обекти, които са в рискова ситуация? Защо, въпреки изминалите вече две години, не е осигурен за общините достъп до архива на НИНКН, както изисква закона за културното наследство“, възмущава се Чобанов.    В позицията си, зам.-кметът увери, че Столична община при никакви обстоятелства няма да допусне зловредни намеси в обекта „Царските конюшни“, който е изцяло защитен от действащия ПУП и произтичащите от него регулации. Чобанов изрази надежда, че този пореден призив няма да остане без последствия и ще предизвика реални действия, доказващи също така, че от съществуването на специализираната администрация за опазване на културното наследство все още има смисъл.", "date": "2018.07.29", "title": "Тодор Чобанов: Ще спасим ли каквото остава за спасяване от Царските конюшни? "}
{"url": "https://www.actualno.com/lovech/zasilvat-merkite-sreshtu-chumata-po-svinete-v-loveshko-news_687369.html", "text": "       Със заповед на областния управител на Ловеч Георги Терзийски са организирани постови дежурства и проверки от служители на полицията в подходите към областта за засилване на контрола и предотвратяване на нерегламентирано превозване на животни.   Кметовете и кметските наместници на населените места трябва да определят места за пашуване и водопой на животните, съобщава БНР. Те трябва да следят да не се допускат нерегламентирани животински пазари, да проверяват състоянието на трупосъбирателните ями и да осъществяват засилен контрол на местата  за събиране на отпадъци.", "date": "2018.07.29", "title": "Засилват мерките срещу чумата по свинете в Ловешко"}
{"url": "https://www.actualno.com/europe/sled-pojarite-i-poroj-se-izsipa-nad-atika-news_687380.html", "text": "       Силна буря с дъжд и гръмотевици удари област Атика. Наводниха се улици и приземните етажи на жилища.Водата е толкова много, че паркинг на болница се превърна в езеро. На крак са силите на пожарната, които изпомпват вода дори от входовете на жилищни блокове. Пожарникари спасяваха хора от наводнените им автомобили. Затвориха няколко спирки на метрото,от където изпомпват вода, но подземната железница е в движение.   Дъждът свлече пясък и кал в морето до Пирея. Властите предупреждават жителите на гръцката столица и областта Атика да избягват в следващите часове пътуване с коли.\r\nМетеорогичната служба преди ден издаде предупреждение за извънредни природни явления с опастност за силни дъждове и бури по места.    Няма пострадали хора от силната бура.   ", "date": "2018.07.29", "title": "След пожарите и порой се изсипа над Атика"}
{"url": "https://www.actualno.com/pazardjik/s-nad-3000-cvetni-vidove-sa-oblagorodeni-parkovete-vyv-velingrad-news_687315.html", "text": "       След косенето на тревните площи, зацветяване и озеленяване на парковете и алеите в града, където разцъфнаха над 50 000 различни видове цветя и над 1500 бройки различни дървета и декоративни храсти, дойде ред и на парка пред Храм „Света Богородица” в кв. Лъджене и зелените алеите до паметника на „Бандаков”. „Засадени бяха цветни композиции от над 3000 бр. различни по вид цветя и декоративни растения.   На „тунела” към кв. Чепино бяха поставени 38 броя кошници с каскадни цветя, които създадоха усещането за уют и красота. Работата, която полагат общинските служители за чистотата и озеленяването на града, се вижда от всеки един от нас“, уточни Кирилова. Тя допълни, че желанието на общинското ръководство е цялостно да се преобрази града и отново да придобие облика на чисто и зелено райско място. Дейностите по зацветяване и осветяване на направеното продължават и другата седмица.", "date": "2018.07.29", "title": "С над 3000 цветни видове са облагородени парковете във Велинград"}
{"url": "https://www.actualno.com/blagoevgrad/ochakva-se-povishenie-na-rechnite-niva-v-blagoevgradsko-news_687343.html", "text": "       Днес по-значителни повишения на водните нива ще има във водосборите на река Струма - реките Рилска, Бистрица Благоевградска, Бистрица Санданска, както и на ека Места - реките Белишка, Бяла Места, Грамадна, Дъбнишка, Честна, Бистрица).   На 30 юли по-значителни повишения на водните нива ще има във водосборите на река Струма - рилските и пирински притоци, както и на река Места - пиринските и родопските притоци, река Доспат - целия водосбор.\r\nНа 31 юли по-значителни повишения на водните нива ще има във водосборите на река Струма - рилските и пиринските притоци, река Места - рилските и пиринските притоци, река Доспат - целия водосбор.    ", "date": "2018.07.29", "title": "Очаква се повишение на речните нива в Благоевградско"}
{"url": "https://www.actualno.com/asia/parlamentarni-izbori-v-kambodja-fars-ili-demokracija-news_687312.html", "text": "       В изборите реално участва само управляващата Камбоджанска народна партия. Опозицията определи вота като „фарс“, след като опозиционната Камбоджанска партия на националното спасение бе разпусната в края на 2017 година, а лидерите й или са в затвора, или са в изгнание.   65-годишният Хун Сен, който държи рекорда за най-дълго управлявал политически лидер в Азия, е изправен пред предизвикателство. Макар резултатът от вота да е предизвестен – неговата партия печели всички избори от 1998 година насам, а сега липсва и опозиция, избирателната активност ще се окаже решаваща за популярността на премиера.\r\nМакар и от затвора опозиционните лидери призоваха за бойкот на вота, което е единственият сигурен начин за протест в Камбоджа.    За участие в общите избори, победителят от които ще получи правото да образува Министерски съвет, в Централната избирателна комисия (ЦИК) са регистрирани 20 камбоджански политически партии. Основната опозиционна сила в Камбоджа не участва в изборите, тъй като през ноември миналата година тя беше разпусната по решение на Върховния съд на кралството. Той я призна за виновна в \"заговор с чужди сили за сваляне на законното правителство.\"   Избирателната кампания официално започна на 6 юли и продължи точно 21 дни. През този период всички политически партии, регистрирани за участие в изборите, получиха правото да провеждат предизборна кампания, посредством телевизионни предавания, радио, електронни и печатни медии, както и организирайки различни масови събития.", "date": "2018.07.29", "title": "Парламентарни избори в Камбоджа - фарс или демокрация?"}
{"url": "https://www.actualno.com/europe/polsha-shte-spasjava-ikonomikata-si-s-filipinski-rabotnici-news_687307.html", "text": "       \"Надяваме се, че през есента ще можем да подпишем предварително споразумение с филипинските власти\", заяви заместник-министърът на труда и отбеляза, че и Полша и Филипините са римокатолически страни и така споделят много културни ценности.   Полша се стреми да привлече квалифицирани работници по-специално в информационните технологии, медицината и строителството, припомня БГНЕС.\r\nСпоред прогнозите на анализатори до 2030 г. Полша ще има по-малко от четири милиона работници, отчасти в резултат на продължаващото емигриране на собствената си работна сила в други страни от ЕС и отчасти поради ниската раждаемост.    Досега Полша разчиташе на съседна Украйна, за да запълни празнината, като вече има милион украинци в страната, а през следващите няколко години се очакват още 300 000.   Филипините са основен износител на работна ръка, с милиони служители в различни сфери на труда в други страни, като ежегодно изпращат милиарди долари вкъщи, жизненоважни за икономиката на страната.", "date": "2018.07.29", "title": "Полша ще спасява икономиката си с филипински работници"}
{"url": "https://www.actualno.com/politics/biser-petkov-oshte-nad-100-mln-lv-trjabvat-za-horata-s-uvrejdanija-news_687313.html", "text": "       „Подкрепата за тези хора - сумарно, която ще получават като социална инвалидна пенсия, на която те имат право и получават от държавното обществено осигуряване, и тази месечна финансова помощ да е 100 процента от линията на бедност. Като допълнително те получават и добавка за чужда помощ, допълнително имат право и на така наречената „асистентска услуга“.   В момента от бюджета за хората с увреждания се заделят над 2 милиарда лева, като само за инвалидни пенсии се изплащат 1.7 милиарда лева. Предстои изготвянето на финансова оценка на законопроекта, която ще се съгласува и с финансовото министерство, допълни Бисер Петков.\r\n„Въпросът е, че трябва кабинетът да има убеждението, че по този начин не решава съществените проблеми на хората с увреждания, защото не бива да се получава това, както стана, след като се увеличи финансовата подкрепа за семействата на деца с увреждания, за което се даде една немалка сума, а се оказа, че проблемите не са решени и майките излязоха на протест“. Майките на деца с увреждания излизат утре на национален протест с искане за законови промени, които да гарантират достоен живот на децата им.    ", "date": "2018.07.29", "title": "Бисер Петков: Още над 100 млн. лв. трябват за хората с увреждания"}
{"url": "https://www.actualno.com/sofia/pritejateli-na-vespa-ot-cjal-svjat-se-sybirat-v-koprivshtica-news_687314.html", "text": "       „Всички по-големи държави организират веднъж годишно такива срещи, на които събират своите последователи, членове и фенове на „Веспа“. На тях, освен местните, отиват и хора от околните държави. Тази година ние организираме за първи път такова международно събиране. Очакваме гости от Румъния, Сърбия, Македония“, разказа Нинов и добави, че Копривщица неслучайно е избрана за домакин на срещата.   „Тя се намира в сърцето на България, сгушена е в Балкана и е изцяло исторически град. На 1 септември сборният ни пункт ще е в самия център, на площада. От там ще направим парадна обиколка на града, а след това ще се проведе майсторско каране на полигон в местността „Св. Димитър“, който се намира над Копривщица“, добави председателят на българския клуб.\r\nРуслан Нинов каза, че в гаража си има четири модела на марката, но никога няма да забрави първата си среща с нея през 2007 година.    „Карам скутер от 10 годишен. Минал съм през „Хонда“ и „Ямаха“. След като ги продадох, през 2007 г. се срещнах с първата ми „Веспа“ и оттогава сме неразделни. Това е диагноза и усещане. Влюбване бих казал. След нея имам още няколко модела, но пазя първата, защото тя е като първата любов – помни се завинаги. Оттогава съм във Веспа обществото и го развивам в България“, обясни Нинов.   Той поясни, че карането на „Веспа“ мотоциклет е начин на живот и всички, над 110 клубни членове, между които и много дами, споделят това негово виждане.\r\n„Имаме клуб, основан през 2014 г. Аз се водя председател като зад мен стоят много запалени хора, които помагат в развитието на нашето хоби. Събираме се, караме заедно, обменяме опит, обменяме части за по-старите модели, помагаме си и сме задружни. Това е мисията ни“, разкрива още той пред БГНЕС.    Нинов е убеден, че тази марка скутери е уникална сама по себе си и няма аналог. Той подчерта, че само за последните три месеца са продадени 65 мотоциклета. Председателят обясни, че на италиански „Веспа“ означава „оса“ и със задоволство отбеляза, че колкото и да се модернизират моделите формата, която отличава марката от всички останали мотопеди и мотоциклети не се променя. Няма две мнения и по отношение на това, че придвижването с мотоциклет в града е най-бързият, практичен, икономичен и екологичен начин, убеден е Нинов.   „Моторите са по-тихи, по-икономични, същевременно и не замърсяват много. Последните модели са свързани изцяло с екологичните изисквания и те почти не замърсяват. Най-новите модели дори са евро 4. Ще ви разкрия, че догодина се очаква да излезе и първият електрически скутер на марката „Веспа електрик“. Той беше представен миналата година, но едва догодина ще излезе на пазара“, добави още той.\r\nРуслан коментира, че се забелязва и промяна в културата на шофиране на българина.\r\n„В България вече има доста мотоциклети и мотопеди и вече се изгражда такава култура на шофиране и придвижване в градската среда, тъй като досега това не беше така. С идването на повече мотоциклети и мотори хората с автомобили свикват да пазят хората с мотори и обратното хората с мотори трябва да пазят себе си и околните, и да не правят нарушения“, отбеляза председателят на клуба на марката у нас.", "date": "2018.07.29", "title": "Притежатели на \"Веспа\" от цял свят се събират в Копривщица"}
{"url": "https://www.actualno.com/politics/valeri-simeonov-zagovori-za-preodoljavane-na-razlichijata-mejdu-patriotite-news_687337.html", "text": "       \"Най-доброто за България в момента е осигуряването на политическа стабилност\", заяви вицепремиерът Валери Симеонов.   \"Особено в един период, когато всичко наоколо се тресе, всичко се променя… Под въпрос е даже съществуването на ЕС, така че нищо по-добро не можем да дадем на своята родина, освен стабилност. В името на тази стабилност се разбрахме да потушаваме нашите различия\".\r\n\"На първо място трябва да е законът\", коментира вицепремиерът във връзка с проверките, които е предприел за шума по Черноморието.    \"Това не е лична битка, това е битка за спазването на закона. Всичко, свързано с нарушаването на законите и гоненето на някакви лични лобистки интереси - това е в ущърб на държавата\".   Валери Симеонов бе категоричен, че контролът ще бъде още по-засилен, а санкциите още по-големи.", "date": "2018.07.29", "title": "Валери Симеонов заговори за преодоляване на различията между \"Патриотите\""}
{"url": "https://www.actualno.com/asia/raste-brojat-na-jertvite-na-indonezijskija-ostrov-lombok-news_687334.html", "text": "       По данни на местните власти, 40 души за получили различни наранявания, най-вече от падащи предмети и откъртена при труса мазилка.   Щетите са огромни – хиляди къщи са или негодни за живеене, или са изцяло разрушени, съобщава БГНЕС.\r\nМестните власти обявиха извънредно положение. Районът бе разтърсен от най-малко 120 вторични труса, като най-силният е бил с магнитуд от 5,7 по Рихтер, съобщи Индонезийската метеорологична служба.    ", "date": "2018.07.29", "title": "Расте броят на жертвите на индонезийския остров Ломбок"}
{"url": "https://www.actualno.com/plovdiv/svetovna-sedmica-na-kyrmeneto-v-plovdiv-news_687317.html", "text": "       На 3 август програмата, посветена на Световната седмица на кърменето, продължава в Центъра по репродуктивно здраве „Д-р Васил Даскалов“, където в 11.00 часа присъстващите ще получат ценни акушерски консултации от акушерките Ина Сарова и Благовеста Костова, свързани с кърменето.   На 4 август, за времето от 10.00 до 11.00 часа, в Цар Симеоновата градина ще се състои среща с бременни, родилки и кърмещи майки, като те ще получат безплатни консултации по кърмене от акушерки. Срещата ще се проведе с подкрепата и участието на пловдивската група на бебеносещите майки. На 8 август програмата, посветена на Световната седмица на кърменето, ще завърши с лекция на тема \"Най-важното за кърменето или как да имаме успешно и ефективно кърмене\". Събитието ще започне в 13.00 часа в заседателната зала на АГ клиниката в УМБАЛ „Св. Георги“ в Пловдив.", "date": "2018.07.29", "title": "Световна седмица на кърменето в Пловдив"}
{"url": "https://www.actualno.com/balkani/ubiecyt-ot-belgrad-izbjagal-s-avtobus-na-gradskija-transport-news_687345.html", "text": "       Според свидетели, убиецът след стрелбата е избягал с автобусна градски транспорт, предава ИА\"Фокус\".\r\n„Нападателят избяга на автобусна спирка и се качи на автобус“, твърдят жителите на улица „Антифашистката борба“ в кв. „Нови Белград“, където е извършено престъплението.   По време на нападението е бил ранен синът на Огнянович – 26-годишният Петър. Очевидци твърдят, че бащата е издъхнал в ръцете на сина си.    „Когато излязох, видях Петър да седи и да държи баща си в прегръдките си. Той повтаряше „татко, татко“. Полицията и лекарите дойдоха бързо, но те само потвърдиха смъртта“, заяви очевидец пред сръбските медии.\r\nСъседите са чули няколко изстрела. Синът на Огнянович, Петър, е ранен в дясната ръка.", "date": "2018.07.29", "title": "Убиецът от Белград избягал с автобус на градския транспорт"}
{"url": "https://www.actualno.com/society/fandykova-sobstvenikyt-shte-vyzstanovi-carskite-konushni-v-avtentichnija-im-vid-news_687338.html", "text": "       Столична община с приетия през 2015 г. Подробен устройствен план за местност „Център - Зона А” запазва сградите на Царските конюшни.  При изработването на плана Столична община установява, че сградите притежават високи исторически качества и въпреки, че нямат статут на паметник на културата, с плана е предвидено запазването им.   В специфичните правила и норми, които са неразделна част от плана, е записано, че „в кв. 532 не се допуска пристрояване, надстрояване и ново строителство”. Единствено допустими са дейности по консервация и реставрация на сградите в комплекса. Това е и причината главният архитект на Столична община през май 2017 г. да откаже издаването на виза за високо строителство, поискано от собственика.\r\nПрез февруари тази година кметът на София е поискала от Министерство на културата сградите на Царските конюшни да бъдат обявени за паметник на културата с най-високата степен на защита „от национално значение”.  Със същото писмо е поискан статут и за къща на ул. „Хан Крум”, както и възстановяване на свален статут на още три сгради - на ул. „Шести септември”, на бул. „Васил Левски” и на бул. „Цариградско шосе”.    ", "date": "2018.07.29", "title": "Фандъкова: Собственикът ще възстанови \"Царските конюшни\" в автентичния им вид"}
{"url": "https://www.actualno.com/blagoevgrad/novi-i-remontirani-sportni-ploshtadki-za-septemvri-v-blagoevgrad-news_687319.html", "text": "       „Освен това ще бъде изградено и ново спортно игрище в двора на СУИЧЕ „Свети Климент Охридски“. На място ще бъде поставена изкуствена трева за спортни терени, ще бъдат монтирани футболни врати с мрежа и ще бъде изградено осветление на самото игрище“, каза още Еремиев. Основно ще бъдат ремонтирани спортните площадки в XI ОУ „Христо Ботев“, IX ОУ „Пейо Яворов“, ЕГ „Акад. Л. Стоянов“ и ПМГ „Акад. С. Корольов“ и V СУ „Георги Измирлиев“. VII СУ „Кузман Шапкарев“ пък ще посрещне учениците с обновен физкултурен салон.   Част от средствата, чрез които се извършват дейностите, са от общинския бюджет, а друга част са отпуснати от държавата.", "date": "2018.07.29", "title": "Нови и ремонтирани спортни площадки за септември в Благоевград"}
{"url": "https://www.actualno.com/curious/29-uli-mejdunaroden-den-na-tigyra-news_687310.html", "text": "       Бракониерството, причинило масовото изчезване на тигрите от Амур през 90-те години, престана да бъде основната заплаха за тигрите. Това бе разяснено за ТАСС от директора на програмата по съхранение на биоразнообразието в света на дивата природа „WWF World“ Владимир Кревер в навечерието на Международния ден на тигрите.   \"Може с увереност да се каже, че популацията на тигрите продължава да расте. Ние постепенно излизаме от кризата с бракониерството от края на 90-те до началото на 2000-та година. Основният проблем за популацията сега е обезлесяването на горите - естественото местообитание на тези хищници \", каза той, цитиран от БГНЕС.\r\nПовод за безпокойство има – според данни на Министерството на природните ресурси, в целия свят през последните сто години броят на тигрите от всякакъв вид е намалял с 97% - от 100 000 до 3 900 ... Въпреки това, съвместните усилия на страните все още дават плод: броят на тигрите в дивата природа се е увеличил от 3 200 през 2010 г. до почти 3 900 през 2015 г.    Нараства и популацията на амурските тигри. Според последното изследване, проведено през 2015 г., броят им се е увеличил с около 90 екземпляра. \"Днес в Русия живеят до 540 амурски тигри, с, в сравнение с предходния отчетен брой през 2005 г. от 450, съобщават от пресслужбата на Министерството на околната среда.   Съгласно действащото законодателството на Русия, за убийството на този хищник наказанието е лишаване от свобода за срок от 5 до 7 години, с глоба в размер до 2 млн. рубли.", "date": "2018.07.29", "title": "29 юли - международен ден на тигъра"}
{"url": "https://www.actualno.com/velikotarnovo/proekt-za-cjalostna-restavracija-na-krepostta-rjahovec-podgotvjat-v-gorna-orjahovica-news_687288.html", "text": "       „Освен плана, ние имаме и предложение – да се включи в проекта и изграждането на археологически център. Аз съм участвал в такъв проект в Сърбия, който мисля, че до момента е единственият в Централна и Южна Европа, така че се надявам с малки стъпки да успеем ако не да дублираме този голям изследователски ученически център, който познавам лично, то поне да създадем начало за нещо подобно и в България“, обясни Илиян Петракиев.   Той обобщи и,че ако проектът на Община Горна Оряховица успее, той ще спомогне за развитието на туризма не само в железничарския град, но и в целия регион.", "date": "2018.07.29", "title": "Проект за цялостна реставрация на крепостта \"Ряховец\" подготвят в Горна Оряховица"}
{"url": "https://www.actualno.com/velikotarnovo/veliko-tyrnovo-shte-e-s-nov-centyr-po-italianski-proekt-news_687329.html", "text": "       От 2019 г. започва реализацията на мащабния проект - поетапното създаване на нов градски център на старопрестолния град върху територия от 160 000 квадратни метра.   \"Проведохме международен архитектурен конкурс, за да бъде Велико Търново с най-добрия облик в бъдеще, за да има новата централна част красива пешеходна зона, много зелени площи, паркове, паркинги, спортни зони, музеи и да се вписва с културно-историческото наследство\", посочи кметът Даниел Панов.\r\nОбщо 62 разработки участваха в международната надпревара. На второ място, журито с председател проф. Георгий Станишев класира проекта на арх. Диего Терна (Италия), а на трето - разработката на \"Стивън Джордж Интернешънъл\" ООД - България.    Още пет проекта са получили поощрителни награди - те са на архитектурни екипи от Полша, Испания, Турция и България.   Задължително условие е било разработките да съчетават както градоустройствено решение за целия терен, така и проект за първата сграда – експозиционен и конгресен център, който ще се простира върху 6000 кв. метра площ.\r\nС решението за сградата от спечелилия първо място идеен проект предстои кандидатстване по ОП \"Региони в растеж\" за изграждане на експозиционния център и прилежащата инфраструктура през 2019 г. Самото инвестиционно намерение е част от одобрената програма на общината по приоритетната ос за градска среда.    Всички 62 проекта ще бъдат подредени в изложба, съобщава БТА. Така великотърновци ще могат да се запознаят с идеите за градоустройствено планиране на новия център, за които ще има и обществено обсъждане. На базата на резултатите от него ще бъде изготвено техническо задание за изготвяне на нов подробен устройствен план за целия терен, уточниха от общината.   ", "date": "2018.07.29", "title": "Велико Търново ще е с нов център по италиански проект"}
{"url": "https://www.actualno.com/europe/ministrite-na-zemedelieto-ot-g-20-se-bezpokojat-ot-protekcionizma-news_687330.html", "text": "       На срещата си в Буенос Айрес земеделските министри излязоха със съвместна декларация, в която изразяват ангажимент да не приемат „ненужни пречки“ за търговията, потвърждавайки своите права и задължения според спаразуменията на Организацията. Земеделският министър на Аржентина Луис Мигел Ечевере заяви след срещата:   \"Винаги ще има противоречия. Това, което ни различава отпреди, е начинът, по който се справяме с тях. Независимо от всички новини около събитието, ние взехме единодушно решение. А след срещата всички държави имаха двустранни срещи, опитвайки се да открият общи интереси.\"\r\nСрещата се състоя на фона на нарастващо търговско напрежение на селскостопанските пазари. Китай и други търговски партньори на САЩ въведоха ответни мита за американските фермери, след като администрацията на президента Доналд Тръмп наложи мита за китайски стоки, както и за стомана и алуминий от Европейския съюз, Канада и Мексико.    ", "date": "2018.07.29", "title": "Министрите на земеделието от Г-20 се безпокоят от протекционизма"}
{"url": "https://www.actualno.com/europe/identificiaha-ostanki-na-skior-izcheznal-v-alpite-predi-60-godini-news_687377.html", "text": "       През 2005 година на височина от 3000 метра край Валтурнанш, в долината Аоста, разположена до швейцарската граница със Северна Италия, бяха открити човешки останки и скиорска екипировка.   Според разследващите останките принадлежат на мъж, висок 175 см, на възраст около 30 години, който по всяка вероятност е починал през пролетта. Сред екипировката бяха открити и чифт очила, часовник и парчета от риза с инициали.\r\nСлед като прочела за откритието в социалните мрежи французойката Емма Насем съобщила, че описанието много прилича на това на нейния чичо – Хенри ле Ман, роден през 1919, който изчезнал докато карал ски под връх Матернхорн през 1954 година. След направени ДНК тестове самоличността на изчезналия била потвърдена.    ", "date": "2018.07.29", "title": "Идентифициаха останки на скиор, изчезнал в Алпите преди 60 години"}
{"url": "https://www.actualno.com/balkani/zastreljaha-advokata-na-miloshevich-i-na-zemunskija-klan-news_687290.html", "text": "       Покушението е извършено в 19:30 часа местно време на улица „Антифашистка борба“. 57-годишният адвокат е бил убит, докато заедно със сина си се е отправял към вратата на дома си.   Полицията е отцепила мястото на инцидента. Налице е интензивно издирване на убиеца на адвоката. Очевидец твърди, че след изстрелите е видял мъж, облечен в черно, с каскет на главата да бяга от местопрестъплението.\r\nОгнянович е бил адвокат на Лука Бойович, лидерът на \"Земунския клан\", както и на членовете на неговото семейство, а също така е и един от защитниците на Слободан Милошевич пред Хагския трибунал и на съпругата му Мира Маркович.    Предвид естеството на занимание на Бойович, се спряга версията, че случаят е свързан с войната на престъпни кланове, участващи в трафика на наркотици.   ", "date": "2018.07.29", "title": "Застреляха адвоката на Милошевич и на \"Земунския клан\""}
{"url": "https://www.actualno.com/razgrad/300-systezateli-ot-5-dyrjavi-shte-bjagat-v-maratona-kraj-razgrad-news_687294.html", "text": "       Първият старт на маратона е в 7.00 часа - за дуатлонците и колоездачите. В 14.30 часа започва награждаването на най-бързите мъже и жени състезатели в отделните дисциплини.   ", "date": "2018.07.29", "title": "300 състезатели от 5 държави ще бягат в маратона край Разград "}
{"url": "https://www.actualno.com/asia/tajfun-rani-16-dushi-i-prichini-otmjana-na-nad-140-poleta-v-japonija-news_687292.html", "text": "       Няколко души са пострадали в резултат на силна вълна, ударила поток от автомобили, движещи се по крайбрежната магистрала в град Одавара. Щети са нанесени на около 15 автомобила, съобщава БГНЕС.\r\nТайфунът доведе също до отмяна на повече от 140 вътрешни полета. Движението на влаковете по редица железопътни направления също е ограничено. Поради прекъсване на електрозахранването без светлина са останали около 8 000 домове в префектурите Киото, Осака и Нара.\r\nСега \"Джондари\" се движи със скорост 35 км/ч на територията на Япония в западна посока. Според Националната метеорологична служба на страната скоростта на вятъра в централната част на тропическата буря е 25 м/сек с пориви по-големи от 35 м/сек. Съобщава се, че в западната и централната част на страната се очакват валежи до 250 мм през следващите 24 часа.    ", "date": "2018.07.29", "title": "Тайфун рани 16 души и причини отмяна на над 140 полета в Япония"}
{"url": "https://www.actualno.com/crime/prostreljaha-ohranitel-v-plovdiv-news_687320.html", "text": "       Неизвестен е стрелял по него, докато е слизал от автомобила си пред дома му. Полицията е отцепила района на стрелбата.   В момента пострадалият е в болница без опасност за живота. Престъплението се разследва от Трето РПУ Пловдив.\r\nРаненият е криминално проявен.       ", "date": "2018.07.29", "title": "Простреляха охранител в Пловдив"}
{"url": "https://www.actualno.com/asia/rusija-turcija-germanija-i-francija-shte-se-sreshtat-zaradi-sirija-news_687300.html", "text": "       „Срещата на високо равнище между Турция, Русия, Германия и Франция ще се проведе на 7 септември в Истанбул. Ще помислим какво може да предприемем и ще обсъдим регионалните проблеми“, заяви президентът.   Същевременно президентът на Турция заяви, че Турция планира да се обърне към международен арбитраж, ако САЩ блокират доставките на изтребителите Ф-35, предава ИА \"Фокус\".\r\nСъщо така той отбеляза, че въпреки заплахите на Вашингтон да въведат санкции срещу Турция, Анкара няма намерение да предава на САЩ американския пастор Андрю Брунсън, задържан за връзки с организации, смятани че стоят за опита за преврат в Турция през 2016 г.    ", "date": "2018.07.29", "title": "Русия, Турция, Германия и Франция ще се срещат заради Сирия"}
{"url": "https://www.actualno.com/europe/liberalite-v-germanija-iskat-da-namaljat-mandata-na-merkel-news_687303.html", "text": "       Според изданието, Линднер обосновава позицията си с факта, че именно в периода на канцлерството на Ангела Меркел, която встъпи в длъжност през 2005 г., е започнал да се наблюдава политически застой.   \"Всички предишни ръководители на правителството са били по-прогресивни от г-жа Меркел. Това е свързано с продължителността на престоя й на власт\", заяви ръководителят на СДПГ.\r\nПрез цялата история на Германия, само три от осем канцлера са заемали поста в продължение на повече от десет години: Конрад Аденауер (1949-1963), Хелмут Кол (1982-1998) и Ангела Меркел (2005 - до момента.).    Съгласно действащото законодателството на Германия федералния канцлер се избира от Бундестага (германския парламент) за период от 4 години неограничен брой пъти.   ", "date": "2018.07.29", "title": "Либералите в Германия искат да намалят мандата на Меркел"}
{"url": "https://www.actualno.com/asia/turcija-shte-sezira-mejdunarodnija-arbitraj-ako-sasht-ne-dostavjat-f-35-news_687298.html", "text": "       \"Сега те започнаха да ни заплашват и ако не ги доставят, ще се обърнем към Международния арбитражен съд\", излъчи думите на президента телевизионния канал „Хабер Тюрк“. Ердоган подчерта, че Турция \"може да разгледа различни алтернативи\" за придобиването на Ф-35.   Президентът отбеляза, че Анкара винаги е \"преследвала добри намерения\", а Вашингтон \"никога не е отговарял на тях с реципрочност\". \"Ние продължаваме да живеем търпеливо и ще правим това и в бъдеще, но не забравяйте, че не живеем в алтернативна реалност\", добави Ердоган.\r\nСъединените щати могат да загубят своя \"искрен\" съюзник, ако Вашингтон не промени отношението си към Анкара, съобщи ТАСС, цитирайки президента Реджеп Тайип Ердоган. Повод за думите му стана случая с американския пастор Андрю Брансън.    \"Турция няма да отстъпи под заплахата за санкции. Официалните коментари на САЩ по този въпрос са \"психологическа война“, каза Ердоган.   Говорителят на Белия дом Хоган Гидли каза на 26 юли, че Съединените щати ще наложат санкции на Турция, ако Брънсън не бъде освободен. Тръмп заяви, че очаква завръщането на пастора в САЩ и заплаши Турция със санкции, ако това не се случи. Подобна позиция изрази и вицепрезидентът Майкъл Пенс.\r\nРъководителят на турското външно министерство по време на телефонен разговор с държавния секретар на САЩ Майкъл Помпео заяви в петък, че Турция \"няма да се пречупи пред каквито и да било заплахи и върховенството на закона се прилага за всички без изключение.\"    ", "date": "2018.07.29", "title": "Турция ще сезира международния арбитраж, ако САЩ не доставят Ф-35 "}
{"url": "https://www.actualno.com/varna/nakazanija-za-shum-sled-proverki-na-zavedenija-kraj-varna-news_687289.html", "text": "       Инспекциите са били във връзка със спазване изискванията в Закона за защита от шума в околната среда, относно недопускане на озвучаване на откритите части на обектите в периода от 23.00 до 7.00 часа. Десетте проверени заведения са били на крайбрежната алея в курорта „Св. Св. Константин и Елена“.   Един от обектите не е работил по време на проверките, а в други пет не са констатирани нередности. През отчетния период в отдел „Държавен здравен контрол“ са постъпили една жалба и четири сигнала, като по всичките е започната процедура по проверка и отговор.\r\nИзвършена е и една съвместна проверка с представители на Министерството на туризма и Комисията за защита на потребителите в хотелски комплекс в „Златни пясъци“, но няма констатирани нарушения.    ", "date": "2018.07.29", "title": "Наказания за шум след проверки на заведения край Варна"}
{"url": "https://www.actualno.com/america/tri-jertvi-na-strelba-v-nu-orliyns-news_687321.html", "text": "       Полицията издирва двама нападатели. Според свидетели двама мъже открили безразборна стрелба, без да подбират жертвите си, след което избягали в неизвестна посока, съобщава БГНЕС.   От полицията съобщиха, че на междущатска магистрала край Ню Орлиънс е открита и простреляна жена, но не е ясно дали двата инцидента са свързани.", "date": "2018.07.29", "title": "Три жертви на стрелба в Ню Орлиънс"}
{"url": "https://www.actualno.com/society/prognoza-za-vremeto-29-uli-nedelja-news_687284.html", "text": "       По Черноморието ще има превалявания от дъжд, след обяд и до полунощ, придружени с гръмотевици. Вятърът ще е слаб, от север, североизток. Максимални температури: 28°-29°. Температурата на морската вода е 25°-27°. Вълнението на морето ще бъде 1-2 бала.   В планините преди обяд ще преобладава слънчево време. В следобедните часове ще се развива купесто-дъждовна облачност, ще има краткотрайни валежи с гръмотевици. Ще духа слаб север-северозападен вятър. Максимална температура на височина 1200 метра около 21°, на 2000 метра – около 16°.\r\nИ през последните дни на месеца на места, главно след обяд и до полунощ, ще има краткотрайни, в отделни райони интензивни валежи, придружени и с гръмотевици, възможни са и градушки. Вероятността за значителни количества намалява, но все пак на изолирани места са възможни такива. Преди обяд ще има и слънчеви часове. Температурите ще останат малко по-ниски от обичайните за периода - преобладаващите максимални ще са между 27° и 32°. В началото на август преваляванията ще намалеят, ще има повече слънчеви часове.    ", "date": "2018.07.29", "title": " Прогноза за времето - 29 юли (неделя)  "}
{"url": "https://www.actualno.com/europe/rejtingyt-na-bloka-na-merkel-naj-nisyk-za-12-godini-news_687297.html", "text": "       Според данните, оповестени от ТАСС, рейтингът на блока е намалял с 1% в сравнение с миналата седмица. Ако изборите за Бундестаг бяха сега, 18% от гласоподавателите ще гласуват за социалдемократите. Третото място се заема от дясната популистка партия Алтернатива за Германия. Според изследването рейтингът му в сравнение с миналата седмица не се е променил и е 15%.   Изследването е проведено от 19 до 25 юли сред около 2 000 граждани на Германия, уточняват от БГНЕС. Меркел е канцлер на Германия от 2005 г. насам.", "date": "2018.07.29", "title": "Рейтингът на \"Блока\" на Меркел най-нисък за 12 години "}
{"url": "https://www.actualno.com/chronicles/astronomi-objavjavat-otkrivaneto-na-planetata-djudje-erida-v-slynchevata-sistema-news_686834.html", "text": "       Първоначално тялото е наречено 2003 UB313. По-късно се тиражират различни съобщения, че то е наречено „Зина“ или „Лила“; но и двете наименования са използвани неофициално от откривателите, като нито едно от тях не е предложено пред МАС. Поради раздора, който откриването на тялото внася в астрономическата общност по отношение на дефиницията за планета, то е наречено на древногръцката богиня на раздора Ерида.   По своя размер Ерида е деветият най-голям обект, директно орбитиращ около Слънцето и 16-ят въобще, защото някои спътници на Юпитер и Сатурн са по-големи. Към днешна дата размерът й е 2326±12 km в диаметър.\r\nПо маса Ерида е около 0,27% от масата на Земята и с около 27% повече от Плутон, въпреки по-малкия си размер, защото има по-висока плътност.    Досега край Ерида е открит един естествен спътник - Дисномия.   Първоначалните наблюдения показват наличието на лед от метан на повърхността на обекта. Това прави 2003 UB313 по-подобен на Плутон, отколкото откритите преди това големи планетоиди по периферията на Слънчевата система.     ", "date": "2018.07.29", "title": "Астрономи обявяват откриването на планетата джудже Ерида в Слънчевата система"}
{"url": "https://www.actualno.com/asenovgrad/myrtva-riba-e-otkrita-v-rekata-kraj-selo-bachkovo-news_687305.html", "text": "       Засегнатият участък от река Чепеларска ще бъде обходен от експерти, които ще целят установяне причините за замърсяването. Ще бъдат взети проби от водата, които ще бъдат изследвани. Когато са готови, резултатите от анализа ще бъдат оповестени от РИОСВ-Пловдив.   Специалната комисия, която ще извърши проверката, е съставна от експерти на пловдивската институцията, Басейнова дирекция \"Източнобеломорски район\" и Регионалната лаборатория към Изпълнителната агенция по околна среда. Екипът е сформиран веднага, след като е била получена информация за замърсяването на реката край село Бачково.", "date": "2018.07.29", "title": "Мъртва риба е открита в реката край село Бачково"}
{"url": "https://www.actualno.com/showbusiness/piyrs-brosnan-stava-hudojnik-news_687295.html", "text": "       55-годишният актьор обича да рисува и смята, че си струва да имаш такова хоби.   Сега той обмисля да представи в публичното пространство повечето от творбите си, съобшава БГНЕС.\r\n„Допада ми да се самоопределям като художник, който умело се справя с цветовете, макар че съм много ниско в йерархията спрямо онези, които наистина знаят какво да правят с тях. Искам да направя опит да създам нещо, което е красиво и е радост за окото. Изкуството е много важна част от живота ми. Надявам се изложбата ми да бъде готова в края на тази или в началото на следващата година“, каза бившият агент 007.    ", "date": "2018.07.29", "title": "Пиърс Броснан става художник "}
{"url": "https://www.actualno.com/celebrate/sv-mychenik-kalinik-news_686829.html", "text": "       - Ето чужденецът Калиник, който учи хората да не принасят жертви на боговете и да не им се покланят. Вече е прелъстил мнозина.\r\nКато погледнал с ярост светеца, князът започнал да го разпитва гневно:\r\n- Как се осмели ти, безумецо, като си пришълец, да развращаваш народа, учейки го да остави боговете, които са сътворили света и които почита царят, всички власти и цялата вселена? Нима не знаеш тяхното могъщество?    Светецът кротко му отговорил:\r\n- Аз съм Христов раб. Като виждам как хората вървят към погибел, страдам със сърцето си за тях и колкото мога, старая се с доброто учение да ги обърна от тъмнината към светлината и от погибелта към спасението. Понеже в нашите книги е написано: “...който е обърнал грешник от лъжливия му път, ще спаси една душа от смърт и ще покрие много грехове\" (Иак. 5:20). Бих искал и теб да приведа към светлината от задържащото те бесовско помрачение и да те наставя в истинския път.\r\nКато се изпълнил с гняв, князът казал:    - Нима ти мислиш и искаш да се отвърна от боговете, и като послушам безумните ти думи, да предпочета горчивата смърт пред блажения живот? Не, никога! Напротив, аз ще те убедя да се поклониш на нашите богове, понеже ще те предам на люти мъчения и тогава ще видя дали ще дойде твоят Бог да те избави от моята власт. Няма да пощадя тялото ти, докато не познаеш силата и властта на боговете и не им принесеш жертва.\r\nСветецът мъжествено отговорил на Сакердон:\r\n- Всяко мъчение заради моя Господ е толкова желано за мене, колкото храната за гладния. Затова не се бави и не губи време за заплахи, а започни на дело мъчителството си. Ето тялото ми - то е готово за мъки. В душата ми е Сам моят Бог, Който ще приготви спасение за мене, а за тебе - погибел.\r\nРазгневен още повече, князът казал:\r\n- Нещастнико! Как смееш да ми досаждаш с такива думи! Кълна се в боговете, че няма да те помилвам, но ще остържа тялото ти до костите, ще измислям всякакви мъчения за тебе, докато не погинеш с люта смърт.   Светецът отвърнал:\r\n- Най-мръсен от всички нечестивци! Докога напразно ще губиш време в яростта си и няма да пристъпиш към дело. Предай ме на мъчения и познай мъжеството и великодушието на Христовия подвижник, който очаква победен венец от своя Спасител.\r\nТогава мъчителят наредил да съблекат мъченика и да го бият с волски жили. Дълго го били, а глашатаят викал:\r\n- Калиник, познай боговете и ги призови, и те ще те избавят от мъките!\r\nНо светият мъченик се смеел над мъчителя и мъките, и високо говорел:\r\n- Ти ме заплашваше с големи мъчения, а ми налагаш най-слабите мъки. Нанеси ми повече рани, предай ме на по-люто мъчение, понеже аз не се боя от огъня и не се ужасявам от меча, смея се над смъртта, тъй като очаквам от моя Бог вечен живот. Тогава князът заповядал да повесят страдалеца на дърво и да стържат тялото му с железни остриета. Така остъргали плътта му до костите.\r\nНо светецът продължавал да се смее над мъчението, като че на мъки било подхвърлено не неговото, а чуждо тяло, и казвал на княза:\r\n- Заповядай още по-силно да ме стържат, понеже, колкото повече стържеш тялото ми, толкова повече се насища душата ми: на мен ми помага Христос. Укрепяван от Неговата благодат, аз не усещам болка от мъченията.\r\nСлед това мъчителят наредил да свалят от дървото Христовия страдалец, да го обуят в железни ботуши с остри гвоздеи отвътре, да го закарат в град Гангри, отстоящ на седемдесет поприща от Анкира, и там да го изгорят. Той решил така, тъй като в този град Калиник обърнал твърде много хора към Христа. Мислел, че като видят мъченическия край на Калиник, тези новообърнати ще се ужасят и ще се върнат в предишната вяра. И така, разяреният княз предал Христовия воин в ръцете на своите жестоки войници и им дал заповед: да яздят на бързи коне, а мъченика да гонят пред себе си, принуждавайки го с побои да върви по-бързо. Обут в железни ботуши с гвоздеи, мъченикът ходел, сякаш че не усещал болка, и пеел Давидовия псалом:   “- Твърдо се уповавах на Господа, и Той се наклони към мене и чу моите вопли; извлече ме от страшен ров, от тинесто блато, постави на камък нозете ми и утвърди стъпките ми\" (Пс. 39:2-3).\r\nТака той вървял по определения път пред конниците без всякаква принуда. Когато минали шестдесет поприща и дошли на мястото, наречено Матрика, от силния слънчев пек воините започнали да се измъчват от силна жажда. Било месец юли. Никъде нямало вода по пътя, така че и самите воини, и конете им едва дишали. Тогава те завикали към светеца със сълзи:\r\n- Рабе на истинския Бог, помилуй ни, отчаяните в живота си, помоли твоя Бог да ни даде вода, за да не умрем. Чували сме, че твоят Бог е всемогъщ. Забрави, че ти причинихме страдание: не по наша воля, а по нареждане на княза те мъчехме.\r\nКато видял, че умират от жажда, свети Калиник се смилил над тях и като желаел да стори добро на враговете си, застанал до случилия се на пътя камък, вдигнал очи към небето и започнал да се моли:   - Владико на небето и земята, на морето и на всички твари! Ти в древност си напоил с вода от камък странстващите в пустинята Моисей и народа с него. Покажи и сега чудесата Си: нека по Твоята заповед от този камък да потече вода и да напои тези жадуващи, за да станат явни Твоите дела и на тези, които не Те познават, и да се прослави Твоето свято име.\r\nЕдвам завършил молитвата си, и от камъка веднага бликнал извор от жива вода. Всички пиели, утолявали жаждата си и високо викали:\r\n- Велик е християнският Бог и по-славен от всички!\r\nОттогава изворът не престанал да тече във вечна памет на Божието чудо, извършило се по молитвите на мъченика.   Като се разхладили достатъчно, воините и конете им преминали останалия път без затруднения и пристигнали в Гангри. Не им се искало да предадат на смърт своя благодетел Калиник, избавил ги от гибел по пътя. Но като се боели, че князът ще се разгневи и ще предаде на смърт самите тях, изпълнили заповедта му. Като разпалили пещта, поставили мъченика близо до самия пламък. А той, като се радвал и веселял, осенил себе си с кръстното знамение и започнал да се моли:\r\n- Отче небесни! Благодаря Ти, че ме удостои да умра за Твоето свято име. Приеми в мир духа ми и посрами Твоите врагове, всесилни Боже!\r\nС тези думи той влязъл в самата среда на пламтящия огън на пещта и като легнал, предал светата си душа в ръцете на Бога. Когато пещта угаснала, честното му тяло било намерено невредимо. Вярващите го взели и го погребали с подобаваща чест, като прославяли Отца, Сина и Светия Дух, Единия в Троица Бог. Да бъде на Него и от нас чест и слава, и винаги, и во веки веков. Амин.\r\n© Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.", "date": "2018.07.29", "title": "Св. мъченик Калиник"}
{"url": "https://www.actualno.com/crime/gorjaha-carskite-konushni-v-sofija-news_687301.html", "text": "       Няма пострадали хора, но пожарът е унищожил поне 2000 кв. м покривна конструкция. Огънят е пламнал към 3.30 ч. през нощта. Пожарът се е разгорял във вътрешността на сградите и от там е обхванал и покривите. \r\nКметът на район „Оборище“ уточни, че пожарът е обхванал сградите,  заключени в карето между „Дондуков“, „Панайот Волов“ и „Врабча“.\r\n„Сградите са две и са съединени на буквата „Г“. Покривите тотално са  изгорели. Притеснява ме сградата, която е откъм „П. Волов“, защото е в  близост до Първа английска гимназия. В понеделник започваме процедура по  известяване на собствениците да дойдат и да обезопасят сградите, да ги  преведат във вид, в който няма да са опасни. Сградите са в процес по  обявяване за паметници на културата в Министерството на културата. Все  още не знам докъде е стигнала процедурата“, заяви за БГНЕС кметът Цолов.     Спрян е токът и водата в карето около инцидента. Имало е опасност да бъде засегната сградата на Първа английска гимназия, но огънят не е стигнал до там. Очевидци коментират, че това най-вероятно е умишлен палеж.   8 екипа и 30 пожарникари са участвали в акцията по гасенето на пожара, съобщи Маринчо Маринов - дежурен смяна в ГД ПБЗН. Не изключва и версията палежът да е умишлен. Предстоят огледи и разследване. Целият покрив е изгорял напълно. Маринов потвърди, че пожарът е потушен и овладян, но все още има участъци, където тлее и се издига дим.    Кметът на район „Оборище” Васил Цолов каза, че няма опасност за околните сгради, има само за преминаващите по „Панайот Волов“, както и за наемателите, които са вътре в карето на конюшните. Там има заведение, магазин и каса на „Топлофикация“.\r\nОт дима се събужда Капка Николова, която живее в сградата срещу конюшните.\r\n„Събудих се някъде към 5 без нещо от дим и шум от пожарните, които обливаха сградата. Имаше високи пламъци, но овладени според мен. Веднага слязох долу. Беше отцепено карето. Обливаха и дърветата откъм училището, защото се появи вятър и пожарникарите се притесниха огънят да не се прехвърли върху сградата на училището“, разказа Николова.   Тя не изключи версията пожарът да е умишлен. Според нея е доста странно след проливния дъжд, който се изля над града да възникне такъв огън, тъй като не е паднал гръм, не е паднала светкавица, но подчерта, че това са само нейни догадки.\r\nКомплексът е бил използван за конюшни по времето на цар Фердинанд. Там в момента се помещава катедрата по приложни изкуства на Националната художествена академия.   В Софийски градски съд има наказателно дело, свързано с Царските конюшни. По него подсъдими са двама - Веселин Пенев, бивш областен управител на София и Юлия Димитрова-Цекова, лицензиран оценител. Пенев е предаден на съд за няколко престъпления. Едното обвинение е за сключена неизгодна сделка. Щетата е над 10 млн. лв. и е формирана от разликата между продажната цена и реалната пазарна стойност на имота. Другото обвинение е за умишлена безстопанственост, в резултат на което също са настъпили вредни последици и за областната администрация, и за българската държава. Т.нар. Царски конюшни, 7 декара и половина на пъпа на София - на 100 метра от паметника на Васил Левски, са били продадени за сумата от 658 870 лв. Тоест по 90 лв. на квадратен метър.\r\nНа 22 март lex.bg съобщи, че делото за продажбата на Царските конюшни, по което подсъдим е бившият областен управител на София Веселин Пенев, най-после може да започне по същество в Софийския градски съд (СГС). От сайта съобщиха, че това ще стане, след като определение на СГС, с което за втори път в последната година делото беше прекратено, е отменено от Софийския апелативен съд (САС). Въззивната инстанция е категорична, че обвиненията срещу Пенев и Юлия Димитрова-Цекова са ясни и не ограничават правото им на защита, както е приела съдия Снежина Колева от СГС.", "date": "2018.07.29", "title": "Горяха \"Царските конюшни\" в София"}
{"url": "https://www.actualno.com/america/pojarite-v-kalifornija-vzeha-jertvi-news_687304.html", "text": "       По-рано беше известно за двама загинали. Впоследствие медиите съобщиха за още трима загинали, включително две деца.   Според Ройтерс са загинали двама пожарникари, а поне още девет са в неизвестност.\r\nПовече от 38 000 души бяха евакуирани поради големия горски пожар, бушуващ от 23 юли.    Стихията обхвана над 320 квадратни метра площ, като през последния ден тя се увеличи с повече от 1,5 пъти. Над 3 400 пожарникари са ангажирани в борбата с огъня и около 20 хеликоптера. Пламъкът засега е локализиран само на 5%.   Пожарът, бушуващ в окръг Шаста вече е разрушил повече от 500 домове и обществени постройки и заплашва да унищожи още 5 000 сгради. Борбата със стихията се възпрепятства от сухото и горещо време, установили се в региона. Силните ветрове също не допринасят за гасене на огъня, но благодарение на тях огънят се отдалечава от населените места, включително градчето Рединг, където живеят около 90 000 души.\r\nКалифорнийският губернатор Джери Браун по-рано обяви бедствено положение в няколко окръга, между които Шаста и Ривърсайд.    Президентът на Съединените щати Доналд Тръмп издаде заповед да се предостави федерална помощ на властите в Калифорния заради горските пожари, които пометоха щата, съобщиха от пресслужбата на Белия дом за ТАСС, цитирани от БГНЕС.   ", "date": "2018.07.29", "title": "Пожарите в Калифорния взеха жертви"}
{"url": "https://www.actualno.com/america/akciite-na-facebook-spadnaha-s-20-za-den-no-veche-neshtata-sa-po-stabilni-news_687287.html", "text": "       Акциите на компанията паднаха на борсата с 20% в рамите на една сесия. Така лично Марк Зукърбърг загуби над 16 милиарда долара от състоянието си.   Инвеститорите отстъпиха, след като компанията обяви, че е достигнала пика си. Това се очакваше и след скандала с изтичането на лични данни.\r\nВъпреки този спад, в сравнение с началото на годината, акциите на Facebook са запазили стойността си, коментира БГНЕС.    Според финансови анализатори няколко десетки са българите у нас които притежават акции на компанията.   ", "date": "2018.07.29", "title": "Акциите на Facebook спаднаха с 20% за ден, но вече нещата са по-стабилни"}
{"url": "https://www.actualno.com/vraza/mizija-vyzlaga-prjako-speshni-remonti-za-nad-2-mln-lv-sled-navodnenieto-news_687323.html", "text": "       Три улици ще бъдат обект на интервенция - \"Петко Банков\", \"Георги Димитров\" и \"Лазар Драйчев\".   На 9-ти срещу 10-ти юли 2018 г. в Мизия падна огромно количество валежи. От наводнението пострадаха град Мизия, град Оряхово и село Селановци, където се формира приливна вълна от дъждовни и скатни води, която премина през няколко квартала на Мизия. Бяха заляти къщи, дворове, обществени сгради. От силната приливна вълна, носеща тиня, изкоренени растения и отломки, бяха разрушени няколко улици, тротоари, канал, водостоци.\r\nНа 10 юли кметът на Мизия обяви бедствено положение.    Трите улици са в аварийно състояние- с изцяло разрушени настилки, пропадания, без пътно легло и преминаването по тях е невъзможно. Според местната управа те са ключови,а преминаването по тях е от изключителна важност.   По протежението им са читалище „Просвета 1915”, ОДЗ „Незабравка”, РПУ, административната сграда на общината, в която са ситуирани социалните услуги на Домашен социален патронаж и кухня- майка, подготвяща изхранването на 118 представители на социално уязвими групи по проект „Топъл обяд”, 24 деца- „Млечна кухня”, 80 деца - Детска градина, Дом за стари хора - 35 души. Там има също църква, Общински туристически информационен и експозиционен център, търговски обекти, централен паркинг и др.\r\nПричината да бъде избрана фирма „Пътинженеринг - М“ АД за изпълнител на спешните ремонти е,  че тя е работила по възстановяването на улиците в Мизия при наводнението през август 2014 г. и е изпълнила възложените й дейности качествено и в срок.    Финансирането предстои да се осигури от Междуведомствената комисия за възстановяване и подпомагане към Министерския съвет, към която кметът на Мизия Виолин Крушовенски е отправил искане.", "date": "2018.07.29", "title": "Мизия възлага пряко спешни ремонти за над 2 млн. лв. след наводнението"}
{"url": "https://www.actualno.com/balkani/ostavka-v-gyrcija-zaradi-opustoshitelnite-pojari-news_687286.html", "text": "       Заместник-кметът на региона Маратон, в който се намират някои от засегнатите от пожарите райони, днес подаде оставка заради трагедията. Това е първата оставка на представител на властите след пожарите, информира Ройтерс.   Продължава разследването на причините за пожарите, започнали в понеделник, които за щастие, вече са овладени.\r\nСъстоянието на десет от пострадалите при пожарите остава животозастрашаващо, информира гръцкото държавно радио ЕРТ.    Източник, близък до разследването, съобщи, че един от пожарите е бил предизвикан случайно от жител от Рафина, пише гръцкият в. \"Катимерини\". Смята се, че това е станало по невнимание, докато мъжът се опитвал да изгори сухи клони и трева.   Междувременно в Гърция започваха погребенията на жертвите на унищожителните пожари. Днес бе погребан възрастен свещеник, който се удавал в морето в опит да се спаси от пожара в градчето Мати. Стотици хора присъстваха на погребението на свещеника. Трима членове на едно семейство ще бъдат погребани утре в Мати.\r\nГръцкият премиер Алексис Ципрас заяви вчера, че поема цялата политическа отговорност за опустошителните пожари, припомнят от БГНЕС.    ", "date": "2018.07.29", "title": "Оставка в Гърция заради опустошителните пожари "}
{"url": "https://www.actualno.com/cars/ford-promenja-strategijata-si-za-evropa-news_687328.html", "text": "       Според главния финансов директор на марката – Боб Шанкс, в момента повечето европейски модели не носят печалба и затова предстои да бъдат взети мерки. Той не уточни какви точно ще бъдат те, но се очаква компанията постепенно да се откаже от миниванове като C-Max, S-Max и Galaxy.   В Европа на печалба са ванът Transit, SUV-моделът Kuga, пикапът Ranger, както  още няколко „вносни продукта”, признава Шанкс. Той не уточни, кои точно са тези „вносни” подукти, но със сигурност един от тях е спортният Mustang, който е №1 по популярност в своя клас. Добре се справя и големият кросовър Edge, чиито продажби за второто тримесечие са рекордни за модела.\r\nНа обратния полюс е навън C-Max, който записа срив с 18% в продажбите – до 31 888 броя през първата половина на годината. Под сериозна въпросителна е и Mondeo – европейската версия на седана Fusion, който в Щатите няма да се произвежда и продава.    В същото време Ford създаде на ново дъщерна компания - Ford Autonomous Vehicles LLC, което ще се занимава изключително с безпилотни коли. В нея ще бъдат инвестирани около 4 млрд. долара, като ¼ от тях ще отидат за фирмата AI Argo, със седалище в Питсбърг, който също се занимава с безпилотни автомобили.   ", "date": "2018.07.29", "title": " Ford променя стратегията си за Европа"}
{"url": "https://www.actualno.com/asia/naj-malko-5-sa-jertvite-na-navodnenijata-v-mianmar-news_687335.html", "text": "       Заради проливните мусонни дъждове реките в страната излязоха от коритата си. Залети са обширни области с обработваема земя. Няколко градчета са изцяло под вода, като на повърхността се подават само покривите на къщите.   По данни на местните власти до момента 54 000 души са потърсили подслон от стихията. Текат спасителни операции по евакуацията на хванатите във водния капан хора. За останалите без дом хора са осигурени 163 временни центрове за настаняване в южната, източната и централната част на страната.", "date": "2018.07.29", "title": "Най-малко 5 са жертвите на наводненията в Мианмар"}
{"url": "https://www.actualno.com/sciencelogy/a1e-pyrvijat-telekom-v-bylgarija-kojto-predlaga-finansovite-uslugi-digitalen-portfejl-i-kreditna-karta-news_687354.html", "text": "       Първата финансова услуга, която става част от портфолиото на А1 е дигиталният портфейл A1 Wallet. Това е мобилно приложение за разплащане, чрез което клиентите ще могат да извършват безконтактни плащания чрез своя смартфон, да изпращат пари в страната и чужбина без такси помежду си, да заплащат сметките си за телефон, интернет, телевизия, ток, вода, парно и други услуги. Към А1 Wallet клиентите получават безплатна виртуална карта, с която ще могат да пазаруват онлайн, както и възможност за поръчка на дебитна карта, с която ще могат да извършват плащания на POS терминал и да теглят пари в брой на банкомат. Дигиталният портфейл А1 Wallet няма да има месечен абонамент.\r\nПриложението А1 Wallet ще е достъпно за сваляне от Google Play Store след 15 август, като се очаква да се появи и в App Store на Apple скоро след това. В периода до 30 август то ще бъде в тестови режим. Всеки клиент, който ползва приложението в тестовия период и даде предложение за подобрение на услугата, ще получи еднократен бонус от 1000 MB мобилен интернет.\r\nВтората нова финансова услуга на телекома е А1 кредитна карта, която ще има преференциална лихва и условия за клиентите на компанията, няма да има такси при теглене от банкомат в страната и чужбина и ще бъде без такси за годишно обслужване. Процесът по кандидатстване за А1 кредитна карта ще е лесен и удобен за клиентите. Предвидено е предлагането да започне след 15 Август, като повече информация желаещите може да получат като се свържат с А1 на *88.    1. Всеки, който се включи в тестовете на А1 Wallet, ще получи подарък от 1000 MB мобилен интернет.\r\n2. Телекомът ще започне предлагането на услугите след 15 август.      ", "date": "2018.07.29", "title": "А1е първият телеком в България, който предлага финансовите услуги дигитален портфейл и кредитна карта"}
{"url": "https://www.actualno.com/haskovo/shte-pijat-li-skoro-chista-voda-haskovlii-news_687340.html", "text": "          Сагата с водата в Хасково продължава вече година и четири месеца и въпреки че поне при повечето хора вода в чешмите има, тя не става за пиене, защото е забранена заради високо съдържание на уран. Въпреки че само след дни се очаква комисия да приеме четирите нови кладенци, оказва се това няма да е достатъчно от чешмите да потече чиста вода.    От възложените осем нови кладенци и два водопровода, нищо не е влязло в експлоатация. Според общината, която е отговорна за строителството, причината е във ВиК, които посочили къде и какво да се строи, но не и че документално нещата не са уредени.   Заради допълнителни съгласувания повече от половин година, откакто са готови част от кладенците, те тепърва ще бъдат пуснати в експлоатация. Но само ако и последните проби от водата в тях са достатъчно добри.    И това обаче няма да реши проблемът с урана и високата алфа активност. Едва след построяването на останалите четири кладенци и два водопровода ВиК ще може да смесва водата и тя да бъде в нормата, а това ще стане най-рано догодина.   Заради забраната водата от чешмите да се ползва за пиене и готвене, в града са разположени водоноски.", "date": "2018.07.29", "title": "Ще пият ли скоро чиста вода хасковлии?"}
{"url": "https://www.actualno.com/gabrovo/nov-hram-v-selo-debel-djal-news_687325.html", "text": "       Негово Високо преосвещенство Великотърновският митрополит Григорий ще освети новопостроения храм в село Дебел дял, чийто градеж започва през лятото на 2007 г. с активното участие на местните жители. Храмът е изграден с доброволен труд и дарения.   Досега в списъка на ктиторите са записани имената на повече от 220 частни дарители и организации. Проучванията на мястото на строеж в селото с тривековна история започват още през 1995 г. Инициативен комитет от жители на Дебел дял предлага да се изгради църква на името на Свети Лазар Български, роден в селото през 1774 г. и загинал за християнската вяра на 28 години.", "date": "2018.07.29", "title": "Нов храм в село Дебел дял"}
{"url": "https://www.actualno.com/asia/zemetresenie-vze-jertvi-v-indonezija-news_687291.html", "text": "       Най-малко 10 са жертвите на мощното земетресение, съобщи агенция Ройтерс по данни на властите в страната.   По-рано официалният представител на Агенцията за борба с природните бедствия в страната Сутопо Нугрохо съобщи за три смъртни случая.\"Има жертви и пострадали, а сгради са унищожени\", написа той в Туитър.\r\nСпоред агенцията още 12 души са били ранени при разрушаването на сградите, съобщава БГНЕС.    По-рано земетресение с магнитуд 6 по Рихтер беше регистрирано край южното крайбрежие на индонезийския остров Сулавеси. Епицентърът е бил в морето, на дълбочина 578 км. Няма информация за пострадали и разрушения.   Индонезия е разположена върху т.н. \"Тихоокеански огнен пръстен\" - зона на засилена сеизмична активност.       ", "date": "2018.07.29", "title": "Земетресение взе жертви в Индонезия"}
{"url": "https://www.actualno.com/yambol/edin-milion-sharancheta-zapluvaha-v-jaz-malko-sharkovo-news_687342.html", "text": "       „Днешната акция е поредното доказателство за добрата работа между Изпълнителната агенция по рибарство и аквакултури и бранша. Освен, че пазим яз. „Малко Шарково” от бракониери, ежегодно извършваме и зарибяване. По този начин поддържаме популацията на рибните видове и даваме възможност тя да се увеличава в бъдеще”, каза доц. д-р Галин Николов, изпълнителен директор на ИАРА. Той подчерта, че днешното зарибяване е едно от най-големите в района за последната година.   Язовир „Малко Шарково“ е сред най-големите язовири в България. Намира се в Област Ямбол, на 2 км. от едноименното село в Странджа и на 5 от държавната граница между България и Турция.", "date": "2018.07.29", "title": "Един милион шаранчета заплуваха в яз. \"Малко Шарково\""}
{"url": "https://www.actualno.com/america/peru-provejda-sydebna-reforma-s-referendum-news_687308.html", "text": "       \"Системата за администриране на правосъдието е в колапс\", каза Вискара в Деня на независимостта на Перу. \"Ще стартираме процес на референдум за съдебната реформа.\"   Вискара, инженер по образование, встъпи в длъжност преди четири месеца, след като неговият предшественик Педро Пабло Кучински, подаде оставка в разгорелия се скандал с обвинения в корупция.\r\nПрезидентът заяви, че перуанците ще гласуват и за конституционни промени, за да определят срокове за законодателите, да възстановят двукамерния конгрес за първи път от 1993 г. насам и да увеличат прозрачността в съдебните решения.    \"С тези мерки ще намалим значително корупцията в правосъдната система\", каза Вискара. „Достатъчно с опрощението в замяна на пари“.   ", "date": "2018.07.29", "title": "Перу провежда съдебна реформа с референдум"}
{"url": "https://www.actualno.com/showbusiness/kristen-stuart-stava-chast-ot-angelite-na-charli-news_687296.html", "text": "       Звездата на „Здрач“ ще изиграе един от \"ангелите\" заедно с британските актриси Наоми Скот и Ела Балинска.\r\nРежисьор ще бъде – сега внимавайте – Елизабет Банкс! Да, точно тя! Талантлвата актриса, освен, че ще застане зад камерата, ще ни позволи да й се порадваме и пред нея. Тя ще изиграе Босли - лицето на детективската агенция, която е собственост на мистериозния Чарли.\r\nЕлизабет твърди, че Ангелите на Чарли са \"една от запазените марки, които ознаменуват овластената жена\" от дебюта на тази идея през 70-те години на миналия век.       Актрисата и певица Наоми Скот е известна с ролята си във филма „Пауър рейнджърс“ през 2017 г. и ще я видим в ролята на Джасмин в \"Дисни\" версията на „Аладин“ през 2019 г.\r\nЕла Балинска е дъщеря на телевизионния шеф готвач Лорейн Паскал и се появи за пръв път във филма \"Модерна приказка\" през 2017 г.\r\nТова ще е вторият филм, който Банкс ще режисира. Тя заяви, че филмът ще \"отдаде дължимата чест на наследството на Чарлз Таунсенд и неговата агенция, докато представя новата ера на модерни и глобално разгърнати ангели\".       А що се отнася до Кристен? Филмовият критик Риана Дилън каза пред Би Би Си, че това е \"добър ход\" за Стюарт.\r\n\"Имиджът й се промени от „Здрач“ насам и тя не е непозната за франчайз, насочен към жени\", каза тя. \"Тя израстна, но това е филм, свързан с много повече ритане на задници от тези, в които е свикнала да се появява и освен това ще бъде по-ироничен, особено с Елизабет Банкс зад камерата. Не мисля, че като режисьор тя ще позволи той да се превърне в нещо подобно на „Ловци на духове“. Сценарият наистина е прекрасен и забавен, а от интервютата й става ясно, тя има такова чувство за хумор, което в действителност не показва в своите филми.\r\nПредишните ленти на „Ангелите на Чарли“, излъчени през 2000 и 2003 г., са с Дрю Баримор, Луси Лиу и Камерън Диас - бляскаво трио, използващо смесица от мозък и бойни изкуства за разрешаване на престъпления, припомня БГНЕС.", "date": "2018.07.29", "title": "Кристен Стюарт става част от „Ангелите на Чарли“"}
{"url": "https://www.actualno.com/balkani/v-syrbija-sybirat-podpisi-protiv-chlenstvo-na-kosovo-v-oon-news_687293.html", "text": "       Акцията \"Един подпис променя всичко\" започна в Белград, Нови Сад, Ниш и Крагуевац.   Според Вук Йеремич целта е да се изпрати послание до управляващите, че гражданите на Сърбия са против членство на Косово в ООН. Той добави, че събирането на подписи ще продължи и в цяла Сърбия", "date": "2018.07.29", "title": "В Сърбия събират подписи против членство на Косово в ООН"}
