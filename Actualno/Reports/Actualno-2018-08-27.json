{"url": "https://www.actualno.com/crime/7-godishno-momichence-e-v-bolnica-sled-chelna-katastrofa-kraj-samokov-news_692022.html", "text": "   В болница са транспортирани майката, бащата и още две десетгодишни деца.     Инцидентът е станал в 15.32 часа в района между Самоков и село Шипочане.\r\nПо първоначални данни на полицията водач на лек автомобил „Фолксваген Шаран“ е изгубил управление над колата и се е ударил чело в товарен „Мерцедес“. В колата са пътували съпругата му, 7-годишната му дъщеря и още две деца на 10 години. От пътния инцидент най-сериозно е пострадало 7-годишното момиче, което е откарано в столична болница. Майката, бащата и други две деца са транспортирани в местна болница.   Водачите са тествани за алкохол и пробите са отрицателни. На място са полицейски екипи, които и в момента извършват оглед.  Временно е ограничено движението по път III-822 Самоков – Шипочане.\r\nРаботата по установяване на причините за инцидента продължава.", "date": "2018.08.27", "title": "7-годишно момиченце е в болница след челна катастрофа край Самоков"}
{"url": "https://www.actualno.com/america/trymp-s-meksiko-postignahme-edna-naistina-dobra-sdelka-news_692023.html", "text": "        \"Това е един голям ден за търговията. Това е една наистина добра сделка и за двете страни\", заяви Тръмп.\r\n\"Канада скоро ще започнем да преговаряме. Ще се обадя на техния министър-председател много скоро\", каза още той.   Преговарящите и от страна на Мексико и от страната на САЩ работиха дълги седмици, за да изгладят различията си, с цел да пренапишат близо 25 годишното Северноамериканско споразумение за свободна търговия (НАФТА). Пред това време Канада чакаше да се включи в преговорите.  По-рано мексиканският президент Пена Нието заяви, че финалната сделка със САЩ и Канада може да бъде постигната до края на седмицата, тъй като САЩ и Мексико са завършили вече разговорите по надграждането на НАФТА\r\nПена Нието написа в Туитър, че е разговарял по телефона с канадския министър-председател Джъстин Трюдо и му е обяснил важността на това неговата страна \"да се върне в преговорите, с цел да се завърши тази сделка\", която съществува от 1994 г.", "date": "2018.08.27", "title": "Тръмп: С Мексико постигнахме една наистина добра сделка"}
{"url": "https://www.actualno.com/society/pisateljat-nedjalko-slavov-jiveem-bez-pravila-v-patologija-news_692013.html", "text": "  Живеем без правила, в патологията на клиничната фаза на либерализма. Това написа писателят Недялко Славов в във Facebook. Ето целият текст на автора на \"Камбаната\".     \"Хаосът на патологичния либерализъм, на клиничната му фаза. Това е причината за полуделия свят.\r\nЖивот без правила.\r\nСлед като махалото на безумието стигна своя силов пик в тоталитарната си амплитуда на социализма, сега стигна своя пик на бесовщина в амплитудата на крайната си либерална лудост.  От центъра на Пловдив до лятната ни къща разстоянието е 18 километра. Две кръгови и седем светофара в града, и десет километра прав участък. Всеки път в това разстояние има минимум пет критични и поне петдесет по леки нарушения – минаване на червено, преустройване без мигач, дрифтови изпълнения, изпреварване на непрекъсната линия, тройни изпреварвания, каране без дистанция, засечки, закани за саморазправа, средни пръсти, кукиши, мъжки подсичания на лакти с фалусни препратки, дамски къси и енергични движения на китките с музикално-духови препратки, псувни, спиране в пътната лента и какво ли не още. И чувството за ненаказаност, за поведение без правила, за шебешка агресивна „свобода“, за колективна прайдова маймунска приматщина.\r\nДа видим какво има от другата страна на тази зоологическа градина - от страна на превенцията, на закона.\r\nЧиновничество.    Позициониране на сенчести места. Лаф моабет с магистралките. Километрично словотворчество на индигирани кочани. Черни очила, филмови разкрачени пози, фуражки на тила или до веждите, според слънцестоенето.\r\nСнощи ми бе съставен акт за това, че не ми е осветена задната табела на колата. Когато запалих и тръгнах, лампата светна, защото светва автоматично при запалени светлини, но акта остана. Това, горе долу е и превенцията. Това е закона.\r\nЖивот без правила.\"", "date": "2018.08.27", "title": "Писателят Недялко Славов: Живеем без правила, в патология"}
{"url": "https://www.actualno.com/america/sasht-naloji-novi-sankcii-na-rusija-news_692025.html", "text": "        Санкциите включват спирането на чуждестранни помощи за Русия, блокирането на продажбата на продукти или услуги свързани с отбрана и национална сигурност и забрана на правителствени помощи за експорт към Русия.   Въпреки това търговията и услугите в сферата на космическите мисии и търговски и правителствени ще продължат.\r\nСанкциите бяха обявени на 8 август и са в отговор на неуспешния опит за убийство на бившият руски двоен шпионин Сергей Скрипал и неговата дъщеря Юлия използвайки невротоксичен агент от периода на студената война.  Британското правителство обвини за атаката Русия.   От своя страна Москва заяви, че ще отвърне на тези нови санкции.\r\n„Каквито и да са санкциите срещу Русия, ответните мерки ще бъдат същите”, заяви външния министър на Русия Мария Захарова на  август.    ", "date": "2018.08.27", "title": "САЩ наложи нови санкции на Русия"}
{"url": "https://www.actualno.com/velikotarnovo/v-gorna-orjahovica-vyzstanovjavat-pyrvoto-kilijno-uchilishte-news_692049.html", "text": "        Ангажимент да изпълни задачата има дружеството „Раховец архитектура и строителство“ ЕООД – Велико Търново, с едноличен собственик Марин Маринов. Договорът му с местната управа е на стойност 129 563 лв. без ДДС.\r\nСега съществуващата сграда е едноетажна паянтова постройка с мазе под част от етажа. Килията е в двора на църквата и представлява поредица от помещения, разположени на границата на църковния двор.  Тя е от историческо значение за населението на Горна Оряховица, но не е паметник на архитектурата и културата.\r\nВ първоначалното си предназначение сградата представлява църковна килия, изградена в двора на църквата „Свети Георги Победоносец”. Там са се помещавали първото килийно училище, първото самостоятелно училище, първото взаимно училище и първото читалище в Горна Оряховица.", "date": "2018.08.27", "title": "В Горна Оряховица възстановяват първото килийно училище"}
{"url": "https://www.actualno.com/crime/deloto-za-ubijstvoto-na-taksimetrovija-shofior-ot-nikolovo-otlojeno-za-noemvri-news_692027.html", "text": "        Причината за отлагането е назначаването на експертиза.   Днес в съдебната зала показания дадоха част от свидетелите, които не се явиха в предходни заседания по делото. Заради психично заболяване, обаче, беше отложен разпитът на ключов свидетел. Затова по искане на защитата на един от подсъдимите, бе назначена експертиза.\r\nСледващото заседание по делото за убийството на таксиметровия шофьор ще бъде на 12 ноември.  ", "date": "2018.08.27", "title": "Делото за убийството на таксиметровия шофьор от Николово отложено за ноември"}
{"url": "https://www.actualno.com/society/gryckijat-premier-othvyrlja-predsrochni-izbori-news_692028.html", "text": "        Пред централния комитет на управляващата партия \"Сириза\" Ципрас заяви, че следващите парламентарни избори ще се състоят през есента догодина, когато изтича управленският му мандат.   Не е ясно как премиерът смята да довърши мандата си, след като коалиционният му партньор - Панос Каменос, обяви този месец, че ще оттегли подкрепата си от кабинета, ако споразумението за преименуване на Република Македония бъде предложено за ратификация на гръцкия парламент.\r\nПравителството на Ципрас разполага със 152-ма от общо 300 депутати в настоящия парламент. Седем от тях са от партията на Каменос - \"Независими гърци\".  ", "date": "2018.08.27", "title": "Гръцкият премиер отхвърля предсрочни избори"}
{"url": "https://www.actualno.com/society/novinite-naj-vajnoto-za-denja-27-avgust-news_692018.html", "text": "         Окръжна прокуратура-София привлече като обвиняем шофьора на автобуса, катастрофирал край Своге.   Искаме да намерим виновен, а не реалните причини за случилото се и какво трябва да се направи, за да не се повтаря отново. Това заяви Христо Радков от Българското обединение на шофьорите в интервю за предаването \"12+4\" по програма \"Хоризонт\" на БНР. След трагедията с автобуса край Своге, отнела живота на 16 души, от организацията \"Спаси София\" сигнализират за опасностите, които дебнат пътниците, ползващи градския транспорт на София.     На официалната си интернет страница, Агенцията по вписванията обяви, че работата на Търговския регистър и на Регистъра на юридическите лица с нестопанска цел е възстановена напълно. Като абсолютни цени България е сред най-евтините държави в Европейския съюз. Това показват официални данни на Евростат за 2017 година. Средното равнище на цените в България е 44% от средното ниво на цените в Европейския съюз, посочва в. \"24 часа\". Най-скъпи обаче у нас са храните и безалкохолните напитки, облеклото плюс електрониката – тенденция, която липсва почти навсякъде в Европейския съюз.    Николай Колев-Босия, който гладува вече два месеца и половина, заяви, че обмисля да промени каузата си и освен оставката на министъра на транспорта Ивайло Московски, да иска да се откаже от поста си и премиера Бойко Борисов.    \"Въпросът за коланите е много важен. Няма място за отстъпление, трябва да се промени законодателството. През месец септември такива текстове ще бъдат внесени в народното събрание. Безопасността е най-важното нещо.\" Това заяви Бойко Рановски - директор на ИА \"Автомобилна администрация\" в интервю за Нова телевизия. \"Тъй като се намира в урбанизирана територия, мантинелата няма функция да предпазва, нейното предназначение не е да спира 40-тонен автомобил. Сложена е при евентуален инцидент все пак да спира, но не и такъв товар.\" Това каза председателят на Управителният съвет на АПИ инж. Светослав Глосов в коментар за причините довели до автобусната катастрофа край Своге. До края на сегашния програмен период (2014 - 2020 година) остават по-малко от две години, но България не може да се похвали с отличен резултат. Всъщност що се отнася до три европрограми, нещата са толкова зле, че може да бъдат изгубени пари от ЕС, които ни се полагат - защото дори не сме протегнали ръка да ги вземем. Проблемът с поголовното застрояване на София изби в още един квартал - \"Овча купел\" 1. Там живеещите в 10 блока – 405, 406, 407, 410, 411, 412, 413, 414, 415 и 416, ще излязат на протест утре, 27 август, от 18:30 часа на ъгъла на ул. „Монтевидео“ и ул. „Братя Бартел“. Официално обявената причина за недоволство от организаторите на протеста касае \"неправомерното и прекомерно застрояване между блоковете ни на терените отредени за детски градини, училища, улици, паркинги, водни и зелени площи, и др.\".", "date": "2018.08.27", "title": "Новините: Най-важното за деня, 27 август"}
{"url": "https://www.actualno.com/balkani/turcija-iska-novi-otnoshenija-s-evrosyuza-news_692030.html", "text": "        Албайрак, който е зет на турския президент Реджеп Ердоган, заяви, че за Анкара връзките с Евросъюза са по-важни от всякога заради политически мотивираните действия на Съединените щати срещу нея.   Турция обвинява Вашингтон, че с икономическите си санкции допринася за икономическата криза в страната.\r\nАлбайрак предупреди, че това може да доведе до нова бежанска криза и терористични атаки. Той допълни, че Турция, също както Франция, е против възстановяването на американските санкции срещу Иран.  ", "date": "2018.08.27", "title": "Турция иска нови отношения с Евросъюза"}
{"url": "https://www.actualno.com/europe/makron-evropa-ne-moje-da-razchita-na-sasht-za-sigurnostta-si-trjabva-da-se-prerazgledat-otnoshenijata-s-rusija-news_691963.html", "text": "  Президентът на Франция Еманюел Макрон заяви в понеделник, че ще направи нови предложения за увеличаване на сигурността на Европейския съюз и посочи, че Съюза трябва да спре да зависи от военната мощ на САЩ, предава AFP.     \"Европа повече не може да разчита на САЩ за своята сигурност. Зависи от самите нас да гарантираме европейската сигурност\", заяви той в реч пред посланиците на Франция в Париж.   Неговите предложения ще бъдат разкрити „през следващите месеци“, посочи френският държавен глава пред дипломатическите представители, депутатите и експертите по международни отношения, събрали се да отбележат края на лятната отпуска.\r\n\"Искам да започнем изчерпателен преглед на нашата сигурност с всички европейски партньори, включително Русия\", добави той.  Коментарите на Макрон дойдоха след поредица действия на американския президент Доналд Тръмп, с които той се дистанцира от традиционните си съюзници в рамките на НАТО, обяснява „Франс прес“.   Френският президент дойде на власт миналата година с обещание да реформира ЕС и настоява за дълбоки политически преобразувания в Съюза – включително за отделен бюджет за еврозоната – което засега среща двупосочни реакции от страна на другите държави в Блока.\r\n\"Трябва да предприемем нови инициативи, да изградим нови съюзи“, категоричен е Макрон.    \"Франция иска Европа, която защитава, независимо, че екстремизма се засили и национализма се събуди\", заяви още френският президент.", "date": "2018.08.27", "title": "Макрон: Европа не може да разчита на САЩ за сигурността си, трябва да се преразгледат отношенията с Русия"}
{"url": "https://www.actualno.com/sofia/spasi-sofija-gradskijat-transport-v-sofija-e-opasen-news_691933.html", "text": "         Активистите разпространиха снимки от автобусите и трамваите в столицата, показващи липсата или блокиране на задължителното аварийно оборудване в случай на възникване на извънредни ситуации.   В превозните средства липсват базовите системи, които улесняват евакуацията на пътниците в случаи на катастрофи. В много автобуси няма нито един авариен чук за разбиване на стъклото, а повечето аварийни кранове за отваряне на вратите липсват или са запечатани.\r\n\"Имаме съмнение, че липсата на чукове и аварийни кранове е резултат на \", коментират от активистите. Те допълват, че проблемът е особено забележим в колите на общинското дружество \"Столичен Автотранспорт\".  \"Наблюдаваме пълна липса на задължителните елементи за пътна безопасност даже и в по-новите модели автобуси, които в София са доставени с фабрично вградени такива\", отбелязват от \"Спаси София\".    Още по-фрапиращ е случаят с ръчките за аварийно отваряне на вратите в пристигналите преди по-малко от година зелени трамваи от Швейцария. Системите за отваряне на вратите при извънредни ситуация бяха напълно работещи, когато трамваите пристигнаха в София, но служители на \"Столичен Електротранспорт\" са решили да ги блокират, запечатвайки ги.    \"Отношението на общинското предприятие към напълно функциониращата преди година техника е фрапантно. Недопустимо е работещи системи за безопасността на пътниците да биват унищожавани по този нецивилизован начин\", коментира Андрей Зографски.   От \"Спаси София\" призовават заместник - кмета по транспорта, , и останалите компетентни институции да извършат незабавна проверка и да установят дали блокирането на аварийните системи в трамваите е направено по нареждане на ръководството на дружеството или е самоинициатива на работещите в депото.\r\n\"Във всеки случай виновниците трябва да бъдат намерени и на София\", допълва Гергин Борисов.\r\nОт \"Спаси София\" поставят и въпроса как превозните средства на градския транспорт на София минават техническите прегледи, като не отговарят на изискванията и наредбите, постановени от Министерството на транспорта и изискващи всяко средство да е оборудвано с аварийни чукчета и кранове за отваряне на вратите. “Цените на дребно за подобни аварийни чукове са около един долар. Затова питаме г-жа Фандъкова дали животът на столичани е толкова евтин и какво прави ЦГМ с милионите, които получава от увеличената цена на билета и платеното паркиране, щом не може да гарантира минимална безопасност в превозните средства на градския транспорт?” - завършват от организацията и апелират управляващите да предприемат незабавни мерки, преди да е станал тежък инцидент.", "date": "2018.08.27", "title": "\"Спаси София\": Градският транспорт в София е опасен"}
{"url": "https://www.actualno.com/tennis/eto-kyde-da-gledame-grigor-dimitrov-stan-vavrinka-news_691950.html", "text": "  Днес започва последния за годината турнир от Големия шлем US Open. Още в първия кръг ще имаме късмета да се насладим на мач между двама от най-добрите тенисисти в момента в мъжкия тур, като един срещу друг се изправят и Стан Вавринка.     Към момента българинът води с 4:3 победи срещу съперника, който обаче спечели последната им среща - на Уимбълдън, отново в първи кръг.    Днес двамата ще започнат мача по между си около 19:00 часа, като очаквано срещата ще е на най-големия корт в комплекса \"Флашинг Медоус\" - \"Артър Аш\". Срещата можете да следите по Eurosport, а къде още -   ", "date": "2018.08.27", "title": "Ето къде да гледаме Григор Димитров - Стан Вавринка"}
{"url": "https://www.actualno.com/society/resheno-stroitelstvoto-am-struma-prodyljava-skaptopara-ne-e-skaptopara-news_691971.html", "text": "  Експерти обявиха, че Скаптопара е обикновен вилен римски комплекс, а не предшественика на Благоевград, така че вече нищо не може да попречи магистралата да мине през обекта.     С 32 проучени сгради, това са най-големите археологически разкопки в България за тази година. Въпреки това, оказва се, не са толкова ценни, за да бъдат запазени на място, съобщи bTV.   Преди месеци археолози подозираха, че са открили предшественика на Благоевград, но се оказа, че са се объркали и товаПредложения, различни от това строителството на магистралата да продължи по план, не бяха одобрени на заседанието на междуведомствената комисия.\r\nПоддръжниците на идеята тук да се изгради археологически парк останаха разочаровани.  След решението на комисията се очаква строежът на АМ „Струма” да продължи в най-скоро време.   ", "date": "2018.08.27", "title": "Решено: Строителството АМ \"Струма\" продължава, Скаптопара не е Скаптопара "}
{"url": "https://www.actualno.com/asia/iran-se-obyrna-kym-syda-na-oon-zaradi-sasht-news_691976.html", "text": "  Иран официално внесе иск в Международния съд на ООН против санкциите на САЩ срещу Ислямската република. С иска Техеран желае отмяна на американските ограничения, предаде AFP.     Според Иран връщането на санкциите, които бяха вдигнати през 2015 година след споразумението за иранската ядрена програма (СВПД) нарушават договор от 1955 година. Става въпрос за Договора за разбирателство и икономически връзки между Иран и САЩ. Защитата на Ислямската република се върти около тезата, че със санкциите САЩ умишлено вреди на иранската икономика, като застрашава договори за десетки милиарди долари. Аргументите на адвокатите на САЩ ще бъдат представени пред съда утре, 28 август.   Очаква се Международният съд на ООН да излезе с временно решение едва след няколко месеца, а окончателно решение се чака след години.\r\nОткакто американският президент Доналд Тръмп обяви, че САЩ излиза от СВПД и санкциите срещу Иран се връщат, като се очаква втора порция през ноември тази година, редица големи компании прекратиха дейност на иранска територия. Става въпрос за френските Total, Peugeot и Renault, германските Siemens и Daimler, а през миналата седмица Air France и British Airways обявиха, че спират за месец полетите си до Техеран, защото не са печеливши. Британският авиопревозвач обаче уточни изрично, че не прави това заради американските санкции.  ", "date": "2018.08.27", "title": "Иран се обърна към съда на ООН заради САЩ"}
{"url": "https://www.actualno.com/volleyball/skandal-v-nacionalnija-otbor-po-volejbol-news_691960.html", "text": "  Българският национален отбор по волейбол се разтресе от скандал дни преди предстоящото Световно първенство по волейбол – единственият колективен спорт, в който България има силите за достойно представяне.     Според източник на при втората ни контрола срещу Белгия през миналите почивни дни (25-26 август), нервите на треньора на \"лъвовете\" и волейболна легенда на България Пламен Константинов не са издържали, след като либерото ни Владислав Иванов е отказал да влезе в игра. Заради случилото се Константинов избълвал куп грозни реплики, а след края на мача Иванов напуснал лагера на националите.   Според лошото настроение на Константинов се е пренесло и в съблекалнята на тима. Там един от лидерите - Валентин Братоев, попитал треньора си дали не е прекалил малко при въпросната ситуация, след което от устата на бившия капитан на \"лъвовете\" излезли още куп нецензурни думи.", "date": "2018.08.27", "title": "Скандал в националния отбор по волейбол"}
{"url": "https://www.actualno.com/politics/poreden-protest-za-promjana-na-sistemata-vyprosyt-e-koj-tochno-stoi-zad-nego-news_691989.html", "text": "  16 септември (неделя), от 12:00 часа до 22:00 часа пред Народното събрание и от 11:00 часа „пред всички български посолства по света“ – това е времевият диапазон, в който е заявен протест с искане за оставка на сегашната власт, съд и смяна на системата.     В информацията за събитието пише, че българи от цял свят ще се завърнат в средата на септември, за да свалят правителството на Бойко Борисов. Посочва се, че трябва да се проведат предсрочни избори, да има пълна подмяна на властта, да се гласува срещу всички управлявали досега партии в България. Искането на протеста обаче е малко по-различно от заканите – то е за управление на България само чрез референдуми \"по швейцарски модел\", като за целта новата система следва да бъде утвърдена от Велико народно събрание.    започна да набира популярност чрез Facebook, но правят впечатление правописните грешки в написаното. Според faktor.bg организатор е – човекът, стоящ зад сайта \"Будилник\". Той опита да направи протест пред посолството ни в Лондон, но не съумя да събере дори една паралелка протестиращи. Към него има обвинения, че опитва да гради политическа кариера на гърба на обикновени хора.   ", "date": "2018.08.27", "title": "Пореден протест за промяна на системата - въпросът е кой точно стои зад него"}
{"url": "https://www.actualno.com/america/amerikanski-senatori-iskat-znamenata-v-sasht-da-bydat-svaleni-napolovina-v-chest-na-makkejn-news_692034.html", "text": "        Демократът Чък Шумер и републиканецът Мич Макконъл заявиха, че знамената на всички правителствени сгради трябва да бъдат спуснати наполовина в заради сенаторът.\r\nПрезидентът на САЩ Доналд Тръмп имаше дълъг конфликт с Маккейн и дори не е бил поканен на неговото погребение.\r\nРепубликанецът почина в събота от рак в мозъка.     Някои казват, че Белия дом просто следва процедурата, тъй като според Американския код за флаговете държавните знамена трябва да са спуснати наполовина „в деня на смъртта, както и в следващия ден от смъртта на член на Конгреса”.\r\nНо други отбелязват, че е традиция флаговете да се запазят наполовина вдигнати в чест на законодатели и значими публични фигури до тяхното погребение.\r\nВ понеделник Шумер и Макконъл поискаха знамената да бъдат оставени наполовина спуснати до залез слънце в деня на погребението на Маккейн, което ще се проведе в събота.       В деня на смъртта на сенатора, президентът Тръмп и изпрати своите съболезнования в Twitter.\r\nНо критиците питат защо той не е издал президентска прокламация да се свалят флаговете както предишните президенти са правели за толкова значими фигури.\r\nПрезидентът Барак Обама нареди флаговете в Белия дом да бъдат спуснати наполовина 5 дни след като сенаторът от демократите Тед Кенеди почина през 2009 г.", "date": "2018.08.27", "title": "Американски сенатори искат знамената в САЩ да бъдат свалени наполовина в чест на Маккейн"}
{"url": "https://www.actualno.com/cars/elektromobilite-v-evropa-se-uvelichavat-no-oshte-sa-dosta-malko-news_691993.html", "text": "  Броят на електромобилите в Европа през първото полугодие на 2018 г. надхвърли 1 милиона, а в края на годината се очаква по пътищата на европейския континент да се движат вече 1,35 милиона такива коли. Това се казва в изследване на шведската аналитична компания EV-Volumes, предаде БГНЕС.     Продажбите на електромобили през първата половина на 2018 г. нараснаха с 42% в сравнения със същия период на миналата година, достигайки 195 хиляди. Но като цяло елоктромобилите за момента представляват едва 2% от всички продажби на коли в Европа.   Лидери по продажби на електромобили са Норвегия, Германия, Великобритания, Франция и Швеция. Прогнозите на шведската компания сочат, че в Норвегия ще бъдат продадени 84 хиляди подобни коли, а в Германия – 88,5 хиляди.\r\nEV-Volumes в своето изследване включва както колите, задвижвани с електричество, така и хибридите.  ", "date": "2018.08.27", "title": "Електромобилите в Европа се увеличават, но още са доста малко"}
{"url": "https://www.actualno.com/europe/zeehofer-zashtitata-na-vynshnite-granici-na-es-e-nedostatychna-news_691962.html", "text": "  Контролът и избирателните проверки на германско-австрийската граница ще продължат до тогава, докато Европейският съюз не осигури в достатъчни степен защитата от нелегалните мигранти на своите външни граници. Това заяви германският вътрешен министър Хорст Зеехофер, предаде БГНЕС.     „Що се отнася до по-нататъшното развитие на ситуацията, ние смятаме, че най-добрият път е, ако ЕС ефективно контролира своите външни граници“, каза той. „Защитата на външните граници в момента е недостатъчна. Докато това е така, ние ще продължим с контрола и избирателните проверки по вътрешните граници“, подчерта Зеехофер.   Избирателният граничен контрол беше въведен в средата не септември 2015 г., след значителния наплив на мигранти във ФРГ, които пристигнаха в страната от Австрия.", "date": "2018.08.27", "title": "Зеехофер: Защитата на външните граници на ЕС е недостатъчна"}
{"url": "https://www.actualno.com/europe/izdigat-nanovo-berlinska-stena-za-da-ja-unishtojat-news_691994.html", "text": "  Бутафорна Берлинска стена ще бъде издигната в германската столица в навечерието на честванията на обединението на Берлин. Тя е дело на организаторите на фестивала „Берлинер Фестшпиеле“.     Стената ще бъде издигната на булевард „Унтер ден Линден“ на 3 октомври и ще остане там до 9 ноември - Денят на обединение на Берлин. След това ще бъде съборена.   „Към момента не можем да потвърдим, че проектът ще бъде осъществен. Ще дадем допълнителна информация малко по-късно“, заявиха от организаторите, предаде БГНЕС.\r\nСъщо така се планира да бъдат възсъздадени чертите на Източен Берлин, даващи представа за начина на живот в тоталитарната държава.  ", "date": "2018.08.27", "title": "Издигат наново Берлинска стена, за да я унищожат"}
{"url": "https://www.actualno.com/balkani/premierskata-sreshta-za-zapadnite-balkani-v-albanija-bez-kup-premieri-news_691991.html", "text": "  Неформалната среща на премиерите от Западните Балкани, която се провежда днес (27 август) в албанския град Драч, се състои без участие на доста от поканените премиери, предаде БГНЕС.     На срещата, която е посветена на икономическата интеграция в региона, не присъстват министър-председателите на Македония, Сърбия, Босна и Херцеговина и България.\r\nПърви обявиха, че няма да бъдат на срещата Ана Бърнабич и Денис Звиздич. Македонският премиер Зоран Заев не отлетя днес за Дуръс заради лошите климатични условия.   Българският премиер Бойко Борисов беше възпрепятстван да участва във форума заради Деня на национален траур, обявен заради смъртта на 17 души при катастрофата с автобус край Своге.  На форума в Дуръс домакин е албанският премиер Еди Рама, участие ще вземат премиерите на Косово и Черна гора Рамуш Харадинай и Душко Маркович, а също така еврокомисарят за разширяването Йоханес Хан и председателят на Европейската банка за възстановяване и развитие Сума Чакрабарти.  ", "date": "2018.08.27", "title": "Премиерската среща за Западните Балкани в Албания - без куп премиери"}
{"url": "https://www.actualno.com/society/ekspert-ne-tyrsim-realnite-prichini-zashto-stana-katastrofata-pri-svoge-news_691965.html", "text": "   . Това заяви Христо Радков от Българското обединение на шофьорите в интервю за предаването \"12+4\" по програма \"Хоризонт\" на БНР.     Радков беше категоричен, че не може да се говори за един виновник, а става върос за \"съвкупност от грешки\". \" \", обобщи експерът.   Според Радков у нас се гледа повече на пътя да няма дупки, отколкото качество на асфалта. \"Много пъти сме казвали, че никой в България не се занимава с коефициента на сцепление на асфалта. Този път е приет преди година и половина, по издаден акт 16 тогава\", коментира той.\r\nЕкспертът припомни, че Българското обединение на шофьорите вече е предлагало там, където няма добро сцепление, асфалтът да бъде фрезован,  докато се съберат пари за ремонт и изтъкна, че изсичане на растителността преди завоите би намалило катастрофите с около 30%.  \"По въпроса за парите искам да кажа, че преди да се въведе винетната система в България, на всички шофьори се обясняваше, че в момента, в който започнем да си плащаме, пътищата ще станат прекрасни. Вече си плащаме десетина години и виждаме за какви пътища става въпрос. От догодина, като влезе тол системата, нещата ще станат пак прекрасни, но много вероятно след 5 години да водим същия разговори за поредния недобре извършен ремонт или поредната трагедия\", каза Радков.   Христо Радков силно се съмнява и, че старите автобуси в България могат и ще бъдат оборудвани с колани, дори това да стане задължително по закон. \"Този двуточков колан трябва да бъде някъде хванат на място, което, чрез болтове или нещо друго, да издържа една сила на напън. Това място трябва да бъде посочено от производителя. Трябва да бъдат извършени изпитания от самия производител. Ние самоволно не можем да вземем бормашината, да разпробием няколко дупки, да сложим по един болт и да кажем: \"Това нещо държи\". Ами ако утре болтът се скъса\", обясни Радков.\r\nСпоред него коланите не биха променили кой знае колко случилото се при Своге. Той напомни, че автобусът е паднал 20 метра, търкалял се е и дори с колани най-вероятно е щяло да има много жертви. Радков смята, че шофьорът Григор Григоров е оцелял, защото е седял на по-ниско ниво от пътниците.    ", "date": "2018.08.27", "title": "Експерт: Не търсим реалните причини защо стана катастрофата при Своге"}
{"url": "https://www.actualno.com/crime/policijata-vleze-v-ofisa-na-trejs-grup-ot-kompanijata-objaviha-preskonferencija-i-ja-otmeniha-news_692002.html", "text": "  Следователи, придружени от жандармерия, влязоха в офиса на \"Трейс груп\" в столичния квартал \"Лозенец\", който се намира на ул. \"Никола Образописов\" 12. Те изнесоха документация на фирмата, като служителите им са оказали пълно съдействие на разследващите, съобщава bTV.     Припомняме, че фирмата е компанията, рехабилитирала пътя до Своге, на който стана жестока автобусна катастрофа, взела живота на 17 души. Вчера (27 август) регионалният министър Николай Нанков официално обяви, че към \"Трейс\" са отправени 5 предписания да направи поправки по пътя, но това така и не се е случило. Директорът на АПИ Светослав Глосов досега не обясни защо още не се е стигнало до съд, а толкова пъти са отправяни едни и същи покани към компанията.   Междувременно от \"Трейс\" оповестиха, че утре, 28 август, ще дадат пресконференция заради катастрофата при Своге. Пресконференцията трябваше да е в офиса на компанията, само че след рейда на правоохранителните органи тя беше отменена. \"Оказваме пълно съдействие на компетентните органи относно започналото разследване\", обясниха от фирмата защо се отказват да говорят.    ", "date": "2018.08.27", "title": "Полицията влезе в офиса на \"Трейс груп\", от компанията обявиха пресконференция и я отмениха"}
{"url": "https://www.actualno.com/asia/rusija-pak-zagovori-za-provokacija-s-himichesko-oryjie-finansirana-ot-sasht-news_691998.html", "text": "  САЩ увеличават броя на крилатите ракети в Близкия изток за удар по правителствените сили на Сирия след планирана провокация с използването на химическо оръжие в провинция Идлиб. Това съобщи говорителят на руското министерство на отбраната Игор Конашенков само два дни, след като каза почти същото, предаде БГНЕС.     \"САЩ продължават да увеличават установка-носители на крилати ракети в Близкия изток във връзка с подготовката на поредната провокация с уж \"използвано химическо оръжие\" в Идлиб“, заяви генералът.   Той уточни, че тези данни са ново потвърждение на американските намерения да се възползват от инсценировка, организирана от бойците на \"Джебхат ан-Нусра\" (бел. ред. - ) с активното участие на британските тайни служби. Това щяло да бъде провокация, за да оправдае западен ракетен удар срещу Сирия.\r\nПо информация на руското министерство на отбраната провокацията ще стане факт в град Джиср Ал-Шугур. За целта имало снабдяване с хлор на джихадистка групировка и трябвало тя да симулира операция по спасение на цивилни граждани, пострадали от предполагаема атака с химическо оръжие от страна на силите на Башар Асад.  ", "date": "2018.08.27", "title": "Русия пак заговори за провокация с химическо оръжие, финансирана от САЩ"}
{"url": "https://www.actualno.com/art/galin-stoev-prostakyt-e-model-v-jerarhijata-na-obshtestvoto-news_692007.html", "text": "  \"Днес това, което наблюдавам, говорейки за култура, което пък е много общо понятие, е че всъщност ние в момента разполагаме с един декомлексиран простак, който е модел в йерархията на българското общество, започвайки от най-високите етажи на политиката и стигайки до най-ниските стъпала\". Това заяви един от най-известните български режисьори, успели на световно ниво, Галин Стоев пред БНР.     \"Аз толкова много се премествах във времето и пространството, от един контекст в друг, че в един момент си дадох сметка, че единствената сигурна точка, с която мога да разполагам и в която бих могъл да се заземя, е в мен самия\", каза още Стоев.   На въпроса дали кулурният живот у нас е комерсиализиран Стоев отвърна: \r\n\"Аз много често си мисля, че той липсва. За да бъде нещо комерсиализирано, то първо трябва да съществува. Това е една много голяма тема. Мисля си, че му е отпуснат краят. Зависи от това как човек ще се позиционира, как ще погледне на това. В българската класическа литература е съществувало това разделение между големия родолюбец Иван Вазов, който е една много сериозна фигура, който едва ли не е конструирал съвременния български език, писал във всички жанрове, чийто роман „Под игото” бе избран за най-добър български роман.  Аз мисля, че това не е добър роман, като литература той няма особени качества. Чисто исторически Вазов е изключително важен, именно с това, че се е опитал да създаде национално самосъзнание и национална литература. Затова е писал във всички жанрове. Това обаче се бърка с качествена литература. Фактът, че не можем да направим разлика между едното и другото е много притеснителен и според мен говори за липса на култура или по-скоро за липса на кодове, с които да я разчитаме. С това не искам да кажа нищо лошо за Вазов, напротив – смятам, че е много важен. Но Вазов и кръгът около него са настоявали след Освобождението, че трябва да напомпаме с огромно самочувствие българина, за да може той да вдигне високо глава и да заяви за себе си и да може да съществува без комплекс и да изгради своята идентичност.   От другата страна са били Пенчо Славейков, д-р Кръстев и кръга „Мисъл”, които са смятали че простакът може да се държи изкъсо, само ако изпитва огромно чувство за срам, затова че е простак. Всъщност те са настоявали на това необразованият да се срамува от това, че е необразован.\r\nАз дълго мислех, че този спор е останал някъде в миналото. Днес това, което наблюдавам, говорейки за култура, което пък е много общо понятие, е че всъщност ние в момента разполагаме с един декомлексиран простак, който е модел в йерархията на българското общество, започвайки от най-високите етажи на политиката и стигайки до най-ниските стъпала.    Вазов донякъде е успял, само че в грешна посока. Ако бяхме заложили на срама, предложен от кръга „Мисъл”, сега щяхме да имаме друг диалог за културата\".   ", "date": "2018.08.27", "title": "Галин Стоев: Простакът е модел в йерархията на обществото"}
{"url": "https://www.actualno.com/crime/prez-pochivnite-dni-kat-otne-152-shofiorski-knijki-news_692006.html", "text": "  152 шофьорски книжки са били отнети от КАТ в рамките на две денонощия - от петък до неделя (24-26 август).     Установени са 3678 случая на превишена скорост, но случаите на различни нарушения са над 11 000, при проверка на 13 350 автомобила и други моторни превозни средства.   За нарушения на пътя през същия период от време са връчени 694 електронни фиша. Издадени са 5 500 фиша и 1 900 акта за установени административни нарушения.\r\nЗасилените проверки ще продължат до края на месец септември.  ", "date": "2018.08.27", "title": "През почивните дни КАТ отне 152 шофьорски книжки"}
{"url": "https://www.actualno.com/tennis/grigor-dimitrov-otnovo-ne-uspja-da-preodolee-vavrinka-news_692016.html", "text": "        Швейцарецът спечели отделните части с 6-3, 6-2, 7-5 и във втори пореден турнир от Големия шлем елиминира първата ни ракета, след като стори същото и на Уимбълдън.   В първия сет Григор пропусна брейкбол още в стартовия гейм, а пред Вавринка се откри първа възможност за пробив в осмия гейм, реализира я и поведе с 5-3, след което не сбърка на своя сервис и затвори сета в своя полза.   ", "date": "2018.08.27", "title": "Григор Димитров отново не успя да преодолее Вавринка "}
{"url": "https://www.actualno.com/america/edin-problem-deli-sasht-i-meksiko-ot-podpisvaneto-na-nafta-news_692010.html", "text": "  Един единствен проблем остава да бъде решен в търговските преговори между САЩ и Мексико. Това беше съобщено от мексиканския представител в преговорите и е знак за прогрес в усилията, да се пренапише Северноамериканският търговски пакт.     \"Има едни много важен проблем\", заяви икономическият министър Илдефонсо Гуахардо. \"Ако го разрешим ние ще приключим\", каза още той, цитиран от БГНЕС. \r\nВъпреки това Гуахардо припомни, че сделката не може да бъде завършена постигане на съгласие и с Канада.", "date": "2018.08.27", "title": "Един проблем дели САЩ и Мексико от подписването на НАФТА"}
{"url": "https://www.actualno.com/balkani/cipras-gotvi-smjana-na-sekretarja-na-siriza-news_691980.html", "text": "  Гръцкият премиер Алексис Ципрас ще предложи нов секретар на водената от него партия \"Сириза\". Това се очаква да стане след днешното заседание на централния комитет на управляващата партия, предаде БГНЕС.     Местни наблюдатели коментират смяната като част от промените в правителството, които се очаква да бъдат обявени в близките дни.   За секретар на \"Сириза\" се спрягат имената на настоящите министри Панос Скурлетис и Никос Папас, а също така на говорителя на премиера Димитрис Санакопулос.\r\nСкурлетис е сочен за фаворит от гръцките медии. Ссегашният секретар е Панайотис Ригас.  ", "date": "2018.08.27", "title": "Ципрас готви смяна на секретаря на \"Сириза\""}
{"url": "https://www.actualno.com/society/vodach-na-lista-na-dps-e-pravil-remonta-na-pytja-do-svoge-news_692032.html", "text": "        Данните бяха оповестени от Антикорупционния фонд, откъдето обещават, че ще предадат материалите на прокуратурата.   Дружеството “Мегаинвест-холд” ЕООД е извършвало полагането на асфалтовия износващ слой при рехабилитацията на път II-16 в участъка край Своге. Фирмата е част от обединението “Трейс Своге” ДЗЗД с 40%, а водещ участник е \"Трейс Груп\" АД., става ясно от сигнала.\r\nЦитираната компания е 100% собственост на дружеството \"Мегаинвест\" ЕООД, което пък е еднолична собственост на бизнесмена Цветан Славейков Цветанов, явяващ се и управител на двете фирми. Основната дейност на \"Мегаинвест-Холд\" ЕООД, регистрирано в Дупница, е \"строителство на самолетни писти и пътища\". Капиталът на компанията е 319 110 лв. от регистрирането ѝ през 2008 г., когато се е казвала \"Пътно поддържане - Дупница\".  От Антикорупционния фонд допълват и друго - че от извършена проверка в съдебните регистри става ясно, че преди време работници на фирмата на Цветанов са свидетелствали по дело за обезщетение, заведено заради пътен инцидент по време на ремонта на друг участък от същия път, със същите изпълнители - ДЗЗД \"Трейс Своге\" и двете съставляващи обединението фирми. Делото се води пред Плевенския районен съд. Служителите на “Мегаинвест-холд” ЕООД са свидетелствали именно като извършители на асфалтополагането през 2012 година.    Въпросното дело за пътен инцидент обаче завършва с отхвърляне на жалбата срещу Агенция \"Пътна инфраструктура\" и изпълнителите на ремонта на пътя, става ясно от решението на Плевенския окръжен съд.    Цветан Славейков Цветанов има няколко активни фирми със строителна дейност и общо спечелени обществени поръчки за над 130 милиона лева, твърдят още от Антикорупционния фонд.\r\nПрез май 2013 година бизнесменът е и водач на листата на Движението за права и свободи в Монтана на изборите за Народно събрание.\r\nФирма, собственост на Цветанов, управлява и асфалтова база и кариера за инертни материали за асфалтови смеси в региона в съседното на Своге село Владо Тричков, се казва още в сигнала на фонда, който ще бъде пратен в прокуратурата.   \"По информация от местните медии именно тази база и кариера са доставили и материалите, вложени в асфалтовия износващ слой за рехабилитирания път.\r\nМатериалите от извършената проверка ще бъдат изпратени на прокуратурата след пълното ѝ приключване\", допълват от АФ.   Любопитна подробност е, че Своге от години се управлява от кмета Емил Иванов - неколкократен депутат и областен управител на София-област от ДПС.", "date": "2018.08.27", "title": "Водач на листа на ДПС е правил ремонта на пътя до Своге"}
{"url": "https://www.actualno.com/curious/dneven-horoskop-za-28-avgust-news_691987.html", "text": "        Този вторник изведете на преден план най-рационалното от себе си. Сега не е време за проява на емоции. Ако толкова искате да дадете воля на чувствата си нека за това разберете само вие. През този ден може да се срине представата ви за голям авторитет във вашите очи. Оставете си няколко мига окопитване, след което бързо прехвърлете погледа си върху друга цел. Разсейването е най-доброто лечение.   Това е ден за сериозна мобилизация в работата. Колкото и да се дърпате от изпълнението на ваше задължение ще трябва да се стегнете и да го изпълните. Нито ще боли, нито ще е досадно, а и ще се разтоварите психически.     Денят ще ви накара да преразгледате нечие предложение. Не бъдете прекалено подозрителни. Възможно е да спечелите повече, отколкото предполагате. Това е ден, в който няма да успеете да вземете това, което искате от първия път. Може да се сбъркали момента. Това, обаче не означава, че няма да има друг, по-подходящ, такъв. Това е ден, за музика и красиви емоции. Опитайте се да прекарате повече време навън. Имате нужда да заредите сетивата си с повече красиви усещания.      Днес ще се наложи да разкриете не много известна част от характера ви. Нека този, който е предизвикал откритието да има предвид, че притежавате още качества. Денят ще ви припомни ваша стара любов. Няма нищо лошо да изпиете едно питие заедно, но само толкова!    Не е възможно винаги да сте прави, поне не изцяло. Имате някои пропуски, които са очевадни и ще най-изгодната ви позиция ще бъде да си признаете сами. Днес не настоявайте за нещо, което не ви се дава от първия път. Може да не е дошъл подходящият момент. Това, обаче не означава, че няма да има друг, по-подходящ, такъв.    Денят обещава приключения, които ще събудят вкуса ви към нови удоволствия. Настъпва интересен момент в живота ви, когато трябва да се простите с някой от скучните ви навици и да придобиете нов. Днес се щадете повече от всякога. Може да си спестите мнението, а това от своя страна ще ви спести главоболия и излишни разправии.", "date": "2018.08.27", "title": "Дневен хороскоп за 28 август"}
{"url": "https://www.actualno.com/society/izgorja-kyshtata-na-jordan-jovkov-vyv-varna-news_691968.html", "text": "  Къщата, в която е живял и творил класикът на българската литература Йордан Йовков във Варна, изгоря тази сутрин, съобщи      Сигнал за огнената стихия на ул. \"Георги Живков\" 11 е подаден в 8.13 часа. Незабавно на място са изпратени три екипа от огнеборци, които са погасили пожара.\r\nПо първоначална информация причина за инцидента е небрежност при боравене с открит огън, съобщиха от пресцентъра на полицията в града.\r\nНяма пострадали при пожара, допълниха от там.     От години къщата се руши, а дворът й бе превърнат в сметище.\r\nВ къщата през 1919 година Йордан Йовков написва знаменитата си повест \"Жетварят\". В повестта Йовков описва отношението на селянина към земята и труда. Сто години по-късно, красивото някога дворче, в което е намирал вдъхновение, е превърнато в бунище, в което всеки хвърля отпадъци.\r\nТук известният писател е живял година под наем, след като бяга от окупираната след Първата световна война родна Добруджа.       Ето и коментар на варненеца Борис Ангелов, който публикува и снимки от пожара:\r\n\"Излезе информация, че двора на къщата на улица \"Георги Живков\" 11 бил затънал в боклуци и трябвало да се разчисти спешно. Е, вече този проблем е в миналото. Пламъците погълнаха дома, където е живял Йордан Йовков и е написал повестта «Жетвари». Дали някой нарочно е теглил кибрита на отпадъците вътре, дали някой пиян клошар е палил огън или някой след като си е изпил сутрешното кафе, е захвърлил неизгасения си фас през балкона, та така е станала белята, оставям на експертите от пожарната да се произнесат, аз нямам такава компетентност. Самият пушек от пожара се виждаше чак от мястото срещу спирката на автобус 14 на Колхозния пазар (посока Владиславово).\r\nСега вероятно за да не стане беля някъде из останките от къщата, като се разтика работата с този пожар, ще изравнят всичко с булдозери, а след някоя друга година ще гледаме как се издига някоя нова кооперация на това място. Сами ние не ценим каквото имаме, но винаги надничаме в чуждото\".", "date": "2018.08.27", "title": "Изгоря къщата на Йордан Йовков във Варна "}
{"url": "https://www.actualno.com/burgas/obnoveni-uchilishta-i-detski-gradini-v-burgas-news_692008.html", "text": "  Община Бургас продължава да обновява образователната инфраструктура и да осигурява все по-добри условия за обучение и възпитание на децата. Част от този процес е реализирането на проект \"Подобряване качеството на образованието чрез модернизиране на образователната инфраструктура в град Бургас- І етап\", финансиран със средства по Оперативна програма \"Региони в растеж\" 2014 -2020 г., съобщи на пресконференция днес зам.-кметът Йорданка Ананиева.     Чрез изпълнените дейности по проекта бяха напълно обновени прилежащи терени и дворни пространства на 4 училища: СУ \"Св. св. Кирил и Методий\", ОУ \"Елин Пелин\", СУ \"Петко Росен\", ОУ \"Братя Миладинови\". Изградени са 10 комбинирани спортни площадки за хандбал и мини футбол,  9 баскетболни игрища, 5 площадки за фитнес на отрито, 3 лекоатлетически писти със зони за дълъг скок, 3 детски площадки за обучение по безопасност на движението, зони за тенис и тенис на маса, арт сцена на открито и зони за почивка за деца и родители.\r\nКато част от проекта бе създадено и новото ОУ \"Ал. Г. Коджакафалията\" - след цялостно преустройство и мащабен ремонт на сградата на бившия интернат ДДЛРГ \"Ал. Г. Коджакафалията\". Над 400 деца посещават модерното училище, в което се прилагат иновативни и съвременни методи на обучение. Неговото дворно пространство предлага пълен комплекс от възможности за образователни, обучителни и спортни дейности.\r\nПроектът спомогна за изграждане и на нов корпус към съществуващата ЦДГ \"Чайка\", предназначен за три градински и една яслена група. В тях са създадени условия за грижа и възпитание на 104 деца. Сградата разполага със закрит плувен басейн. В дворното пространство са обособени детски площадки и зони за игра на открито.  В резултат от изпълнението на проекта Бургас се сдоби и с едно ново бижу - детска градина \"Пинокио\", която се намира в районен център \"Меден рудник\". Тя е единствената по рода си публична сграда, която притежава клас А за енергийна потребление. Детското заведение е с капацитет за предучилищно обучение на 132 деца.\r\nОбщина Бургас извърши реконструкция и преустройство на старата баня в двора на ОУ \"Л. Каравелов\". Сега там се помещава учебен център \"Академия Европа\", предназначен за извънкласни дейности.\r\nДруг обект, обновен с европейски средства, е филиалът на ЦДГ 2 \"Ханс Кристиян Андерсен\" в комплекс \"Лазур\". На сградата е извършен цялостен ремонт, въведени са мерки за енергийна ефективност. Обновеният филиал е с капацитет за 120 деца.    За нуждите на ОУ \"Ал. Г. Коджакафалията\", ДГ \"Пинокио\" и ЦДГ 2 \"Ханс Кристиян Андерсен\" е осигурено съвременно и съобразено с нуждите на образователните заведения кабинетно обзавеждане и компютърно оборудване.\r\nПреки ползватели на обновената и модернизирана инфраструктура, попадаща в обхвата на проекта, са 9609 деца и ученици, 700 души педагогически персонал и 196 служители.\r\nС реализиране на настоящия проект Община Бургас прилага актуалните национални политики в сферата на образованието, повишаването на енергийната ефективност и опазване на околната среда.\r\nВ момента по друг проект в областта на образователната инфраструктура се изгражда нова сграда за професионалната гимназия по автотранспорт, физкултурен салон за Търговска гимназия и различни подобрения във всички други професионални гимназии на Бургас, които са общо шест.", "date": "2018.08.27", "title": "Обновени училища и детски градини в Бургас"}
{"url": "https://www.actualno.com/business/dyrjavata-gotvi-vyvejdane-na-ekotaksa-i-za-drehite-news_692019.html", "text": "   Това стана ясно от съобщение на Българската стопанска камара за среща на нейния председател Радосвет Радев с ресорния министър Нено Димов.     Основният мотив за въвеждането на таксата е нарасналият внос на дрехи втора ръка, които в един момент ще станат отпадък.   Радев сподели, че по данни на Асоциацията на преработвателите и търговците на дрехи втора употреба (АПТДВУ) , като почти половината от това количество е за реекспорт (основно за страни извън ЕС), а едва 2-5% от стоките подлежат на унищожаване. В тази връзка е и очакването на АПТДВУ предвижданите нови продуктови такси да не важат за целия внос, а само за онази част от него, която реално води до замърсяване на околната среда.\r\nВ отговор Нено Димов уточни, че   „Продуктовите такси за масово разпространените отпадъци по своята същност са индулгенция за безотговорно поведение спрямо околната среда. Нужни са стимули за доброволно правомерно поведение“, каза изпълнителният председател на БСК и уточни, че бизнесът не бяга от отговорностите си по опазване на околната среда, но и не трябва таксите да се превръщат в допълнително финансово бреме, което влошава конкурентоспособността на фирмите, допълват от БСК.   Радев е дискутирал с министъра и въпроса за непълната и често противоречаща си информация относно събираните в момента продуктови такси и начина на тяхното разходване. Било посочено, че събраните от тях приходи се разходвали за дейности, нямащи нищо общо с оползотворяването на отпадъците.\r\nНено Димов и Радосвет Радев се договориха в периода октомври-ноември т.г. да организират среща на заинтересованите браншови организации с ръководството и експертите на МОСВ, на която да бъдат обсъдени актуалните проблеми във връзка със спазването на екологичните норми.    ", "date": "2018.08.27", "title": "Държавата готви въвеждане на екотакса и за дрехите "}
{"url": "https://www.actualno.com/europe/navalni-e-osyden-na-mesec-zatvor-news_692039.html", "text": "        Присъдата е за организиране на неразрешен уличен протест в Москва на 28 януари тази година с призив за бойкот на мартенските президентски избори в Русия. Навални не беше допуснат да се кандидатира на основание, че е бил осъждан за корупция.   Опозиционерът заяви в съда, че целта на вкарването му чак сега зад решетките е да не участва в планиран за 9 септември протест срещу плановете за увеличаване на възрастта за пенсиониране в Русия. За същия ден са насрочени кметските избори в Москва, които се очаква да бъдат спечелени с лекота от сегашния градоначалник Сергей Собянин.\r\nСоциологическите допитвания сочат, че повечето руснаци са против увеличаването на възрастта за пенсиониране - от 60 на 65 години за мъжете и от 55 на 63 години за жените.  ", "date": "2018.08.27", "title": "Навални е осъден на месец затвор"}
{"url": "https://www.actualno.com/music/ostava-otbeljazvat-kraja-na-ljatoto-s-goljam-koncert-na-otkrito-news_691909.html", "text": "  На 30-ти август, една от най-добрите български инди-рок банди ще закрие летния музикален сезон с голям концерт на открито, в клуб „Маймунарника“ в Борисовата градина.     През последните 10 години групата закрива летните си концертни изяви с вълнуващ перформънс в столичния клуб, което съвсем непринудено се превърна в традиция за бандата и феновете им. Всяка година края на месец август е белязан с незабравим концерт на в София, като всеки един е изцяло различен от предходния.\r\nТази година изненадата в програмата ще са група , които ще се включат с 40 минутен сет, Нина Николина и финалистката от „Гласът на България“ Виктория Динкова VICK, които пък ще застанат редом до Свилен Ноев за няколко нетрадиционни дуета В 2-часовата програма са включени хитсинглите Sex in the morning\", „Океан“, „Понеделник“, \"Мини тяло\", \"Шоколад\", \"Ще дойдеш ли с мен\", \"Мъничко човече\", „Бесен“, „Внимание“, „Самолет“, както и рядко чувани тракове на бандата.  По време на събитието, феновете ще имат възможност да си закупят диск, тениска или друг мърчандайз на Остава.\r\nБИЛЕТИ за концерта на цена от 15 лева, могат да бъдат закупени в мрежата на и партньорските каси: щанд EVENTIM - ул. \"6-ти септември\", Office 1 Superstore, OMV, Orange Center, Orange.bg, Usit Colours, Билетен център НДК, Български пощи, Строежа, Вастелс България, Каса Арена Армеец, Технополис, Duende Travel София, книжарница „Бард“, книжарница „На спирката“\r\nЦената на място и в деня на концерта ще е 20 лева.    Отваряне на врати: 19:30ч.\r\nНачало: 20:30ч.\r\nСъбитието във FB: ", "date": "2018.08.27", "title": "ОСТАВА отбелязват края на лятото с голям концерт на открито"}
{"url": "https://www.actualno.com/cars/nov-rekord-za-naj-skypa-kola-prodaden-na-tyrg-news_691948.html", "text": "  Ferrari 250 GTO е най-скъпият автомобил в историята, която някога е продаван на аукцион. Това става факт, че след като на търг, организиран от къщата Sotheby’s в Монтерей, за колата бяха платени 48,405 млн. щатски долара.        Наддаването стартира от 33 млн. долара, но постепено кандидатите покачваха цената на униколнато Ferrari, докато в кпрайна сметка не спряха на 48,405 млн. долара. Така беше подобрен предишния рекорд от 2013 г., когато за друго Ferrari 250 GTO бяха платени 38,155 млн. долара.\r\nТрябва да се уточни, че това не е най-скъпата сделка в историята при продажба на автомобила, а само на аукцион. Преди година американският предприемач Дейвид Макнийл плати за същия модел цели 80 млн. долара, но това страна при частна продажба.  Продаденото в Монтерей Ferrari 250 GTO от 1962 г. е построена на шасито 3413 GT. На света има 12 такива машини, след като целият тираж на модела се състои от 36 бройки. Тази машина е едва една от общо седемте, които са били обновени и се водят II GTO/64 от Scaglietti.    През 1962 г. колата е тествана от световния шампион във Формула 1 – Фил Хил, който по това време се състезава за Ferrari.  Автомобилът печели първенството на Италия в клас GT, като финишира на първо място в състезанието  Targa Florio. За периода 1962-1965 г. това 250 GTO записва 15 победи в различни класове.    ", "date": "2018.08.27", "title": "Нов рекорд за най-скъпа кола, продаден на търг"}
{"url": "https://www.actualno.com/europe/avgustovski-stud-v-chehija-news_691917.html", "text": "  Рекордно ниска за края на лятото температура от минус 8,5 градуса по Целзий е регистрирана в Южна Чехия. Това съобщи говорителят на Хидрологичния и метеорологичен център на страната Яна Гуйслова.     \"Рекордни студове за края на август са регистрирани тази нощ над по-голямата част от Чехия. На юг за пръв път бе регистрирана температура от минус 8,5 градуса“, каза тя.   Тази аномалия става на фона на жегите, които бяха обхванали страната до неотдавна. Само до преди няколко дни стълбът на термометрите не падаше под 20 градуса, а горещините мъчеха чехите в продължение на почти два месеца, предаде БГНЕС.\r\nРязкото колебание на температурите е предизвикано от глобалното затопляне, смятат метеоролозите. Периодите на горещини и суши стават все по-продължителни, а те се сменят от стремително захлаждане.  ", "date": "2018.08.27", "title": "Августовски студ в Чехия"}
{"url": "https://www.actualno.com/sofia/stolichna-obshtina-poema-razhodite-po-pogrebenijata-na-zaginalite-v-katastrofata-kraj-svoge-news_692017.html", "text": "   Това съобщават от пресцентъра на Общината.     Най-много загинали – 15 са от софийското село Световрачене, където днес в църквата „Св. Безсребърници Козма и Дамян“ бе отслужена заупокойна молитва за паметта на загиналите. На църковната служба присъстваха кметът Йорданка Фандъкова, кметът на Световрачене Светла Николова и на район Нови Искър Даниела Райчева.   Общинската Първа МБАЛ – София, съвместно с Националния център по трансфузионна хематология /НЦТХ/ и подкрепата на МЗ организира 15 тежко пострадали са настанени в болниците „Пирогов“, ВМА, „Св. Анна“ и „Царица Йоанна“, като някои са с опасност за живота. Необходимостта от кръв и кръвни биопродукти за тях е ежедневна.       Кръводарителите трябва да са клинично здрави, да не са приели лекарства в деня на кръводаряване, да не са дарявали кръв през последните 3 месеца и задължително да носят в себе си документ за самоличност.    ", "date": "2018.08.27", "title": "Столична община поема разходите по погребенията на загиналите в катастрофата край Своге"}
{"url": "https://www.actualno.com/society/sybraha-pari-da-prevozjat-tjaloto-na-rodopchanin-pochinal-v-ispanija-news_691921.html", "text": "  Родопчани събраха с дарения нужната сума, за да бъде транспортирано тялото на починалия в Испания Валентин Топалов от село Давидково, съобщи кметицата на селото Севда Чолакова.     \"Бившият му работодател от мандра \"Давидково\" и колегите му дадоха 1000 лева, близки и приятели - по 500 лв. От село Стърница дадоха 905 лв., събират и още. От община Баните отпуснаха 500 лв. Събрахме 8 296 ,90 лв., които в петък към 14 часа преведох по сметката на дъщеря му, която е студентка. Оказа се, че той има сметка в Испания, но ние се притеснихме, че бързият валутен превод ще струва доста, а и че може да е проблем тя да ги изтегли. Погребалната агенция се съгласи на 50% плащане в България и така процедурата се задвижи.Благодарна съм на всички, които се отзоваха\", каза Чолакова.   Валентин е починал от естествена смърт, само за две седмици бил покосен от вирусен хепатит.\r\n\"Днес, на 24 август, само ден и половина след смъртта на Валентин Топалов сме готови да изпратим нашето момче в последния му път към родния му дом. Към България.Благодаря.Огромно Благодаря на един голям българин Валентин Петров (собственик на погребална агенция \"Йована\"), за невероятната му щедрост и доброта. На хората от Родопите, които за сетен път доказаха колко всеотдайно е родопското сърце. На българите от Англия, на българите в Испания и на всички наши сънародници, които помогнаха. Поклон на всички Вас, добри хора. Сумата е събрана, хиляди благодарности на всички които се включиха\", написа негов близък роднина.  ", "date": "2018.08.27", "title": "Събраха пари да превозят тялото на родопчанин, починал в Испания"}
{"url": "https://www.actualno.com/europe/nato-podnovi-poletite-si-nad-estonija-news_691927.html", "text": "  Маневрите на бойната авиация на НАТО във въздушното пространство на Естония са възобновени, след като на 7 август испански самолет „Юрофайтър“ изстреля по грешка бойна ракета от клас „въздух-въздух“.     „За осигуряването на безопасността на Естония е необходимо да бъде отворено въздушното пространство на страната за самолетите на НАТО, изпълняващи бойно дежурство в балтийските държави и отработващи бойни маневри“, заяви естонският министър на отбраната Юри Луйк.   Той добави, че продължава разследването на инцидента с изстреляната ракета, предаде БГНЕС.\r\nНа 7 август естонските военни власти съобщиха, че базиран в страната самолет на испанските ВВС по грешка е изстрелял ракета „въздух-въздух“ AMRAAM. След това всички учебни бойни маневри на натовската авиация във въздушното пространство на Естония бяха прекратени.  На случайно изстреляната ракета беше активиран режим за самоунищожение, който трябваше да я ликвидира още във въздуха, но въпреки това, ракетата падна на земята. Тя бе издирвана безуспешно цели 10 дни, след което търсенето беше прекратено.   ", "date": "2018.08.27", "title": "НАТО поднови полетите си над Естония"}
{"url": "https://www.actualno.com/crime/s-opasnost-za-jivota-e-30-godishen-myj-nastanen-vyv-vma-sled-katastrofata-kraj-svoge-news_691916.html", "text": "   Това съобщи началникът на болницата професор-генерал Венцислав Мутафчийски.     Стабилно е състоянието на 62-годишната пациентка, която до края на седмицата може да бъде изписана. Генерал Мутафчийски обясни:   \"Мъж на около 40 години е в по-тежко състояние – с травма на главата и със счупване на черепа, мозъчна контузия, със счупване в областта на крайниците, на дясното рамо, огромна и доста сериозна контузия, както и счупване на четири прешлена, без да засягат гръбначния мозък. Намира се в стабилно състояние, в съзнание, контактен и адекватен, със спомен за случилото се. Жената е с множество травми, но без счупвания на костите и без засягане на жизненоважни органи, с една минимална контузия на десния бял дроб, която не е живото-застрашаваща и тя днес ще бъде преместена в конвенционално отделение\".\r\nВсички 6 пострадали от катастрофата до Своге, хоспитализирани в болница \"Св. Анна\" са стабилизирани и са настанени в реанимацията. Все още с опасност за живота е 52-годишна жена.  ", "date": "2018.08.27", "title": "С опасност за живота е 30-годишен мъж, настанен във ВМА след катастрофата край Своге"}
{"url": "https://www.actualno.com/business/visokite-tehnologii-nahluvat-v-sveta-na-reklamata-s-promocionalni-produkti-news_691928.html", "text": "        Технологичност. Това е думата, която най-точно описва съвременния ни живот. Разкривайки безкрайни нови възможности, високите технологии в производството, дистрибуцията и търговията с печатна, светлинна, външна и сувенирна реклама ще са във фокуса на , чието 7-о издание ще се проведе от 2 до 4 октомври в Интер Експо Център.\r\nПрез тази година форумът обещава да ни покаже изключително съдържание, като се провежда паралелно с първото издание на изложението за текстил, машини и технологии – ТМТ Експо.   Може би сте забелязали основния недостатък на хартиените рекламни стикери. Често при изписването на продуктовото име се допускат грешки или неволно се пропуска някоя от цифрите в цената. Това води до нужда от изработването на нови стикери, до допълнителни разходи за търговския обект и негативни емоции у клиента.\r\nСъвсем скоро всички тези проблеми ще останат в историята. Защото технологиите нахлуват в света на рекламата с промоционални продукти, променяйки из основи статутквото. Посетителите на , единственото изложение за печат и реклама в България, ще се запознаят с преимуществата на ESL - troniTag – електронна ценова комуникация, представена от ВКФ Ренцел България Продакшън.\r\nЕлектронните ценови етикети са приложими за информация и маркировка. Дизайнът с всички данни се изработва бързо и лесно, а въвеждането му на етикета става едва с няколко клика на мишката чрез безжична мрежа. ESL – troniTag е правилното решение за ценово представяне, обозначения върху сгради, рафтово пространство и производствени процеси. Успоредно с него ще бъдат представени и последните тенденции при брандираните импресивни и комбинираните дисплеи, които увеличават продажбите и правят бранда още по-разпознаваем.     Да! Точно така. Тенденцията е налице и , които ще бъдат демонстрирани по време на COPIS, доказват това, създавайки нови възможности пред рекламната индустрия и развитието на бизнеса.\r\nСред тях са широк диапазон принтери за директен печат върху текстил, един от които е D.Gen Teleios Hexa, представен от Тотем Груп.  Ще бъдат показани и възможностите и на HP Latex 375 printer. Машината, представена от Мираж Груп може да печата както върху банери и фолио, така и върху текстил, канаваца и тапети. Прецизното позициониране на печатащите глави дори при двустранен печат се гарантира от системата за следене хода на медията по време на печат OMAS.\r\nВ залите на Интер Експо Център посетителите ще се запознаят и с характеристиките на DTG принтерите на RICOH Ri 3000, Ri 6000 и Ri 100. Създавайки висококачествени дигитални разпечатки с висока резолюция, те дават възможност за директен печат върху текстил – както при 100% памук, така и при комбинация от памук-полиестер.    Фирми стартиращи бизнеса си. Компании, които искат да разширят производството си в сферата на широкоформатния печат. За всички тях и целия сектор са предназначени материалите за широкоформатен печат HP LATEX 335 Print & Cut, които ТЕПЕДЕ – България представя. Те са практичен избор за работа върху фолио, винил, хартия, беклит и дисплей филми, канави и текстили.\r\nОптимални решения за бизнеса ще представи и Кантек. На щанда на фирмата ще бъдат демонстрирани производствени системи на CANON и Ricoh. За обогатяването на печатни изделия с частичен и обемен лак, Коника Минолта Бизнес Солюшънс България ще представи MGI Jetvarnish 3D Evo. На фирмения щанд ще бъде и водещият модел за цифров цветен печат Accurio PRESS C6100, осигуряващ високо качество и производителност. Сред предложенията за създаване на комфортно ежедневиe Макс Пен Интернешънъл ще представи бизнес раница от ново поколение. Красива, с триизмерен ергономичен дизайн, приляга плътно и удобно на гърба, раницата притежава технология за зареждане на телефона.\r\nОсигуряването на максимален комфорт заляга и в технологичната Ulla, която следи дали приемате достатъчно течности през деня. Малкото технологично устройство разполага със сензори за пространство и движение, автоматично включване и изключване.\r\nЯркото присъствие на утвърдени български компании и силното чуждестранно участие са предпоставка за успеха на COPIS 2018. Изключителна ще бъде добавената стойност и на паралелно провеждащото се първо издание на текстилното изложение ТМТ Експо. Двата форума ще се разгърнат в четири изложбени зали, на обща площ на 9000 кв.м.\r\nУвеличавайки своите мащаби, от 2 до 4 октомври COPIS отново ще се превърне в притегателно място за професионалистите. А те са единодушни: секторът е динамичен и ще става все по-високотехнологичен. Това налага тенденциите и технологиите да бъдат проследявани непрекъснато в атмосферата на професионалната платформа за сектора, която COPIS вече седем години създава.\r\nВсички новини за изложение COPIS ще откриете в на сайта ", "date": "2018.08.27", "title": "Високите технологии нахлуват в света на рекламата с промоционални продукти"}
{"url": "https://www.actualno.com/society/vyzstanoveno-e-osvetlenieto-v-tunel-trajanovi-vrata-news_691938.html", "text": "  Възстановено е осветлението в тунел \"Траянови врата\" на АМ \"Тракия\" и в двете тръби. Това съобщиха от пресцентъра на Агенция \"Пътна инфраструктура\".     Поради повреда в електрозахранването, осветлението временно беше изключено.    ", "date": "2018.08.27", "title": "Възстановено е осветлението в тунел \"Траянови врата\""}
{"url": "https://www.actualno.com/cosmos/direktoryt-na-nasa-trjabva-da-obyrnem-vnimanie-na-kosmosa-za-da-se-zashtitim-news_691856.html", "text": "  Инициативата на администрацията на американския президент Доналд Тръмп, предвиждаща създаването на Космически сили в качеството на нов вид въоръжени сили на САЩ, е призвана да предотврати възможността за пробив в енергийната и банкова система на Съединените щати в резултат на атака или аварийна ситуация. За това разказва пред вестник \"Вашингтон екзаминър\" директорът на НАСА Джим Брайдънстийн, предаде БГНЕС.     Според него, нанасянето на щети в спътниковата система на САЩ ще представлява само по себе си \"екзистенциална заплаха\" за енергийната мрежа, а това означава, че \"Космическите сили\" както никога досега са необходими. Той сравнява сегашната ситуация с аналогичната заплаха за банковата система. Брайдънстийн обяснява, че и банките и електроенергийният сектор зависят от глобалната навигационна система (GPS), която използва сигнали от спътниците в космоса.   \"За всяка банкова транзакция е необходим синхронизиран сигнал от GPS. С други думи, ако се изгуби GPS сигнала, то в САЩ няма да има банково обслужване. Всичко ще бъде парализирано. Това се превръща в екзистенциална заплаха\", подчертава директорът на НАСА.\r\nРаботата на енергийната система на страната, продължава той, също се регулира от синхронизиращи GPS сигнали. \"Ние като нация сме зависими от Космоса от момента, в който, нашите противници го нарекоха \"ахилесовата пета на Америка\". Противниците на САЩ, счита той, \"повишават своя потенциал, за да ни лишат от достъп в Космоса и ако те го постигнат, могат да ни поставят на колене\", твърди Брайдънстайн, без да уточнява кои противници има предвид.  През юни Тръмп разпореди на Пентагона да пристъпи към създаване на Космически сили в качеството на пълноценен вид военни сили на страната. По-рано, той многократно е изказвал подобна идея, а през март в авиобазата Мирамар, щата Калифорния, заяви, \"че в новата национална космическа стратегия на САЩ Космосът е признат като зона на военни действия, както земята, въздуха и морето\".   ", "date": "2018.08.27", "title": "Директорът на НАСА: Трябва да обърнем внимание на Космоса, за да се защитим"}
{"url": "https://www.actualno.com/interview/intervu-s-kurt-aust-za-knigata-mu-nevidimoto-bratstvo-news_691843.html", "text": "             Обикновено пиша една книга за две години. Грубо казано, това е една година за проучване и друга, за да възпроизведа историята на хартия. Конспиративните трилъри са доста сложни и често действието се извършва в минали времена и в настоящето, и двете от които изискват добра подготовка. Освен това за „Невидимото братство“ аз избрах герой, за който беше задължително да съм направил задълбочено проучване, с цел да предам личността му възможно най-правдоподобно. Евен Вик трябваше да бъде необикновен с интереса си към числата, но не прекалено.   Той дава възможност да се оборват наложени и утвърдени от векове тези под формата на художествена литература.   Докато пишех роман, в който имаше герой алхимик, открих, че Исак Нютон също е бил такъв. Тогава се роди идеята да напиша роман, посветен на това - с шифри и кодове. Тогава никой не знаеше за Дан Браун.     Това е добър въпрос и също така доста труден за отговор, тъй като не харесвам особено категоричните отговори. Въпреки всичко, с оглед на това, което съм написал в книгите за Евен Вик, любопитството е основна движеща сила в човешката еволюция и по този начин може да се разглежда като универсално. По същия начин е способността да се адаптираш към променящите се условия.    Нютон е познат като учен, известен със своите постижения в областта на математиката и физиката/астрономията. Въпреки това скритата му страна е неизвестна за повечето хора и затова реших да пиша за него. Надявах се да вдигна воала от прикритата и загадъчна част от живота му. В първата ми книга за Евен Вик четири основни тайни за Нютон са разкрити. Тези тайни са щели да му костват живота, ако са били известни на краля и кралицата.\r\nВъв втората книга  - „Алхимия на отмъщението“, изваждам на показ тъмните страни на характера му. Що за човек е този велик учен? Нека да го кажа така: ако Нютон беше жив днес, никога не бих се опитал да му бъде приятел, а по-скоро бих стоял далеч от него.   Повечето хора са чували за Исак Нютон като учен и изглежда, че хората от Европа и нека да кажем Корея и Уругвай са изненадани да разберат за новите факти, които разкривам.", "date": "2018.08.27", "title": "Интервю с Курт Ауст за книгата му \"Невидимото братство\""}
{"url": "https://www.actualno.com/business/motaem-se-za-gotovi-pari-ot-es-za-selsko-stopanstvo-chist-vyzduh-i-morsko-delo-news_691837.html", "text": "  До края на сегашния програмен период (2014 - 2020 година) остават по-малко от две години, но България не може да се похвали с отличен резултат. Всъщност що се отнася до три европрограми, нещата са толкова зле, че може да бъдат изгубени пари от ЕС, които ни се полагат - защото дори не сме протегнали ръка да ги вземем.     Най-зле е усвояването по , където от предвидените общо 222 млн. лева са платени едва 1.25%. Драматично изостава и усвояването на пари по , по която според справка на Информационната система за управление на еврофондовете са платени едва около 5%. Бюджетът на агропрограмата е над 5,9 млрд. лева.  По кои схеми оползотворяването на средства по ПРСР е най-зле не е ясно. Дълги години разплащането и бенефициентите по селската програма бяха тайна и не се знаеше колко са раздадените пари по отделните пера от програмата - например за покупка на машини, за млади фермери и др. Преди месеци от екипа на вицепремиера Томислав Дончев обясниха за в. \" \", че изпълнението на програмата ще бъде достъпно и данните се публикуват поетапно.   На опашката по усвояване е и програма , по която при бюджет от 3.4 млрд. лева за чист въздух, пречиствателни станции и отпадъци са усвоени само 8,3%. Почти 11 на сто пък са реално изплатените пари по чиновническата . Тя е с бюджет от 657 млн. лева и забавянето по нея донякъде е изненада. През първия програмен период нейният предшественик - \"Административен капацитет\", се радваше на небивал успех - основно заради това, че парите се харчеха за обучения, курсове, допълнителна квалификация и др.\r\nПочти 12% пък е усвояването по друга приоритетна програма - , по която са предвидени над 41 млн. лева. Парите са за подобряване на условията в местата за настаняване на бежанци, консултации за насърчаване на доброволното връщане и др.  Най-добре вървят плащанията по програмите (95,74%) и (82,37%). По първата парите се усвояват за осигуряване на топъл обяд за нуждаещите се, както и за раздаването на пакетирани храни за бедни от БЧК. Високият процент на програмата \"Транспорт\" се дължи главно финансираното от нея строителство на софийското метро.   По всички оперативни програми са платени над 3,7 млрд. лева от общо над 16 млрд. лева.     Интересна е картината що се отнася до програмата \"Инициатива за малките и средните предприятия\". Парите, с които можем да разполагаме по тази програма, са 200 млн. лева. На хартия те са изцяло усвоени, но всъщност не е точно така. Причината е, че по тази европрограма се отпускат нисколихвени кредити за малки фирми. Парите са договорени, но не е ясно каква част от тях реално са стигнали до самите предприятия.", "date": "2018.08.27", "title": "Мотаем се за готови пари от ЕС за селско стопанство, чист въздух и морско дело"}
{"url": "https://www.actualno.com/america/trymp-se-hvali-che-vseki-vtori-amerikanec-go-podkrepjal-news_691858.html", "text": "  Президентът на САЩ Доналд Тръмп твърди, че 52% от американците подкрепят неговата политика, пише БГНЕС.     \"Повече от 90% от Републиканската партия и 52 % в цялата страна поддържат вашия любим (надявам се) президент\", написа на своята страница в Twitter Тръмп.   Американският президент отбелязва също, че независимо от опитите на \"лъжливите средства за масова информация\" да го представят в лоша светлина, той е постигнал такъв резултат.\r\nСъгласно данни на социологическата агенция \"Галъп\", публикувани в левия вестник \"Хил\" през юни, рейтингът на одобрение на дейността на Тръмп в качеството му на президент на САЩ се е повишил до 45%.  ", "date": "2018.08.27", "title": "Тръмп се хвали, че всеки втори американец го подкрепял"}
{"url": "https://www.actualno.com/healthy/priziv-za-kryvodarjavane-sled-katastrofata-kraj-svoge-news_691860.html", "text": "  \"В София има хроничен недостиг на кръводарители. Хубаво е да има кръводарители. Ако се направи една хубава кампания би било добре за всички, защото не само в „Пирогов“ има ранени, така че нека ако има възможност да бъде дадена кръв, защото това ще подпомогне всички, които имат нужда от нея.\"     Това каза директорът на директорът на болница \"Пирогов\" проф. Асен Балтов по време на брифинг за състоянието на пострадалите в катастрофата край Своге.   ", "date": "2018.08.27", "title": "Призив за кръводаряване след катастрофата край Своге "}
{"url": "https://www.actualno.com/asia/navodnenie-v-tajvan-vze-jertvi-news_691872.html", "text": "  7 души са загинали, 116 са ранени, а стотици се намират в убежища заради големите наводнения, предизвикани от проливните дъждове в Тайван. Щетите за земеделието се оценяват на над 18 милиона долара, съобщи БГНЕС.     В зоната на бедствие попаднаха южните и централните райони на острова.   Наводненията са отнели живота на 2,1 милиона домашни птици /пилета и гъски/, а също така на 7000 свине. За да се предотврати разпространяването на инфекции от наводнените ферми се провежда дезинфекция.", "date": "2018.08.27", "title": "Наводнение в Тайван взе жертви"}
{"url": "https://www.actualno.com/europe/bylgarin-zaplashvan-po-vreme-na-bezredicite-v-kemnic-news_692036.html", "text": "        Сънародникът ни е бил задържан закратко и заплашван от местен жител.   До безредиците се стигна, след като германец беше наръган с нож и почина от раните си. За убийството бяха задържани двама имигранти от Сирия и Ирак. След убийството в центъра на Кемниц на протест срещу престъпността сред мигрантите се събраха около 800 души, включително и ултрадесни, предаде БГНЕС. Последва демонстрация от няколкостотин футболни хулигани и привърженици на партията \"Алтернатива за Германия\". На разпространени записи от протестите след убийството се вижда как крайнодесни преследват и нападат хора, изглеждащи като чужденци.\r\nВ отговор снощи в Кемниц се събраха около 250 привърженици на крайната левица с антифашистки лозунги. Стигна се до сблъсъци с десни радикали, но полицията овладя напрежението.  Германското правителство категорично осъди поведението на крайнодесните екстремисти и обяви, че в страната няма място за групи, които сеят омраза и нетолерантност по улиците. Канцлерът Ангела Меркел осъди действията им и каза, че подобни отмъстители нарушават закона и няма да бъдат толерирани.   ", "date": "2018.08.27", "title": "Българин заплашван по време на безредиците в Кемниц"}
{"url": "https://www.actualno.com/cite/mnogo-dobre-se-spravjame-sled-tova-no-trjabva-da-porabotim-vyrhu-prevencijata-news_691919.html", "text": "  \"Много добре се справяме след това, но трябва да поработим върху превенцията. Какво трябва да направим, за да предотвратим това, е по-важното сега.\" Това каза министърът на вътрешните работи Валентин Радев във връзка с автобусната катастрофа край Своге, в която загинаха 16 души.     ", "date": "2018.08.27", "title": "Много добре се справяме след това, но трябва да поработим върху превенцията"}
{"url": "https://www.actualno.com/europe/makron-prizovava-za-po-goljama-integracija-v-evropa-news_691873.html", "text": "   Макрон ще произнесе реч на годишната конференция на френските посланици, на която трябва да очертае външнополитическите приоритети на Париж.     Очаква се изказването му да засегне идеите за обща европейска армия, облагането на доходите на големи технологични компании в Европейския съюз и общ подход спрямо миграцията.   Годишна конференция на посланиците ще има и в Берлин. На нея ще говори външният министър на страната Хайко Маас.", "date": "2018.08.27", "title": "Макрон призовава за по-голяма интеграция в Европа"}
{"url": "https://www.actualno.com/america/trymp-sprjal-oficialno-syobshtenie-s-pochetni-dumi-za-smyrtta-na-makkejn-news_691852.html", "text": "  Американският президент Доналд Тръмп е спрял официално прессъобщение на Белия дом по повод смъртта на сенатора-републиканец Джон Маккейн. В съобщението Маккейн е бил възхваляван като герой от войната във Виетнам, пише The Washington Post.     Според информацията на медията, Тръмп е предпочел да се изкаже първо в Twitter. Той пусна съобщение от две изречения там, изказвайки съболезнования и добавяйки, че сега всички са в душите и молитвите си със семейството на Маккейн.     Иначе предложението за официално съобщение било защитено от прессекретаря на Белия дом Сара Сандърс и началника на администрацията на Белия дом ген. Джон Кели, като в него изрично се наблягало на военната служба на Маккейн във Виетнам. Сандърс обаче отказа да коментира случая официално пред журналисти.  Случилото се показва какви бяха отношенията между двамата мъже. Припомняме, че Маккейн беше един от най-яростните критици на Тръмп – заради него здравната реформа „Обамакеър” не беше свалена, а преди да почине се появи информация, че изрично е поискал настоящият американски президент да не присъства на погребението му. Самият Тръмп многократно заклеймяваше Маккейн и не признаваше статута му на „герой от войната”. На предизборен митинг през 2015 година в Айова, Тръмп изрично коментира темата и обяви, че харесва хора, които не се оставят да бъдат хванати в плен. Маккейн прекарва 6 години в плен във Виетнам.", "date": "2018.08.27", "title": "Тръмп спрял официално съобщение с почетни думи за смъртта на Маккейн"}
{"url": "https://www.actualno.com/crime/postradalijat-v-katastrofata-s-bashtata-na-prezidenta-ne-iskal-da-podpishe-akta-no-mu-kazali-che-trjabva-news_691853.html", "text": "  Кой е виновен, кой не е, не ме интересува. Разбрахме се да нямаме претенции един към друг. Това казва пред в. \" \" Стефчо Тодоров – човекът, който пострада, след като бащата на президента Румен Радев – Георги, не спази знак за предимство на кръгово движение.     Специално за протокола по случая, Тодоров не искал да го подпише, но накрая се съгласил. „Казах, че в акта не е написана истината. Възразих по всички точки и тогава подписах. Дори в началото не исках да го правя, но ми казаха, че трябва да го подпиша”, уточнява пострадалият. Припомняме, че още през почивните дни излезе информация, че в официалния протокол било записано, че Тодоров е виновен за катастрофата.   В интервюто си Тодоров подчертава, че колата на бащата на държавния глава го е засякла и той се е ударил в левия калник. Георги Радев не могъл да излезе от автомобила, защото моторизираната инвалидна количка запречвала вратата, но моментално свалил стъклото на прозореца и попитал пострадалия как е. Майката на Румен Радев също подробно разпитала Стефчо как се чувства, дали го боли нещо, дошла полиция  и линейка, след като самият Тодоров подал сигнал.\r\nСтефчо Тодоров уточнява и, че се разбрал със семейство Радеви и че случаят много се раздухал.. Той добавя, че ги посетил в село Славяново и бащата на Румен Радев бил много притеснен – искал да му се обади, но майката на президента настояла да изчака няколко дни.  За финал Тодоров споделя, че не искал да ходи по съдилищата и да вземе \"такива пари\", визирайки евентуално обезщетение.  Припомняме, че по случая има разследване – дали инцидентът не е умишлено укрит заради натиск.", "date": "2018.08.27", "title": "Пострадалият в катастрофата с бащата на президента не искал да подпише акта, но му казали, че трябва"}
{"url": "https://www.actualno.com/society/shefyt-na-api-mantinelata-na-mjastoto-na-katastrofata-ne-e-imala-predpazna-funkcija-news_691863.html", "text": "  \"Тъй като се намира в урбанизирана територия, мантинелата няма функция да предпазва, нейното предназначение не е да спира 40-тонен автомобил. Сложена е при евентуален инцидент все пак да спира, но не и такъв товар.\" Това каза председателят на Управителният съвет на АПИ инж. Светослав Глосов в коментар за причините довели до автобусната катастрофа край Своге.     \"Нашите норми са буквален превод от немските норми за пътни съоръжения\", допълни още той в интервю за bTV.   \"Към момента АПИ агенцията е спазила всички процедури по закон\", категоричен бе Глосов. По думите му инженерът на проекта също носи своята отговорност.\r\nСпоред експерти от Института за пътна безопасност  видимо , както и с начина на монтиране на предпазната мантинела.  \"Има разлика между асфалта преди завоя и в участъка, в който е поднесъл автобусът\", каза Диана Русинова от института.   \"Битумният материал, когато изплува на повърхността, сцеплението вече намалява драстично. Възможно е и от дъждовете да има допълнително хлъзгане. Не вярвам, че и мантинелата е поставена правилно\", коментира колегата ѝ Методи Стилянов.\r\nМинистърът на вътрешните работи отбеляза пред bTV, че \"много добре се справяме след това, но трябва да поработим върху превенцията. Какво трябва да направим, за да предотвратим това, е по-важното сега.\" Той обяви, че разследването продължава.    По думите му водачът на автобуса не е имал сериозни нарушения. Сред тях е имало шофиране без колан и превишаване на скоростта, но не и употреба на алкохол.   През Нова телевизия министърът на регионалното развитие и благоустройството заяви:\r\n\"Ще дадем цялата необходима информация на колегите от прокуратурата за настилката в този участък. За спиране на пътя не можем да говорим, той е безалтернативен. Колегите са предприели действия по редуциране на скоростта. Всички констатирани дефекти трябва да бъдат отстранени за сметка на изпълнителя.\"\r\n\"При зачестили ПТП-та в този участък, в края на 2017 година колеги от различни агенции сигнализират за проблем. Затова се поставят знак за повишена концентрация на произшествия, както и знак за ограничаване на скоростта до 40 км/ч - поставени през месец май. Има 22 проблемни точки по този път, показва изготвен доклад. До 15 август тези дефекти е трябвало да бъдат ремонтирани. На 19 август колегите от Пътна инфраструктура са били уведомени, че предписанията не са изпълнени. Вече държавата трябва да си търси правата по съдебен ред\", допълни още Нанков.", "date": "2018.08.27", "title": "Шефът на АПИ: Мантинелата на мястото на катастрофата не е имала предпазна функция"}
{"url": "https://www.actualno.com/balkani/prikluchi-sreshtata-za-obshtata-vizija-za-strategijata-za-integracija-na-zapadnite-balkani-news_692041.html", "text": "        Той обсъди въпросите за регионалната икономическа интеграция, премахването на митническите бариери и създаването на нови работни места, съобщи МИА.\r\nДомакин на събитието беше албанският премиер Еди Рама, а също и еврокомисарят по разширяването Йоханес Хан.\r\nЕднодневната среща се проведе при закрити врати и, както съобщиха албанските медии, фокусът е бил поставен върху създаване на обща визия за стратегията за европейска интеграция, за прилагане и укрепване на регионалната икономическа зона и Договора за роуминг.     Министър-председателите на страните от Западните Балкани обещаха да ускорят усилията си за създаване на обща икономическа зона преди присъединяването им към Европейския съюз.\r\nДомакин на срещата, албанският премиер Еди Рама приветства \"различно ниво на политическа воля и сътрудничество в региона\". Той добави, че това не е съпроводено с \"същото ниво на икономическо сътрудничество\".\r\nЕврокомисарят Хан каза, че това е втората среща и вероятно ще стане традиционна, и че е важно да се насърчава туризма, селското стопанство и по-нататъшното развитие на енергийния сектор, където има страните имат неизползван потенциал.       Председателят на Европейската банка за възстановяване и развитие, ЕБВР, Сума Чакрабарти обеща увеличение на инвестициите в региона.\r\nЕБВР планира да организира среща на върха на страните от Западните Балкани следващата година в Сараево.\r\nПървата неформална среща на премиерите на страните от Западните Балкани се проведе миналата година на 26 август в Драч,.на която присъстваха премиерите на Македония, Босна и Херцеговина и Сърбия.", "date": "2018.08.27", "title": "Приключи срещата за общата визия за Стратегията за интеграция на Западните Балкани"}
{"url": "https://www.actualno.com/asia/izrael-otvarja-granichnija-punkt-erec-news_691848.html", "text": "  На 27 август, понеделник Израел ще отвори отново граничния пункт „Ерец“ на границата с Газа, съобщи министърът на отбраната Авигдор Либерман, само седмица, след като пунктът бе затворен заради сблъсъци, предаде БГНЕС.     Либерман заяви, че решението да се отвори „Ерец“, единственият пункт, през който могат да преминават хората от палестинския анклав, е взето, „за да се възстанови спокойствието по границата“.   ", "date": "2018.08.27", "title": "Израел отваря граничния пункт \"Ерец\""}
{"url": "https://www.actualno.com/society/prognoza-za-vremeto-27-avgust-ponedelnik-news_691838.html", "text": "  През деня над западната половина на страната ще продължи да се развива купеста и купесто-дъждовна облачност, след обяд на отделни места и над източната. Ще има краткотрайни валежи, придружени с гръмотевични бури, в западните и планинските райони явленията ще са интензивни. Вятърът ще е до умерен: в Западна България ще се ориентира от северозапад и с него за кратко ще нахлуе по-студен въздух, в източните райони ще остане от североизток. Максималните температури ще са от около 23° в западните райони, до 33° в източните, където преди обяд ниската облачност ще се разкъса и намалее и ще има повече слънчеви часове. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Евгения Егова.     Атмосферното налягане е по-ниско от средното за месеца – ще се повишава и вечерта ще е близко до обичайното.   По Черноморието в сутрешните часове ще е с ниска облачност или мъгла, почти без валеж, която до около обяд ще се разкъсва и намалява до предимно слънчево. В следобедните часове ще има и развитие на купеста и купесто-дъждовна облачност, но главно по Южното Черноморие ще превали и прегърми. Ще духа до умерен вятър от изток-североизток. Максималните температури ще са 27-30°. Температурата на морската вода е около 27°. Вълнението на морето ще е 2-3 бала.\r\nНад планините ще се развива купеста и купесто-дъждовна облачност и на много места ще има краткотрайни валежи и гръмотевични бури. По-интензивни ще са явленията в следобедните часове, главно в Рило-Родопската област. Ще духа умерен до силен вятър от изток-североизток. Максималната температура на височина 1200 метра ще е около 20°, на 2000 метра – около 13°.  Във вторник ще се понижат температурите и в югоизточната половина от страната. Ще е ветровито, с променлива облачност и на отделни места с превалявания от дъжд, след обяд – с гръмотевици. Преобладаващите максимални температури ще бъдат между 25° и 30°. В средата на седмицата ще има повече слънчеви часове, но след обяд на отделни места, главно в планините, ще превали дъжд. Северозападният вятър постепенно ще отслабне, само в източните райони ще остане до умерен, вече от север-североизток.   ", "date": "2018.08.27", "title": "Прогноза за времето - 27 август (понеделник)"}
{"url": "https://www.actualno.com/celebrate/sv-prepodobni-pimen-veliki-news_691359.html", "text": "  Преподобни Пимен се родил в Египет около 340 г. Бил съвременник на Паисий Велики, Йоан Колов и Памво. Още от младини той отишъл да се подвизава в пустинята с двамата си братя.     Искреността на Пименовото отричане от света била така безгранична, че той се отказал дори от свиждане с майка си, когато тя дошла да навести децата си в малкия манастир. Само по силното настояване на братята Пимен дошъл до вратата, зад която стояла майка му, и й казал: “Мамо, какво повече предпочиташ: да ни видиш тук на земята или там – във вечността? Ако великодушно понесеш временната раздяла с нас, то в бъдещия живот непременно ще ни видиш. Тъй много ние се надяваме на Божието човеколюбие!” “Щом непременно ще ви видя там – отговорил добрата и благочестива майка, - то не желая да ви видя тук.” И утешена с тая надежда, тя си заминала от пустинята, без да прави вече опити да види децата си и да ги отвлича от подвига на избрания от тях живот.   По-късно преподобни Пимен също така отказал да приеме и управителя на египетската област, който бил чул много за подвижничеството му и пожелал да го посети. Преподобният отказал да го приеме, понеже смятал, че ако висши светски лица, започнат да го посещават, то мнозина и от простия народ ще нарушават неговото усамотение и тогава той ще се подложи на опасност да изгуби смирението и да падне в гордост.\r\nПреподобни Пимен се славел със строгия си живот и имал много ученици, които наставлявал с голяма мъдрост. “Един брат, който живее заедно с други братя – казвал той, - трябва да бъде като каменен истукан: оскърбяван – да не се сърди, прославян – да не се превъзнася.” “Злобата никога не изгонва злоба, но ако някой ти стори зло, ти му направи добро, и твоето добро ще победи неговата злоба!”  Преподобни Пимен починал около 450 година.    ", "date": "2018.08.27", "title": "Св. преподобни Пимен Велики"}
{"url": "https://www.actualno.com/society/den-na-nacionalen-traur-za-zaginalite-v-katastrofata-pri-svoge-news_691830.html", "text": "  27 август е обявен за Ден на национален траур заради тежката автобусна катастрофа в Искърското дефиле.     В памет на загиналите националните флагове върху сградите на всички държавни институции ще бъдат наполовина свалени.   В автобусната катастрофа край Своге, станала на 25 август, загинаха общо 16 души, а други 21 тежко пострадаха. Те са приети за лечение в четири столични болници, а състоянието на някои от тях остава критично. Всички пътници в автобуса са се връщали към Своге от еднодневна екскурзия до манастир „Света Богородица“, известен с името „Седемте престола“.\r\nДо този момент разследващите не са установили точната причина за трагичния инцидент. Основните направления, по които се работи, са три – действията на водача, изправността на автобуса, както и техническото състояние на пътния участък.  ", "date": "2018.08.27", "title": "Ден на национален траур за загиналите в катастрофата при Своге"}
{"url": "https://www.actualno.com/business/firmata-rehabilitirala-pytja-prez-svoge-api-e-trjabvalo-da-izbere-druga-firma-za-poddryjka-news_691857.html", "text": "   . Това посочва в свое официално писмо компанията \"Трейс Груп Холд\", водещ партньор в ДЗЗД \"Трейс Своге\".     В писмото строителната компания, която е известна с множеството спечелени обществени поръчки що се отнася до инфраструктурни проекти – най-вече в сдружения, уточнява, че съгласно специална наредба гаранционните срокове за извършения ремонт почват да текат от момента, в който се издава Акт 16 на работата. Това е станало през 2016 година, но пътят бил завършен през 2014 година. \" (бел. ред. - ). \", казва в официална позиция компанията.   \" \", пише още в писмото.\r\nОт \"Трейс Груп Холд\" добавят и, че след започналите ремонти по АМ \"Хемус\" тази година, \" \".  Припомняме, че вчера (26 август) регионалният министър Николай Нанков обяви, че пет пъти са били правени протоколи за нарушена настилка и предписания за начало на рехабилитация, докато отсечката е в гаранция от страна на АПИ. Фирмата-изпълнител обаче все още не е предприела никакви действия, въпреки че предписанието за приключване на рехабилитацията е била 15 август 2018 г. Последното предписание от АПИ и компетентните органи е с дата 27-ми юли, то не е подписано от фирма \"Трейс\".   ", "date": "2018.08.27", "title": "Фирмата, рехабилитирала пътя през Своге: АПИ е трябвало да избере друга фирма за поддръжка"}
{"url": "https://www.actualno.com/society/trima-ot-postradalite-v-katastrofata-kraj-svoge-ostavat-s-opasnost-za-jivota-news_691859.html", "text": "  Трима пациенти остават с опасност за живота след тежката катастрофа с автобус край Своге. Това заяви директорът на Института за спешна помощ „Пирогов“ проф. д-р Асен Балтов.     В „Пирогов” са общо шестима тежко пострадали. От тях трима са в тежко състояние на изкуствено дишане и с опасност за живота.  По думите на проф. Балтов трудно могат да се правят прогнози за изхода от лечението на пострадалите.   В болница \"Св. Анна\" са настанени шест души – пет жени и един мъж. Жената е в тежко състояние – тя е интубирана и след операция.\r\nВъв ВМА са настанени двама души – мъж и жена. И двамата в стабилно състояние, контактни и адекватни. В ИСУЛ е 59-годишният шофьор Григор Григоров, който е с множество охлузвания и рани по главата, с комоцио, но в съзнание.  Болниците разполагат с достатъчно кръв от всички кръвни групи, но лекари призовават желаещите все пак да дарят.   Здравното министерство публикува на 26 август инициалите на пострадалите, тяхната възраст и в коя болница са настанени, припомня bTV.", "date": "2018.08.27", "title": "Трима от пострадалите в катастрофата край Своге остават с опасност за живота"}
{"url": "https://www.actualno.com/america/tajgyr-uuds-ne-vidja-problem-v-imigracionnata-politika-na-donald-trymp-news_691855.html", "text": "  Голф звездата Тайгър Уудс отказа да влезе в полемика с баскетболистите от НБА и с играчите от Националната футболна лига, насочена срещу президента на САЩ Доналд Тръмп по отношение на имиграционната политика, като подчерта, че \"ние трябва да зачитаме институцията \".     \"Той е президент на Съединените щати. Трябва да уважаваме институцията, независимо от личността, която е избрана на този пост. Може да харесвате или не личността (на президента) и неговата политика, но ние всички трябва да уважаваме институцията\", подчерата голфърът с 14 трофеи от Големия шлем в Парамус, Ню Джърси, предаде БГНЕС.   На въпрос за отношенията му с Доналд Тръмп, Уудс отговори, че той познава \"Доналд от няколко години\". \"Играли сме заедно, вечеряли сме заедно, познавам го още преди да бъде избран за президент\", добави Уудс.\r\nПо време на интервюто, притиснат с въпроси за състоянието на отношенията между общностите в Съединените щати, Тайгър Уудс отклони отговора като каза: \"Току-що приключих на 72 дупка и съм много гладен!\"  Тайгър Уудс, който дълго се възстановяваше от от травми и операции на гърба, направи забележително завръщане с 6-то място в Бритиш Опън, последвано и от 2-ро място в шампионата на Професионалната голф асоциация.   Миналият сезон Доналд Тръмп критикува играчите от Националната футболна лига, които коленичеха по време на националния химн в знак на протест срещу полицейското насилие и социалното напрежение. Той също така реши да не приеме в Белия дом шампиона на НБА за 2018 година, след като две от звездите във финала, ЛеБрон Джеймс (Кливлънд) и Стивън Къри (Голдън Стейт), отказаха да участват в церемонията.", "date": "2018.08.27", "title": "Тайгър Уудс не видя проблем в имиграционната политика на Доналд Тръмп"}
{"url": "https://www.actualno.com/society/na-mvr-mu-trjabvat-baterii-za-da-rabotjat-sirenite-za-ranno-preduprejdenie-news_691836.html", "text": "   .     Системата се нуждае от спешен ремонт, пише в документация на търга. За него ще се платят над 280 000 лева. Срещу тези пари трябва да се купят акумулаторни батерии за крайните акустични устройства, т.е. за сирените, както и други резервни части. Трябва да се купува и друго оборудване, но то засяга частта, която подава сигнали към властта - т.е. министри, шефове на агенции, областни управители, кметове и т.н. Не е уточнено какво точно следва да бъде закупено, пише в. \" \".   Пуснатата обществена поръчка не разкрива дали в момента всички компоненти от системата са изправни и работят без проблем. За последно тест на сирените беше направен през март тази година. Тестовете винаги протичат по един и същ начин. Няколко дни по-рано се обявява, че предстои изпитание. При пускането на сирените винаги се излъчва и гласово съобщение. Факт е обаче, че качеството му е толкова лошо, че никой не може да разбере абсолютно нищо, освен предупреждението: \"Внимание\".\r\nИзграждането на системата за ранно предупреждение започна още по времето на Тройната коалиция. Тогава съществуваше Министерство на извънредните ситуации, което се оглавяваше от Емел Етем, а заместник ѝ беше Делян Пеевски. За системата бяха похарчени десетки милиони без особена яснота за какво отиват. В следващите години харченето продължи. Справка в Агенцията за обществени поръчки сочи, че през 2014 година МВР е похарчило около половин милион лева, за да обучи служителите си как да работят с въпросната система. Парите са по програма \"Административен капацитет\".  Само преди месец отново с европейски пари МВР е обявило и друга скъпа обществена поръчка. Тя е за над 2.3 млн. лв. Предвижда се \"доизграждане\" на системата в Стара Загора и Гълъбово. Поръчката е разделена на три етапа - акустично планиране на двата града, т.е. определяне местата, където да се монтират сирените, доставка на оборудване и гаранционна поддръжка за три години.   ", "date": "2018.08.27", "title": "На МВР му трябват батерии, за да работят сирените за ранно предупреждение"}
{"url": "https://www.actualno.com/africa/aljir-e-pred-zaplaha-ot-epidemija-ot-holera-news_691846.html", "text": "  От началото на август 50 души са заразени с холера в редица провинции на Алжир, а други двама са починали. Това е заявява министърът на здравеопазването Мухтар Хазбаляви, цитиран от портала „Всичко за Алжир“.     Той е пристигнал в провинция Блида, северен Алжир, където са регистрирани най-много случаи на заразени. От 147 хоспитализирани за наблюдение, за 50 души е потвърдена диагнозата, заявява министърът след посещение в няколко болници, предаде БГНЕС.   Според данни на властите, случаи на заразени с животозастрашаващата инфекциозна болест, са регистрирани в редица провинции, както и в столицата Алжир.\r\nПравителство се е събрало на съвещание, за да обсъди и предприеме мерки за реагиране, както отбелязва портала. За да успокои населението, Главното управление по водите на страната е потвърдило, че водата, която населението консумира ежедневно се контролира, качествена е, годна за пиене и не крие риск за здравето.  В същото време, в алжирската преса се появиха редица статии с остра критика към правителството, което едва на 23 август призна официално за епидемията. Наблюдателите са уверени, че информация е имало и по-рано, но не са взети необходимите мерки.   Случаи на заразяване с холера в Алжир не е имало от 1996 г., а последната епидемия е регистрирана през 1986 г.", "date": "2018.08.27", "title": "Алжир е пред заплаха от епидемия от холера"}
{"url": "https://www.actualno.com/books/zashto-300-godini-sled-smyrtta-na-nuton-negovite-tajni-sa-tolkova-cenni-i-opasni-news_691833.html", "text": "  Исак Нютон е не само изключителен учен, но и гениален алхимик и окултист. Тайните около това разкрива скандинавският писател Курт Ауст в романа \"Невидимото братство\", издание на „Персей“. От реалните факти, свързани с мистериозния код, използван от Нютон, за да скрие откритията си в областта на непозволените науки, Ауст заплита експлозивен сюжет.     Жена се застрелва в центъра на Париж пред очите на десетки шокирани свидетели. Скоро след това близките й започват да получават кодирани съобщения и безценни пратки от нея. Бившият й съпруг, който никога не е преставал да я обича, е брилянтен математик и сега трябва да разчете шифрованите послания, получени от нея, за да разбере причината, накарала я да пожертва живота си.   Защо триста години след смъртта на Исак Нютон неговите окултни и алхимични тайни са толкова ценни и опасни?\r\nИсак Нютон (1643-1727) е смятан от мнозина за най-великия и влиятелен учен в света. Той е физик, математик, астроном, философ и алхимик. Открива закона за гравитацията и за всемирното привличане и законите за движение поставя основите на класическата механика. Освен председател на Британското кралско научно дружество, заема и висш държавен пост по назначение лично от краля. В резултат на проучванията на библейски текстове определя датата на разпъването на Иисус Христос - 3 април 33 г. Оспорва съществуването на Светата Троица, смятайки, че тя е въведена през 4. век чрез фалшификация на библейски текстове. След смъртта му е установено, че в тялото му има значителни количества живак и следователно се е занимавал с алхимия. Резултатите от тайните си занимания Нютон е кодирал, а кодът неотдавна бе дешифриран. Върху това гради книгата си скандинавският майстор на трилъра Курт Ауст.  „Перфектната литературна форма прави този роман с тайни и загадки изключително интересен... Интелигентно и свежо четиво за любителите на мистерии...“ – такава е оценката на най-популярния норвежки ежедневник VG.   \"Невидимото братство\" е преди всичко вълнуващ роман, който трудно можеш да оставиш. Четивното повествование се движи бързо през времето и пространството. В един момент се намираш в Париж, в следващия се озоваваш в Англия през 17 век. Курт Ауст разгръща своята история толкова добре, че ако се интересувате от конспиративни трилъри, тази книга трябва да бъде следващата във вашия списък“ – заявява друго скандинавско издание, Bogrummet.\r\nЕвен Вик, гениалният математик, сътрудничещ на секретните служби и разбиващ всякакви шифри, е герой и на друг, превеждан вече на български, роман на Курт Ауст - „Алхимия на отмъщението“.    Курт Ауст е виртуоз на криминалния жанр и един от най-добрите скандинавски автори, чиито книги са сравнявани с тези на Том Егеланд и Дан Браун. Притежава в колекцията си двете най-големи награди за криминална литература – „Златният пистолет“ (или „Ривертон“, Норвегия) и „Стъкленият ключ“ (за най-добър роман, написан в скандинавските страни).   В превод на български сега ще се появи и романът „Денят на Страшния съд“ от Курт Ауст. Напомнящи Шерлок Холмс и доктор Уотсън, героите на Ауст – университетски професор и асистентът му, разследват престъпления в навечерието на XVIII век. Литературните критици сравняват романа с „Името на розата“ от Умберто Еко.", "date": "2018.08.27", "title": "Защо 300 години след смъртта на Нютон неговите тайни са толкова ценни и опасни?"}
{"url": "https://www.actualno.com/society/ochakvat-se-intenzivni-valeji-v-zapadna-i-centralna-bylgarija-news_691879.html", "text": "  Днес над страната ще преобладава облачно време, интензивни валежи се очакват в Западна и Централна България, съобщи БГНЕС.     Под влиянието на циклон, който преминава над страната ни, температурите ще се понижат, най-вече в Западна България с около 10 градуса и максималните за София ще бъдат около 22 градуса, Благоевград – около 27, Монтана и Видин – около 25 градуса. Очакват се гръмотевични бури и количества валежи от порядъка на 20 до 35 л/кв.м. В Централна и Южна България също се очакват обилни валежи и гръмотевични бури.   Още във вторник валежите ще спират и ще се изясни, а температурите ще започнат да се повишават. Към сряда и четвъртък те отново ще се върнат към летните стойности.", "date": "2018.08.27", "title": "Очакват се интензивни валежи в Западна и Централна България"}
{"url": "https://www.actualno.com/chronicles/na-cherni-vryh-zapochva-osnovavaneto-na-bylgarski-turisticheski-syuz-news_691459.html", "text": "  Българският туристически съюз (съкратено БТС) е независимо, доброволно, непартийно и неправителствено сдружение с идеална цел, основано на 27-28 август 1895 г. на Черни връх във Витоша под ръководството на писателя Алеко Константинов (Щастливеца), който е считан за патрон на съюза.     Членове на съюза могат да бъдат физически и български юридически лица. Макар че е известен като организация главно за пешеходен туризъм, съюзът насърчава развитието и на други форми на туризъм и отдих, както и родолюбива, природолюбива и екологична дейност. Стимулира специфични спортове като алпинизъм, спортно ориентиране, спелеология (пещернячество).   Сред инициативите на съюза е Движение 100 национални туристически обекта, водещо началото си от 1966 г. БТС е организатор на движението „Опознай България – Стоте национални туристически обекта“. От 1 януари 2005 г. БТС стартира Движението „Покорител на десетте планински първенци“.\r\nБТС разполага общо с 410 обекта за подслон, включително: 219 хижи с 13 062 легла, 26 заслони с 283 легла, 33 дома с 2394 легла, 33 туристически спални с 1296 легла, 13 къмпинга с 383 легла.  Печатни органи: вестник „Ехо“ и списание „Български турист“.   Официалният празник на организацията се чества в последната неделя на август.     БТС съвместно с Федерацията на европейските пешеходни асоциации поддържа т.нар. европейски пешеходни маршрути, като 3 от тях преминават през България:   Е-3: Ардени – Ерцгебирге – Карпати – Стара планина – Черно море, с дължина около 8250 км. Част от него е българският маршрут Ком-Емине.\r\nЕ-4: Гибралтар – Пиренеи – Алпи – Карпати – Рила – Пирин – Олимп – Кипър, с дължина около 10 000 км. Българската му част, известна като „Четирите планини“, включва Витоша – Верила – Рила – Пирин – Славянка.\r\nЕ-8: Атлантически океан – Северно море – Рейн – Майн – Дунав – Карпати – Рила – Родопи – Босфор. В България маршрутът е с дължина около 600 км.", "date": "2018.08.27", "title": "На Черни връх започва основаването на Български туристически съюз "}
{"url": "https://www.actualno.com/dobrich/kraj-shabla-shte-se-provedat-planirani-vyzdushni-strelbi-news_691828.html", "text": "  Летателни екипажи от състава на Военновъздушните сили ще проведат от 27 до 31 август 2018 г. полети за стрелби по въздушни мишени в района на Зенитен полигон „Шабла“.     Екипажите на МиГ-29, които ще участват в бойните стрелби, са от  състава на авиобаза Граф Игнатиево. Целта на стрелбите е летците да  усъвършенстват своите умения за работа с комплекса за въоръжение на  самолета и да бъдат оценени постигнатите от тях бойни способности чрез  реално използване на средства за поразяване по въздушни цели, съобщиха  от Министерство на отбраната.   Полетите ще се изпълняват с излитане и кацане от летище Граф  Игнатиево по два типа цели - светеща парашутна мишена (СПМ) -100 и  радиоуправляема мишена R-01. Летателните екипажи ще използват авиационни  управляеми ракети с топлинни глави за самонасочване за малки дистанции  Р-60 и Р-73 и ракети с полуактивна радиолокационна глава за  самонасочване на средни дистанции Р-27, включени в боекомплекта на  МиГ-29.\r\nЗа първи път в своята учебно-бойна подготовка седем летци ще проведат  бойни стрелби по СПМ-100. Сред тях са и най-младите капитани от  изтребителната авиационна ескадрила на авиобаза Граф Игнатиево летците  Мартин Ветов, Кирил Гинев и Борис Масларов.  Ръководител на стрелбите на авиацията ще бъде командирът на авиобаза Граф Игнатиево бригаден генерал Димитър Петров.   При тяхното провеждане в периода 8:30 ч. на 27 август до 19:00 ч. на 31 август (резервен период от 3 до 5 септември 2018 г.) се активират временно опасни зони, намиращи се в района на зенитния полигон на ВВС и прилежащата акватория на Черно море, в границите на акваторията, заключена между нос Карталборун, нос Калиакра и линията, отстояща на 55 мили (100 км) успоредно на бреговата ивица и в пространството над тях до височина 20 000 метра. Режимът на корабоплаване в посочените граници по време на стрелби е особен.\r\nПрез указания период над населените места източно от град Добрич ще се извършват полети с военни самолети и вертолети, някои от които на малки височини.       ", "date": "2018.08.27", "title": "Край Шабла ще се проведат планирани въздушни стрелби "}
{"url": "https://www.actualno.com/business/bylgarija-e-naj-evtinata-strana-v-es-no-naj-skypi-sa-ni-drehite-i-hranata-news_691854.html", "text": "  Като абсолютни цени България е сред най-евтините държави в Европейския съюз. Това показват официални данни на Евростат за 2017 година.     Средното равнище на цените в България е 44% от средното ниво на цените в Европейския съюз, посочва в. \" \". Най-скъпи обаче у нас са храните и безалкохолните напитки, облеклото плюс електрониката – тенденция, която липсва почти навсякъде в Европейския съюз.   В България цените на хранителните продукти са 73,1% спрямо средното равнище в ЕС. За сравнение да отидеш на ресторант или хотел у нас трябва да платиш 45% от средното европейско равнище. Също на високо ниво е положението с купуването на дрехи и обувки – средните цени са 78,3% от средното в ЕС, но това всъщност е най-ниското ниво в абсолютна стойност в Съюза – в Исландия, където е най-скъпо по този показател, средната цена е 175,6% от средното в ЕС.\r\nПо общо 9 показателя абсолютните цени в България са най-ниски в ЕС – дрехи и обувки (78,3%), мебели и покъщина (63,5%), транспорт (66%), ресторанти и хотели (45%), алкохол и тютюн (56,3%), жилище, вода, ток, газ и други горива (30,6%), здраве (29%), образование (24,6%), почивка и култура (58,1%).  Като цяло в Европа най-скъпата държава е Исландия – там е 171,6% по-скъпо, отколкото е средното ниво в ЕС. Но като член на ЕС на първо място по скъпотия е Дания – там се плаща 141,2% повече, отколкото средно в Европейския съюз. А освен в България, най-евтино още е в Румъния (48,4%) и в Полша (53,2%). Всъщност в Румъния храната е най-евтина – 62,2% от средното в ЕС.   Интересен факт е, че в Гърция е най-скъпо що се отнася до комуникационния сектор т.е. потребителската техника  – 154% от средното ниво в ЕС, докато у нас е 65,4%, т.е. сме на пето място в класацията за най-евтина техника, докато лидер е Полша – 45%, а румънците са втори, с 49,8%.", "date": "2018.08.27", "title": "България е най-евтината страна в ЕС, но най-скъпи са ни дрехите и храната"}
{"url": "https://www.actualno.com/society/bojko-ranovski-trjabva-da-se-promeni-zakonodatelstvoto-za-kolanite-v-avtobusite-news_691868.html", "text": "  \"Въпросът за коланите е много важен. Няма място за отстъпление, трябва да се промени законодателството. През месец септември такива текстове ще бъдат внесени в народното събрание. Безопасността е най-важното нещо.\" Това заяви Бойко Рановски - директор на ИА \"Автомобилна администрация\" в интервю за Нова телевизия.     \"За някои превозни средства, произведените преди 2006 година, това не е възможно. Ще се наложи за такива автобуси подмяна на самите седалки, защото те не позволяват поставянето на колани\", добави той.   \"В страната има над 23 000 автобуса. Около 15 000 са с първа регистрация преди 2006 година. Не всички от тези обаче са лицензирани за извършване на превоз. Общо лицензираните са около 13 000, като ако се въведе вече споменатата мярка, ще станат на половина\", каза още Рановски.\r\n\"Задължение на колегите от \"Пътна полиция\" е, като има проблем в някой участък от път, да бъдат сигнализирани съответните институции и отговорни лица. Аз като съм бил начело на агенцията поне, така правех. По отношение на това какво е трябвало да се предприеме - има компетентни органи, те ще кажат\", така коментира Рановски казуса за асфалта с лошо сцепление, където стана катастрофата край Своге.  \"Всичко в момента се изследва и анализира, а стопанинът на пътя трябва да вземе съответните мерки. Можеше да бъде затворен пътя, но това решение трябва да бъде съгласувано и решено от стопанина на пътя и \"Пътна полиция\". Отговорните органи трябва да кажат какво решение са взели. Участъкът е много натоварен и интензивен. Когато даден участък има проблем, обикновено се ограничава скоростта в този участък\", каза Рановски.   В момента на Централната автогара в София се извършва проверка на Изпълнителната агенция „Автомобилна администрация”. Проверява се документалната част на автобусите – дали отговарят на изискванията за дадения вид превоз, както и работно време. Дали шофьорът притежава всички необходими документи. \r\n\"След 2008 г. няма произведен автобус, който да не притежава обезопасителни колани. Проблемът е дали се поставят. Няма превозвач в страната, който да не го е страх от две неща – да не му се отнеме лиценза и да не предизвика или попадне в катастрофа, при която да има загинали. В този смисъл няма фирма, която да не полага ежедневни усилия, за да предотврати това\", обясни Симеон Милушев от Националната асоциация на автобусните превозвачи.    \"Преди две години Столична община направи обществена поръчка, която задължи софийските превозвачи да купят около 300 нови автобуса и така възрастовият им състав се понижи. В страната обаче все още процентът на новите автобуси е плачевен\", допълни той.   Милушев е на мнение, че контролът, който се извършва в малките населени места, е занижен заради много обстоятелства. Едно от тях е ниското заплащане на контролните органи и тяхното обучение. По този начин не са мотивирани да изпълняват задълженията си.\r\nНа 29 август предстои среща на 10 организации и да се предложат допълнителни мерки на Министерството на транспорта.", "date": "2018.08.27", "title": "Бойко Рановски: Трябва да се промени законодателството за коланите в автобусите"}
{"url": "https://www.actualno.com/crime/dete-pochina-sled-kato-be-ostaveno-zaklucheno-v-kola-news_691889.html", "text": "  Момченце на 2,5 години почина, след като бе заключено в лек автомобил, съобщиха от болницата в Сливен МБАЛ \"Д-р Иван Селимински\".     Детето е починало няколко часа, след като е прието в болницата. Трагедията се е разиграла в село Желю войвода, в неделя следобед, когато температурите в района надвишаваха 30 градуса.   Детето е прекарало заключено в автомобила няколко часа. То е било открито в безсъзнание от родителите му, предаде БГНЕС.\r\nПо информация на детето само е влязло в колата и се е заключило. Родителите му не са знаели, че то е в колата и мислели, че си играе някъде на сянка.  По думите на кмета на селото родителите му са трудолюбиви хора, които не се възползвали от социални помощи, за да отглеждат децата си, а работели усърдно.  ", "date": "2018.08.27", "title": "Дете почина, след като бе оставено заключено в кола"}
{"url": "https://www.actualno.com/viewpoint/bosija-koga-se-obyrne-kolata-pytishta-mnogo-news_691883.html", "text": "  Аз предупреждавах и настоявах за незабавна оставка на министъра-убиец и смяна на корумпираното ръководството.     Колко пъти обяснявах и доказвах, че всяко шикалкавене води до избиване, осакатяване, раняване и тежко психическо натоварване на десетки хиляди български граждани.\r\nВсички, включително и платените и дълбоко неморални български медии си правиха оглушки.\r\nДепутатите си бъркаха по носовете и отказваха да поискат оставката на корумирания министър-убиец Московски.  Премиерът се правеше на велик вожд и нехаеше за ежедневното избиване и осакатяване на българите.\r\nПрокуратурата не ми отговаряше и се правеше на велика и недисегаема.   В същото време цялата бандитска шайка, която събираше пари от продажба на шофьорски книжки, такса \"спокойствие\", такса \"преглед\", такса \"повишаване на квалификация\", такса \"преглед на качествата на шофьори на тирове и автобуси\" на всеки 5 години по наредба 41\"  и т. н. беше възстановена и продължи криминалната си дейност.    Обяснявях, че всеки ден шикалкавене струва живота на българите.\r\nНикой не се трогна, включително и близките на убитите и пострадалите.\r\nКакво чакате?   Да избият и последния българин ли?\r\nОвчият народ май си заслужава свинската банда, дето е на власт!   *Tекстът е публикуван в на Николай Колев-Босия.", "date": "2018.08.27", "title": "Босия: Кога се обърне колата - пътища много*"}
{"url": "https://www.actualno.com/nature/stara-hartija-za-nova-kniga-za-shesti-pyt-u-nas-news_691903.html", "text": "  Шест български града ще бъдат домакини на шестото издание на националната екоинициатива „Стара хартия за нова книга“. През 2018 г. Общините Бургас, Хасково, София, Русе, Плевен и Пловдив ще посрещнат кампанията, която дава възможност на децата да научат повече за рециклирането, да разберат как да пазят природата и да събират разделно отпадъците. Всяко дете, което доведе възрастен придружител с поне 5 кг стара хартия за рециклиране, ще получи нова детска книга по избор, както и подаръци от партньорите на празника. Организаторите от „ЕКОПАК България“ АД и Книжен център „Гринуич“ напомнят, че колкото повече стара хартия съберат децата, толкова повече дървета ще спасят от изсичане.     Тазгодишното издание на „Стара хартия за нова книга“ стартира на 8 септември от 10,00 до 14,00 ч. в Приморския парк, пред Пантеона.\r\nВ събитието ще се състои на 9 септември от 10,00 до 14,00 ч. на сцената на пл. „Свобода“.\r\nВ „Стара хартия за нова книга“ както винаги ще се проведе под патронажа на кмета Йорданка Фандъкова и отново ще е част от Календара на културните събития на Столична община за 2018 г. Инициативата ще се състои на 16 септември от 10,00 до 19,00 ч. на бул. „Витоша“ 37 пред Книжен център „Гринуич“.     Децата от , които бяха първенците в миналогодишното издание на „Стара хартия за нова книга“, за четвърта поредна година имат възможност да участват в събитието на 23 септември между 10,00 и 14,00 часа на пл. „Свобода“, пред Съдебната палата.\r\nЗа първи път през 2018 г. и се включва в кампанията. Там всички малки екоактивисти могат да предадат старата си хартия за рециклиране и да получат нова книжка на 24 септември от 10,00 до 14,00 часа на пл. „Възраждане“, пред Община Плевен.\r\nФиналът на инициативата ще бъде поставен в на 29 септември от 10,00 до 14,00 ч. на пл. „Стефан Стамболов“, пред Община Пловдив.    Събитията във всички градове се провеждат със съдействието на общините и регионалните библиотеки.   Както всяка година, кампанията има литературна тематика, вдъхновена от популярна детска книга. В настоящото издание малчуганите ще имат възможност да влязат в „дрешника“ на приказния свят на Нарния, където ги очакват нови предизвикателства и награди. Книгите от поредицата „Хрониките на Нарния“ на Клайв С. Луис са осигурени от издателство „Труд“, основен партньор на инициативата. А за да остане денят незабравим, в София всички деца, които са предали старата си хартия, ще имат възможност да си направят снимка за спомен във фото будка в стил „Светът на Нарния“.\r\nПод надслов „Почисти и прочети“ празникът ще протече с много музика и танци. За настроението на всички присъстващи ще се погрижат детски и тийнейджърски вокални групи и танцови състави. Програмата ще включва още спектакъла „Цирк“ – музикално куклено шоу с марионетки за деца и възрастни от „Театъра на приказките – София“.\r\nЗа да има за всички достатъчно книги, всеки, който изпълни условието да донесе 5 кг стара хартия за рециклиране, ще може да получи само една книга, но не повече. Децата, донесли допълнителни 5 кг хартия, ще получат втора книжка на екотематика – новото специално издание на „ЕКОПАК България АД“ „Грийн тийн“. Така в рамките на празничния ден децата могат да получат максимален брой две книги. Средствата от събраната стара хартия в петте града ще бъдат използвани за ново издание на книгата на „ЕКОПАК България“ АД.\r\nНачалото на каузата „Стара хартия за нова книга“ бе поставено на 15 септември 2013 г. Организаторите Книжен център „Гринуич“ и „ЕКОПАК България“ АД и партньорите на „Стара хартия за нова книга“ се обединиха около идеята, че е важно всяко дете още от ранна възраст да се научи да полага грижи за природата, да събира разделно отпадъците и да има специално отношение към книгата и четенето. За петте години в инициативата са се включили близо 26 250 деца. Малчуганите заедно със своите родители са предали за рециклиране 133 тона хартия и са получили 29 600 книжки. Така всички заедно сме спасили от изсичане 1730 дървета. От 2015 г. инициативата се превърна в национална и до този момент е преминала през градовете Пловдив, Бургас, Варна, Хасково и Русе.   ", "date": "2018.08.27", "title": "„Стара хартия за нова книга“ – за шести път у нас"}
{"url": "https://www.actualno.com/society/dve-spasitelni-akcii-sa-bili-provedeni-v-rila-i-pirin-news_691881.html", "text": "  Две спасителни акции са били проведени през вчерашния ден в планините Рила и Пирин. Това съобщиха за Агенция „Фокус“ от Планинска спасителна служба (ПСС) при БЧК.     От ПСС уточниха, че и двата инцидента са леки. При единия е оказана помощ на турист с наранено коляно в Рила планина в района на 7-те рилски езера, а при другият в района на връх Каменица в Пирин е оказана помощ на турист с наранен глезен.   Участието от страна на ПСС е било за транспорт на пострадалите.", "date": "2018.08.27", "title": "Две спасителни акции са били проведени в Рила и Пирин"}
{"url": "https://www.actualno.com/curious/izberete-naj-glupavija-chovek-na-kartinkata-news_691931.html", "text": "  Haшият избop винaги ни xapaĸтepизиpa, дopи ĸoгaтo ce ĸacae зa мaлĸи нeщa. Taĸa e ycтpoeнo нaшeтo пoдcъзнaниe.     Πpeдлaгaмe ви пpocтичъĸ тecт!\r\nПpocтo избepeтe ĸoй oт тeзи xopa ви ce cтpyвa нaй-глyпaв:      Oĸoлнитe cмятaт, чe мoжe дa ce paзчитa нa вac, мaĸap чe ce cлaвитe ĸaтo инaтлив и нecгoвopчив. Чecтo взимaтe твъpдe бъpзи peшeния, oпитaйтe ce дa oтдeлятe мaлĸo пoвeчe вpeмe зa oбмиcлянe нa нeщaтa. Bиe cтe мъдpocт и eмoциoнaлнa ycтoйчивocт. Bяpнo, пoняĸoгa oбичaтe дa пpexвъpлятe oтгoвopнocттa въpxy дpyгитe. Bиe cтe дoбъp чoвeĸ и пoняĸoгa oĸoлнитe ce изĸyшaвaт дa ви изпoлзвaт.        Чecтo ce oĸaзвaтe нepaзбpaни, пoнeжe вaшитe възглeди зa мнoзинa изглeждaт eĸcтpaвaгaнтни. Ho бъдeтe внимaтeлни: нe пpaвeтe пocтъпĸи в cвoя вpeдa, caмo зa дa ce дoĸaжeтe пpeд дpyгитe.\r\nИзточник: webmiastoto.com   ", "date": "2018.08.27", "title": "Изберете най-глупавия човек на картинката"}
{"url": "https://www.actualno.com/curious/sedmichen-luboven-horoskop-za-27-avgust-2-septemvri-news_691893.html", "text": "        Някои от обвързаните представители на зодията ще вземат важно  решение, свързано със закупуването на нов дом. Възможно е, ако вече  живеете заедно, просто да решите да направите някои козметични промени в  дома. През последната седмица на август ще ви бъде лесно да вземете общи  решения с партньора. Двамата гледате в една посока, в едни ценности,  когато става въпрос за общото ви благополучие.   Трансформираща седмица в любовен план за обвързаните Близнаци. Ако  през последните дни сте имали някакви разногласия, това ще се промени.  Ще започнете да откривате нови и все положителни черти в другия и това  ще ви сближи още повече.     Любовта е във въздуха тази седмица! Ако се чувствате самотни,  направете приоритет любовния си живот и звездите ще ви изненадат с една  вълнуваща в сексуално отношение седмица. Обвързаните Лъвове ще прекарат повече време заедно с любимия човек.  Дайте свобода на желанията и въображението си. Подарете си необикновени  моменти на усамотение. Ако отскоро се срещате с някого и взаимоотношенията ви не се  развиват, помислете дали има смисъл да продължавате да влагате време и  енергия в тях. Тези от вас, които се намират в сериозна връзка, ще се  радват на хармония.    През тази седмица ще се радвате на огромната подкрепа на любимия  човек, особено ако искате да направите промени, свързани с кариерата ви.  Няма да имате притеснения, че той или тя ревнуват от успехите ви,  напротив. Вашата привлекателност няма да остане незабелязана. В резултат вие и  половинката ви ще имате възможността да се насладите на невероятни  мигове заедно. Не само физически ще сте привлечени един към друг, но и  на духовно ниво. Предстои ви седмица, в която ще може да споделите вашите най-силни  желания с любимия човек. Възможно е да си мислите, че някои от тях са  табу, но грешите. В действителност, споделянето ще укрепи вашата  интимност и доверие. Възползвайте се от момента за повече романтика и гладка комуникация с  половинката. В средата на седмицата вие и половинката ви ще сбъднете  една ваша мечта. Сега е моментът да въведете и някои промени, които  отдавна планирате.    Някои от представителите на зодия Водолей ги очаква офис романтика.  Възможно е да имате тайна връзка, която ще искате да разкриете пред  вашите колеги и шефа. Ако е така, очаквайте подкрепа от всички. Някои от вас ще пътуват и ще изучават нови места, други ще направят  големи крачки във взаимоотношенията с половинката. Ще се преоткриете на  духовно ниво и ще научите много един за друг.", "date": "2018.08.27", "title": "Седмичен ЛЮБОВЕН хороскоп за 27 август - 2 септември "}
{"url": "https://www.actualno.com/society/kak-izglejda-bosija-sled-75-dni-gladna-stachka-snimki-news_691897.html", "text": "         Мотивите: корупцията в Агенция \"Автомобилна администрация\" при издаването на шофьорски книжки и стимулиращото корупция законодателстване на депутатите.   Стачката продължава вече 76 дни, а в социалните мрежи се появиха снимки, които показват в какво състояние се намира дисидентът.          ", "date": "2018.08.27", "title": "Как изглежда Босия след 75 дни гладна стачка (СНИМКИ)"}
{"url": "https://www.actualno.com/balkani/hashim-tachi-kosovo-njama-da-se-deli-njama-da-se-razmenjat-teritorii-news_691886.html", "text": "  Косовският премиер Хашим Тачи заяви, че \"Косово няма да се дели\" и няма да има размяна на територии, и се надява, че такова нещо няма да предложи и сръбският премиер Александър Вучич.     Хашим Тачи, в интервю за австрийския вестник „Дер Щандарт“, заяви, че досега идеята за „корекции на границите“ не е била тема за разговор в Брюксел, предаде БГНЕС.   \"Изминаха пет или шест години от началото на преговорите със Сърбия. Сега сме навлезли във финалната фаза на тези преговори. Досега само сме разговаряли за процеса, но не и за детайлите. Идеята за корекции на границата е моя. Както и идеята за включване на Прешевската долина и тя не беше тема на разговор с премиера Вучич. Но ние ще разговаряме за това“, заяви Тачи.\r\nТачи изглежда иска да бъде рационален и както заявява, въпреки големите разногласия, продължаването на диалога е единствената възможност, а без договор Белград и Прищина взаимно си пречат по пътя към ЕС.  \"Няма да има поделяне на Косово, няма да има размяна на територии. И досега не съм чул (Вучич) да предложи нещо в тази насока“, казва Тачи. Счита, че края на спора със Сърбия трябва да съдържа взаимно признаване и членството на Косово в международните организации. Според неговите твърдения, Косово съхранява мултиетническия дух.   \"Трябва да работим за това да премахнем враждите, които съществуват вече от 200 години. Не трябва да бъдем заложници на граници, утвърдени от Титова Югославия. Югославия вече не съществува\", каза Тачи. Твърди, че Косово има добри взаимоотношения със своите съседи – Македония, Черна гора и Албания и затова не трябва да се „чувстват заплашени“ от споразумението между Белград и Прищина.", "date": "2018.08.27", "title": "Хашим Тачи: Косово няма да се дели, няма да се разменят територии"}
{"url": "https://www.actualno.com/bgfootball/ujasna-tragedija-bylgarski-futbolist-pochina-ot-infarkt-news_691934.html", "text": "        Печалната развръзка идва само часове след съботния мач на \"розите\" срещу Созопол в Казанлък (1:2). Във въпросната среща Емил Рачев е асистирал за попадението на своя тим и дори ударил греда.   Преди началото на сезона починалият, както и всички футболисти от отбора на Розова долина, са минали задължителните медицински изследвания. Резултатите на Рачев били много добри, в това число и направената електрокардиограма.\r\nЕмил Рачев е роден на 9 април 1990 година в Казанлък. В кариерата си е носил екипите на Берое, Нефтохимик и Черноморец (Поморие). Погребението му ще се състои в неговия роден град утре, от 14:00 часа.  ", "date": "2018.08.27", "title": "Ужасна трагедия! Български футболист почина от инфаркт"}
{"url": "https://www.actualno.com/curious/desi-banova-razkri-zashto-se-e-razdelila-s-bivshija-si-news_691874.html", "text": "  Деси Банова, която наскоро се омъжи за предишния президент Росен Плевнелиев, разкри, че е взела решение за раздялата с партньора си, от когото има дъщеря, след смъртта на баща си. В интервю за сп. Eva Деси споделя, че родителите ѝ се разделят, когато тя е била 6-годишна и е поддържала по-близки отношения с баща си чак в последните години преди смъртта му.      , разказва Банова как се е стигнало до раздялата с партньора ѝ Ивайло. Двамата имаха 10-годишна връзка, по време на която се роди и дъщеричката им Йоана.   Среща президента Росен Плевнелиев за първи път през 2014 г. в САЩ в ООН, където и двамата са по работа. Тогава просто разговарят, а тя изпълнява служебните си ангажименти. Срещат се отново през 2017 г. на наградите \"Стоян Камбарев\". Тогава започват непринуден разговор и разменят контактите си. Тя обаче се влюбва в него, когато го вижда в неформална обстановка във вилата му на гръцкия полуостров Халкидики. Тогава разбира, че това е човекът, с когото би искала да бъде: , споделя Банова-Плевнелиева.  Деси разкрива, че нездравия интерес към личния ѝ живот ѝ тежи, въпреки че винаги е обичала светлината на прожекторите. За нея обаче е важно човек да е популярен с работата си и това, което прави.   ", "date": "2018.08.27", "title": "Деси Банова разкри защо се е разделила с бившия си"}
{"url": "https://www.actualno.com/curious/vijte-koga-shte-pochivame-prez-septemvri-news_691939.html", "text": "  През месец септември 2018 година ще почиваме два пъти през двете половини на месеца.     Първият голям празник, разбира се, е . Денят се пада в четвъртък, което означава, че няма да има сливане на почивните ден със събота и неделя, а петък, 7 септември, остава работен ден.    , който по традиция е почивен ден, се пада в събота. Това означава, че почивен ден ще е понеделник, 24 септември, което означава, че се събират три почивни дни, за които можем да планираме пътуване.  ", "date": "2018.08.27", "title": "Вижте кога ще почиваме през СЕПТЕМВРИ"}
{"url": "https://www.actualno.com/society/chastnite-veterinari-izlizat-na-protest-ako-dyrjavata-ne-im-se-izdylji-za-pyrvoto-polugodie-news_691942.html", "text": "        Те написаха отворено писмо до премиера Бойко Борисов, в което молят за съдействие за решаване на проблемите. Общо 8 544 600 лева са дължими на ветеринарите за изпълнението на имунопрофилактичната програма на страната. Тазгодишната сума е с 1 милион по-голяма от миналогодишната за същия период. Заработените средства са за първото полугодие до 30 юни, обясни в интервю за БНР д-р , заместник-председател на Българския ветеринарен съюз.   До момента ветеринарите работят за тяхна сметка и са в очакване държавата да им се издължи. „Образно казано, ние дотираме по този начин държавата, защото целогодишно работим, но сме приели този начин на работа. Все пак очакваме всичко да ни бъде изплатено в някакви разумни срокове, но това не се получава. Нямаме сигурност кога ще стане това – дали няма да е септември, октомври, ноември, декември – никой не казва“, коментира д-р Цанков.\r\nПо договор държавата трябва да възстановява вложените от ветеринарите средства два пъти годишно - през юни и през декември. За тази година обаче плащания все още няма. Средствата са изчислени от Българската агенция по безопасност на храните и предложението е внесено в Министерството на земеделието на 1 август. Ветеринарите чакат провеждане на заседание на Управителния съвет на Фонд „Земеделие“, където трябва да се гласува сумата. На последното такова обаче това не се е случило. \"Възмутени сме, не очаквахме такъв ход, затова прибегнахме до това писмо\", каза Димитър Цанков по повод отправеното писмо до премиера.  ", "date": "2018.08.27", "title": "Частните ветеринари излизат на протест, ако държавата не им се издължи за първото полугодие"}
{"url": "https://www.actualno.com/society/zastrahovateljat-na-katastrofiralija-avtobus-uveri-che-vsichki-shte-poluchat-obezshtetenija-news_691914.html", "text": "  \"Автобусът е застрахован в нашата компания. Непосредствено след инцидента – до няколко часа, наши представители бяха на място, за да съдействат с каквото е възможно.\" Това каза в интервю за bTV изпълнителният директор на \"Лев инс\" Павел Димитров по повод тежката катастрофа с автобус край Своге. Той увери, че всички пострадали ще получат обезщетения.     Представители на фирмата са били на 26 август на мястото на инцидента, в село Световрачене, откъдето са повечето загинали и немалко пострадали, и в болниците при ранените.   Въпреки че автобусът не е минал втори технически преглед, то той има застраховка, подчерта Димитров. Той уточни, че компанията действа по израелския пример – още преди финализиране на разследването да отпуснат авансови изплащания за медицински консумативи или лечение.\r\nПавел Димитров даде и телефони, на които пострадалите и близките на загиналите, могат да се свържат със застрахователното дружество: 0800 10 200 и 0899 993 419.  Относно информацията, че в момента се прави одит на застрахователното дружество Димитров отрече да имат проблеми и подчерта, че одитът е свързани със „Зелена карта“ – спорове за обезщетения за катастрофи в чужбина. Компанията е установила със собствени разследвания, че в много от случаите става въпрос за застрахователна измама.   Бившият зам.-председател на Комисията за финансов надзор (КФН) Борислав Богоев коментира казуса „Олимпик”, заради който над 200 хил. автомобили у нас се оказаха без валидна „Гражданска отговорност”.\r\nПо думите на Богоев подалата оставка зам.-председателка на КФН Ралица Агайн не си е свършила качествено работата, тъй като проблемите не „Олимпик“ са започнали много пред май 2018 г. Според него подозрение би трябвало да предизвика фактът, че дружеството няма права да упражнява дейност в няколко държави, а единствените клонове на „Олимпик“ са били у нас и в Гърция.    ", "date": "2018.08.27", "title": "Застрахователят на катастрофиралия автобус увери, че всички ще получат обезщетения"}
{"url": "https://www.actualno.com/faces/charli-chaplin-plakal-sym-poveche-otkolkoto-te-sa-se-smeli-news_691923.html", "text": "  Нека започнем с няколко впечатляващи мисли:                                 Годините ще минават, звездите на Холивуд ще стават все повече, визуалните ефекти - все по-натрапчиви. Но в света на киното никога няма да има гениална фигура, като тази на Чарли Чаплин. Човекът, който можеше без думи да накара цели поколения да се превиват от смях, знаеше, че хуморът идва от тъгата, че комедията е истинска, когато има дълбочина, че смешката е нищо, ако няма послание. А историята му, като на всеки човек от неговия ранг, е повече от интересна. Чарлс Спенсър Чаплин е роден на 16 април 1889 година в Лондон. Родителите му са певци и актьори от мюзик хола. Разделят се преди той да навърши три години. Баща му е алкохолик и не общува много със сина си, макар че Чарли Чаплин и неговият полубрат Сидни Джон Хил Чаплин живеят известно време с него и любовницата му Луиз, по време на един от престоите на майка им в приют за психично болни. Старият Чаплин старши умира през 1901 година от цироза.\r\nСлед раздялата на родителите си двете деца живеят с майка си в различни части на Лондон. Говори се, че майката, Хана Чаплин, произлиза по майчина линия от голям цигански род.\r\nКариерата на майка му като певица приключва, когато по време на изпълнение загубва гласа си. Тогава малкият Чарли излиза на сцената, за да я замести. По средата на изпълнението внезапно на сцената заваляват монети. Чаплин спира да пее и обявява, че ще продължи, след като събере парите, а публиката избухва в смях. Като дете Чаплин вече знае, че мечтата му е да бъде актьор. Майка му го поощрява, въпреки че в онези времена това далеч не е най-престижната и желана от един родител професия. За да се тренира на макс малкия Чарли участва в цели осем трупи! Случва се и неизбежното за всеки гений: на 13 години Чаплин напуска училище и слага край на образованието си. Работи на няколко места, за да изкара прехраната си. \r\nПървата голяма роля на Чарли идва в продукцията на Чарлс Фроман „Шарлок Холмс“, където играе Били в три национални турнета. Изпълнението му е толкова добре прието, че е призован в Лондон, за да играе ролята заедно с оригиналния Шерлок Холмс – Холис Уилям Джилет. На 16-годишна възраст Чаплин участва в продукцията на Уест Енд в театъра „Херцогът от Йорк“ от октомври до декември 1905 г. Вероятно единственият здравословен порок от тези трите. Чарли е непрекъснато обграден от жени, но никога не пали цигара и дори не пие малко алкохол. Свободното си време прекарва в четене на книги, свирене на цигулка, играе бокс и дори борба. Любимият му спорт е тенисът. Всяка неделя следобед кани приятели и професионалисти на тенис с изобилие от чай и сандвичи в почивките. По време на първия му комедиен филм от него се изисква импровизация. Чарли отива да се приготви и тогава му хрумва нещо гениално: провиснали панталони, големи обувки, бомбе и бастун. В последствие това ще се превърне в запазената му марка и най-известният му костюм. На 2 октомври 1912 г. още като младеж Чаплин отива с трупата на Карно в САЩ и остава там. По време на неговите представления е забелязан от продуцента Мак Сенет. Шест месеца след второто американско турне, Чаплин е поканен да се присъедини към Нюйоркската филмова компания. Мак Сенет, който е свидетел на неговите изпълнения, смята, че той може да замести Фред Мейс, звезда на техните студиа в Кийстоун, който възнамерява да напусне. Чарли Чаплин се срещна с компанията и подписва договор за $150 на седмица, което е равносилно на около 3000 долара днешни пари. \r\n„Застигнат от дъжда“ излиза на 4 май 1914 г. Това е режисьорският дебют на Чаплин и е изключително успешен. След това режисира почти всеки късометражен филм, в който се появява в Кийстоун, с темп от приблизително една седмица, период, който по-късно си спомня като най-вълнуващото време в кариерата си. Следват още няколко успешни филма. Когато договорът на Чарлс Чаплин изтича в края на годината и трябва да бъде подновен, той иска $1000 на седмица ($24 761, 2017 г.), но сумата е отхвърлена като твърде голяма.\r\nПрез 1915 г. Чаплин вече става културен феномен. Магазините са снабдени със стоки „Чаплин“, той е включен в карикатури и комикси, а за него са написани няколко песни. Чаплин е атакуван в британските медии, че не участва в Първата световна война. През 1917 г. професионалните имитатори на Чаплин са толкова много, че го принуждават да предприеме правни действия. Съобщава се в медиите, че девет от десет мъже, които присъстват на партита, са облечени в костюми на \"скитника\". Същата година проучване на Бостънското дружество за психични изследвания стига до заключението, че Чаплин е „американска мания“ и немалко душевно болни се мислят за него. Въпреки че звукът се появява във филмите през 1927 г., Чаплин остава верен на старата технология още цяло десетилетие. Първият звуков филм на Чаплин е „Великият диктатор“ – легендарният антихитлеровски филм, заснет през 1940 г.\r\nЧаплин чувства, че „Златната треска“ е най-добрият филм, който е направил. Излиза през август 1925 г. и се превръща в един от най-скъпите филми. Комедията съдържа някои от най-известните сцени, като например скитникът, който яде обувките си и танца с хлебчетата. Обувката му е направена впрочем от златен корен. Следва и успехът на \"Циркът“ (1928 г.) В онези времена Чаплин е женен за втората си съпруга Лита Грей, с която е твърде нещастен. Чарли прекарва дълги часове в студиото, за да не я вижда. През ноември 1926 г. Грей взима децата и напуска семейния дом. Следва горчив развод, в който тя обвинява актьорът в изневяра, насилие и извратени сексуални желания. Информацията се промъква в пресата. Чаплин съобщава, че е в нервна криза, тъй като историята се превръща в главна новина на първа страница и групи, формиращи се в Америка призовават филмите му да бъдат забранен. Следват \"Светлините на града\" и \"Модерни времена\" - два абсолютни хит. Паралелите между него и Адолф Хитлер са забелязани от широката публика: родени са само с 4 дни разлика, и двамата се издигат от бедност до световна известност, и двамата носят същите мустаци. Има дори слухове, че Хитлер имитира мустаците на Чаплин. Тази физическа прилика вдъхновява следващия филм, „Великият диктатор“, който е сатира на Хитлер и фашизма.\r\nКомикът прекарва две години в разработването на сценария и започва да снима през септември 1939 г., шест дни след като Великобритания обявява война на Германия. Той се съгласява да използва говорим диалог, отчасти поради убеждението, че няма друг избор, но и защото признава, че е по-добър начин за предаване на политическо послание. Създаването на комедия за Хитлер се смята за много противоречиво начинание, но финансовата независимост му позволява да поеме риска. Заменя скитника (който носи подобно облекло) с еврейски бръснар отчасти поради убеждението на нацистите, че е евреин. Играе и диктатора Хинкел, който е пародия на Хитлер. Филмът генерира огромен интерес, като критик на Ню Йорк Таймс го нарича „най-нетърпеливо очакваният филм на годината“ и е един от най-печелившите филми на епохата. В един момент в САЩ разпространението на филмите на Чаплин е забранено, защото взема да става политически опасен и да удря твърде успешно по силните на деня. Заради увлеченията си по социализма Чаплин става обект на настървено преследване. Замнава в Швейцария със семейството си, където прекарва и последните си години. Казва, че никога не би се върнал в Америка. Години по-късно става ясно, че досиетото му във ФБР е дълго цели 2000 страници. Писмото на Чарли Чаплин до дъщеря му Жералдин е едно от най-нежните послания, писани някога от баща до дете. Чаплин го пише в последните си години, а то остава еталон за родителска загриженост и вълнуващ изказ и до днес. Ето какво гласи то:                       ►Чаплин е бил левичар. Използвал е лявата си ръка дори, за да свири на цигулка.\r\n►Висок е точно 165 см.\r\n►Любимият спорт на Чаплин е бил боксът, а от танците най-много е харесвал тангото.\r\n►След като става известен и значително забогатява, той все още продължава да живее в треторазрядна стая в хотел.\r\n►През 1917 г. Чаплин сключва договор с „Фърст Нешънъл” за 1 млн долара. Става най-скъпо платеният актьор за своето време.\r\n►Има четири брака, от които му се раждат 11 деца.\r\n►Добре известно е, че е харесвал по-млади жени от него. За Милдред Харис се жени, когато е на 28 годишна възраст, а тя е на 16. Когато е на 35, се бракосъчетава с 16-годишната Лита Грей. Когато навършва 44 години, Чаплин се жени за Полет Годар – на 19 години. На 54 години актьорът се жени за 18 годишната Уна О`Нил. От брака си с нея има 8 деца, последното му отроче се ражда, когато Чаплин е на 72 години. Интересното, е че Уна О'Нил е голямата любив на писателят Селинджър. Чаплин обаче успява да я открадне. Говори се, че тъкмо това е причината Селинджър да преустанови светския си живот и да се засели сам в имение, до което не допуска никого до края на живота си. \r\n►Отношенията на Лита Грей и Чарли Чаплин са основа на романа „Лолита” на Набоков. Така поне смята биографът на Чаплин – Джойс Милтън, макар че Набоков никога не го признава. \r\n► За част от своите филми, сам е композирал музиката.\r\n► Става първият актьор, станал корица на сп. \"Тайм\" - през 1925 г. В края на 60-те здравословното състояние на Чарли Чаплин започва бавно да се влошава след прекарани няколко микроинсулта. След награждаването му с почетен \"Оскар\" за цялостния му принос през 1972 г., Чаплин се влошава съвсем. Около октомври 1977 г. той вече не може да общува и е прикован към инвалидната количка, като се нуждае от непрекъснати денонощни грижи. Умира в съня си на 25 декември 1977 г., на Коледа (празник, който не обича да празнува поради болезнени детски спомени), на 88 години, в малкия швейцарски град Веве. Погребан е във Во, Швейцария на 27 декември 1977 г. със скромна церемония каквото е неговото желание.\r\nНа 2 март 1978 година неговият ковчег е изкопан и откраднат от двама емигранти – полякът Роман Вардас и българинът Ганчо Ганев с цел да изнудват семейството му за пари. В нощта на 1 срещу 2 март 1978-а именно Ганчо разкопава гроба на великия комик. Пороят бързо запълнил трапа и похитителите изтеглят 240-килограмовия сандък и го натоварват във фургон. Извозват го на двайсетина километра и го закопават в нива с пшеница до Женевското езеро. След това се свързват с вдовицата на Чаплин - Уна. Искат й откуп от половин милион швейцарски франка. Тя отвръща: „Съжалявам, моят мъж е на небето и в сърцето ми\". После нашенецът и полякът заплашват да посегнат на двете й най-малки деца. Уна обаче - твърде стабилна психически - не се хваща на изнудването. Обажда се на полицията и швейцарските ченгета подслушват телефона й. Наблюдават и 200 телефонни будки в Лозана. Вдовицата се \"съгласява\" да плати откупа. Уговаря си среща с похитителите, но там идват и ченгетата. Ганчо и Роман са арестувани. Признават си всичко. Следва съдебен процес и присъди. Вардас получава 4 години и половина строг затвор заради изнудване и „нарушаване мира на мъртвите\", а Ганчо само 18 месеца. А тялото на Чаплин е препогребано под двуметров бетон, за да се предотвратят подобни бъдещи посегателства.\r\nснимки: ", "date": "2018.08.27", "title": "Чарли Чаплин: Плакал съм повече, отколкото те са се смели"}
{"url": "https://www.actualno.com/business/agencijata-po-vpisvanijata-tyrgovskijat-registyr-raboti-no-ot-1600-chasa-news_691936.html", "text": "  На официалната си интернет страница, Агенцията по вписванията обяви, че работата на Търговския регистър и на Регистъра на юридическите лица с нестопанска цел е възстановена напълно.        Всъщност, според съобщението, въпросното възстановяване щяло да стане в 16:00 часа днес (27 август), що се отнася до достъп чрез интернет. А в момента, \"всички свързани с регистъра услуги вече са възможни на място в Агенция по вписванията и нейните регионални структури\".\r\nСъобщението е факт, след като преди седмица, по време на извънредното заседание на парламента заради Търговския регистър и фалита на \"Олимпик\", премиерът регистърът да заработи \"може би до края на тази седмица\" т.е. до 24.08.2018 година. А седмица преди това - на 17 август, , че \"характерът на технологичните процеси предполага регистърът да функционира пълноценно и с пълния си набор от вписани данни не по-рано от следващата седмица\".    .   Търговският регистър реално се срина на 9-ти август, но това беше усетено в пълна степен на 10-ти август. Официалното обяснение беше, че са дефектирали 4 диска. Вицепремиерът Томислав Дончев не успя да обясни как така едновременно дефектират толкова дискове на две различни физически лица, като даде следното предположение - \"може би техническа конфигурация\". А премиерът Бойко Борисов каза, че веднага след аварията имало пренареждане на дискове от фирма \"Лирекс\", която отговаря за поддържката, но \"базата не ги четяла\".\r\nНа 15 август започнаха да работят само електронните справки в регистъра. След скандала последва и оставката на директора на Агенцията по вписванията Зорница Даскалова, която успокои, че нямало изгубена информация. Министърът на правосъдието сезира прокуратурата, ДАНС и МВР.    ", "date": "2018.08.27", "title": "Агенцията по вписванията: Търговският регистър работи, но от 16:00 часа*"}
{"url": "https://www.actualno.com/society/bosija-trjabva-da-iskam-ostavkata-i-na-borisov-ne-samo-na-moskovski-news_691984.html", "text": "  Николай Колев-Босия, който гладува вече два месеца и половина, заяви, че обмисля да промени каузата си и освен оставката на министъра на транспорта Ивайло Московски, да иска да се откаже от поста си и премиера Бойко Борисов:     \"Освен катастрофата с автобуса вчера е станала и тежка катакгпофа на пътя Варвара-Велинград с три коли. Ранени са 7 души, от които няколко са в тежко състояние.\r\nНе съм запознат с вчерашната сводка, но вероятността да има още убити и раненени никак не е валка.\r\nДоколкото усещам, ще извадят от хиляда кладенчета вода, за да спосят отново министърът-убиец Московски.     Май ще сменя посоката и ще искам вече оставката на криминалното лице Борисов.\r\nДовечера ще пусна мои снимки за физичиското ми състояние преди 5 дни, за да видят невелниците дали гладувач или-не. Който не вярва-да заповяда в къщи да види на живо\r\nСъщо така ще пусна и психиатричната експертиза за психическото ми здраве. В момента се довършва и втора такава\", написа Босия в .    Днес във Facebook бяха публикувани за състоянието на Колев.   Малко по-късно Босия написа писмо на германския вътрешен министър Хорст Зеехофер, с което поиска среща с него. \r\n\"Не зная още колко време живот ми остава, защото вече трудно мога да ставам от леглото си заради слабост. През дома ми преминаха представители на цялата държавна власт и политически лидери.\r\nВсички знаят корупционния проблем, съчувстват, но се оказаха безпомощни да подкрепят исканията ми за оставка на министъра на транспорта. Министър, извършил много престъпления, включително и катастрофа в пияно състояние, при която загина собствения му син. Министър, без реални морални или политически ориентири, зависим лично и само от премиера. Национален срам.\r\nВ оставщите ми дни живот бих искал да се срещна с Вас, господин Зеехофер или с упълномощен от вас представител! Не, за да Ви задължавам, нито да поемате каквито и да било отговорности против волята си, а защото Вие сте последния лъч надежда за преодоляване на тази държавна и европейска корупционна криза. Светлина, която има сили да преодолее българската политическа тъмнина и да спаси хиляди животи на европейски граждани. Много други лидери не успяха!\", пише в писмото си Босия.   ", "date": "2018.08.27", "title": "Босия: Трябва да искам оставката и на Борисов, не само на Московски"}
{"url": "https://www.actualno.com/smolyan/otkrivat-sinja-staja-v-smoljan-news_691908.html", "text": "  „Синя стая“ за изслушване на деца - жертви или извършители на престъпления, откриват утре (28 август) в Смолян, съобщиха от местната администрация. Това е шестото помещение за щадящо изслушване на малолетни и непълнолетни. Изградено е от Министерството на правосъдието с финансовата подкрепа на Българо-швейцарската програма за сътрудничество по проект „Укрепване на правния и институционалния капацитет на съдебната система в сферата на правосъдието за деца”.     Помещението е предоставено безвъзмездно от община Смолян. Партньори по проекта са още Окръжният и Районният съд в Смолян.   На откриването ще присъстват заместник-министърът на правосъдието Евгени Стоянов, представителят на швейцарското междинно звено Олга Йончева, кметът на Община Смолян  Николай Мелемов, зам.-председателят на Окръжния съд в Смолян Недко Симов, председателят на Районнния съд Петър Маргаритов, районният прокурор на Смолян Георги Кърпаров, зам.-директорът на ОД на МВР Смолян Димитър Ежев, зам.-кметът на Смолян и председател на местната комисия за борба с противообществени прояви на малолетни и непълнолетни Марин Захариев, директорът на регионалната дирекция „Социално подпомагане“ Петя Пампорова,  Елена Караджова от отдел „Закрила на детето“ и др.", "date": "2018.08.27", "title": "Откриват „синя стая“ в Смолян"}
{"url": "https://www.actualno.com/crime/dvama-mladeji-zaginaha-pri-katastrofa-kraj-s-popovica-news_691944.html", "text": "        Сигналът за инцидента е постъпил около 10:40 ч. тази сутрин. От първоначалната информация на Полицията става ясно, че са се сблъскали челно благоевградски „Фолксваген” и „Грейт уол” с пловдивска регистрация. На място са загинали двама пътуващи от първата кола – мъж на 25 г. и 21-годишна жена.   В болница е откаран шофьорът на другия автомобил. До приключване на огледа е затворено движението в участъка между селата Чешнегирово и Поповица, съобщиха от пресцентъра на МВР в Пловдив.\r\nОбходният маршрут, по който полицейски служители насочват преминаващите превозни средства, е през Болярци – Асеновград - Пловдив.  ", "date": "2018.08.27", "title": "Двама младежи загинаха при катастрофа край с. Поповица"}
{"url": "https://www.actualno.com/crime/kriminalisti-na-razgrad-otkriha-zasjat-teren-s-nad-160-kg-marihuana-news_692000.html", "text": "  Криминалисти на ОДМВР – Разград откриха зелена маса, засята на около 100 кв. м площ по поречието на река Бели Лом, в местността „Ливадето“, в землището на село Гецово.     В хода на предприетите процесуално – следствени действия е установено, че теренът е бил предварително подготвен и пригоден за засяване на наркокултурата – изсечени са дърветата, оформени са редове и напоителни вади, за да се осигурят максимално добри условия за осветеност и влага на насажденията, съобщиха от МВР.   38-те растения „коноп“ са с високо съдържание на марихуана, доказано след извършения наркополеви тест. Общото тегло на иззетата зелена маса е 165 кг.\r\nПо първоначални данни, след изсушаването му, наркотикът е бил предназначен за разпространение на територията на Разградска област. Образувано е досъдебно производство за престъпление по чл.354 А, ал.1 от НК.  Работата по случая продължава под ръководството на Районната прокуратура в Разград.   ", "date": "2018.08.27", "title": "Криминалисти на Разград откриха засят терен с над 160 кг марихуана"}
{"url": "https://www.actualno.com/society/prokuraturata-obvini-shofiora-na-avtobusa-za-katastrofata-kraj-svoge-news_691943.html", "text": "  Окръжна прокуратура-София привлече като обвиняем шофьора на автобуса, катастрофирал край Своге.     Григор Григоров, който е съсобственик на транспортната фирма \"Мобилус 5\", е обвинен, че на 25.08.2018 г. в гр. Своге, София област, на път 2 -16, при управление на автобус МАН, с посока на движение Своге – София, е нарушил правилата за движение по пътищата – чл. 21 ал. 2 от Закона за движение по пътищата: \"При избиране на скоростта на движение на водача на пътно превозно средство е забранено да превишава 40 км/ч, сигнализиран с пътен знак В 26\" и по непредпазливост е причинил телесна повреда на повече от едно лице и смъртта на повече от едно лице –     . Оказа се обаче, че една от починалите - е била закарана директно в Катедрата по съдебна медицина в София и е разпозната чак късно снощи, затова и за нейната смърт се съобщава едва сега.\r\nПовдигането и предявяването на обвинението е извършено вчера, 26.08.2018 г., късно следобед. С постановление на наблюдаващия прокурор обвиняемият е задържан за срок до 72 часа, за осигуряване на явяването му пред съда за определяне на постоянна мярка за неотклонение. Към настоящия момент задържането се изпълнява в условията на болнично заведение, където Григоров е на лечение, се казва в официално съобщение от прокуратурата. Припомняме, че Григоров се намира в болница \"Царица Йоанна\" (ИСУЛ), без опасност за живота.  С постановление на главния прокурор разследването по делото е възложено на , където то се осъществява от екип от следователи.   В рамките на днешния ден предстоят допълнителни огледи. В същото време, следователи осъществяват изземване на относими към разследването документи от МРРБ, Агенция \"Пътна инфраструктура\", Агенция \"Автомобилна администрация\" и търговското дружество-изпълнител на ремонта на пътния участък (ДЗЗД \"Трейс Своге\").", "date": "2018.08.27", "title": "Прокуратурата обвини шофьора на автобуса за катастрофата край Своге"}
{"url": "https://www.actualno.com/europe/merkel-ne-iska-vryshtaneto-na-redovnata-voenna-slujba-v-bundesvera-news_691845.html", "text": "  Германският канцлер Ангела Меркел зае страната на противниците на връщането на редовната военна служба. Това заяви тя в ефира на телевизионния канал АРД, съобщи ТАСС.     \"Не бих искала да връщам редовната военна служба\", казва тя. По нейните думи „изискванията към военнослужещите сега са съвсем различни\", което означава, че днес не е наложителен и такъв призив, предаде БГНЕС.   Засега няма да бъдат предприемани каквито и да било политически инициативи или конкретни стъпки за връщане на задължителната военна служба в Германия.\r\nТемата бе повдигната в края на юли от християн-демократите, предизвикали обществена дискусия. Социал-демократите, които също влизат в правителството, веднага заявиха, че е по-добре да се насърчават доброволните начинания на младежите, вместо да се връща задължителната служба.  Генералният секретар на ХДС Анегрет Крамп-Каренбауер по-късно предложи към военна служба да бъдат привличани и бежанците, за да се интегрират по-добре в обществото.   Задължителната военна служба е въведена в Германия през 1957 г. по инициатива на канцлера Конрад Аденауер, от същата година е и възможността за алтернативна доброволческа служба. Задължителната военна служба бе премахната в Германия на 1 юли 2011 г.", "date": "2018.08.27", "title": "Меркел не иска връщането на редовната военна служба в Бундесвера"}
{"url": "https://www.actualno.com/actualno/shokirashto-tyrgovskijat-registyr-katastrofira-zloveshto-bez-video-18-news_691911.html", "text": "  Събота, 25 август привечер. Поредна бележи вечната черна хроника \"Войната по българските пътища\". Загиват 16 души, 21 са ранени, поне четирима все още с опасност за живота.     Вече два дни събитието е тема номер едно в информационния поток. Основните въпроси са два – защо се стигна до трагедията и кой е виновен. И както винаги, вината не е само на един, но някак прави впечатление тежестта – на кой по колко.   Особено силно впечатление прави обяснението на регионалния министър как били правени протоколи за нарушена настилка и предписания за рехабилитация, но фирмата-изпълнител \"Трейс Груп\" нищо не направила. , че не тя отговаря за поддръжката, а АПИ. Директорът на АПИ инж. , че мантинелата, която е слагана, няма функция да предпазва. И като ги съберем всичките тези приказки на едно място, става поредната каша, която да преглъщат наивниците.\r\nКак така пет пъти държавата пише протокол за нещо и не следва нищо? Нали уж има съдебна система? Защо не се е стигнало до съд – пишем ли пишем и чакаме да изтече срокът на гаранцията? И как така един път се предава 2 години по-рано от срока, а в тези 2 години, че и след това, друга фирма трябва да поддържа? Коя е тази фирма в крайна сметка? А \"Трейс\", като пет пъти ѝ се казва да оправя, защо продължава да получава обществени поръчки?  Точно заради такива разминавания и неясноти се стига до човешки жертви. Точно заради такива разминавания и неясноти хората не вярват за нищо на държавата. Но точно заради такива неясноти би следвало отдавна да сме реагирали, а не го правим ...   Покрай целия медиен юруш за катастрофата се замислих за пореден път защо от такива трагедии поуки, претворени в резултати, няма - макар за себе си отговорът да съм го открил отдавна. И се сетих какво направиха големите телевизии, когато зачезна Търговският ни регистър. Те не пратиха по двама, трима, десетима репортери-хиени пред сградата на Агенцията по вписванията, пред тази на Министерския съвет, пред офиса на фирма \"Лирекс\". Напористи репортери не дебнаха и не се включваха пряко, за да ни осведомят дали шефката на Агенцията, шефoвете на \"Лирекс\" и ШЕФА на държавата още не са взели отношение, какви мерки предприемат, как така горят едновременно толкова дискове и се засягат операции в два отделни сървъра, намиращи се на различни физически места. Не ни казваха час по час дали тези хора още ходят на работа, дали са спрели да ходят, защо ходят, защо са с официални дрехи, защо не са с официални дрехи, защо са с кола, защо са без кола, защо минават по този път към офиса, а не по онзи. Не питат и ШЕФА как върви работата с късмета - до края на коя седмица няма да го има регистъра? Въобще телевизиите не ни натикваха темата в очите така, както правят щом се пролее кръв.\r\nТърговският регистър още не работи – и това е по-страшно от пътя към Своге просто защото засяга всички пътища в България и всеки, който ги прави или минава по тях. Засяга всичко, абсолютно всичко и всички. Затова и е просто статистика – гора, а не отделни дървета. И ни е все едно – както ще ни е все едно и за загиналите при Своге след някой и друг ден. До следващия път, в който още по-бързо ще ни стане все едно.      ", "date": "2018.08.27", "title": "ШОКИРАЩО: Търговският регистър катастрофира зловещо (БЕЗ ВИДЕО, 18+)"}
{"url": "https://www.actualno.com/society/noi-shte-konsultira-blizkite-na-zaginalite-v-katastrofata-kraj-svoge-news_691946.html", "text": "  Националният осигурителен институт ще консултира близките на  загиналите в автобусната катастрофа край Своге на 25 август. Припомняме,  че жертви на тежкия инцидент са 16 души.     Мобилен екип от  експерти на териториалното поделение на НОИ \"София-град\" ще посети в  най-близкото подходящо време Световрачене, откъдето са повечето от  загиналите, за да  помогне на техните роднини и близки по въпроси от  компетентността на НОИ, възникнали след трагедията.   От НОИ  посочват, че вече са осъществили връзка с кмета на Световрачене г-жа  Светла Николова. На първо място кметството на селото ще помогне в  събирането на необходимите лични данни, за да може експертната група  предварително да бъде ориентирана и конструктивна при консултирането на  хората в конкретните обстоятелства.\r\nВ деня на национален траур в памет на загиналите край Своге  ръководството и всички служители на НОИ изразяват своите съболезнования  на близките на загиналите.  ", "date": "2018.08.27", "title": "НОИ ще консултира близките на загиналите в катастрофата край Своге "}
