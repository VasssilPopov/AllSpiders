{"url": "https://www.actualno.com/society/novinite-naj-vajnoto-za-denja-4-uni-news_755668.html", "text": "            На петте политически партии и коалиции в парламента - ГЕРБ, БСП за България, Обединени патриоти, ДПС и \"Воля\", неправилно са изплатени суми, значително надвишаващи полагащата се субсидия от 11 лв. за един действителен глас. А    Американският Конгрес е одобрил продажба на 8 изтребителя F-16 Block 70 на България за общо 1,6 млрд. долара. Цената обаче може да падне до 1,2 млрд. долара, гласи официално съобщение на сайта на Министерството на отбраната. Общо 450 лекарства са били потърсени за една година на онлайн платформата за сигнализиране на недостиг от пациенти, съобщават от Българската асоциация за развитие на паралелната търговия с лекарства.     Смятам, че може да се отклоним в рамките на разумното и изгодното за България – около 2 млрд. лв. Това каза военният министър Красимир Каракачанов по повод новината, че американският Конгрес е одобрил финансовата рамка за придобиване на 8 многоцелеви изтребителя F-16 Блок 70 от България – 1,6 млрд. долара, предаде bTV. Едно от най-важните неща е да помогнеш на друг. Не мога да си представя как би могъл да му откажеш. Основното, което ни кара да не харесваме бежанците, е това, че не ги познаваме, че не знаем обективната истина за тях.\"    Средно две години е по-малка продължителността на живота заради замърсяването на въздуха в световен мащаб, сравнено с около 1,5 г. заради цигарите и 11 месеца заради алкохола. Това обяви в предаването „Тази сутрин” по bTV пулмологът д-р Александър Симидчиев. Над 46% от родителите на преждевременно родени деца не са получили информация и график за необходимите прегледи до първата година. Така голяма част от трудностите, които трябва да бъдат хванати в ранното детство, се изпускат. Американският президент Доналд Тръмп пристигна на тридневно държавно посещение във Великобритания. Както обикновено в подобни случаи, лайфстайл новините изобилстват пред и настрана остава истинската цел на визитата. Германският философ Маркус Габриел изказа остра критика за социалните мрежи в интернет. Според него главната опасност за човешкия мозък е т.нар. \"виртуална реалност\": социалните мрежи създават лъжлива, илюзорна представа за света. Габриел нарича социалните мрежи \"най-големите врагове на човечеството\", а онези, които стоят пред екраните и четат \"fake news\" или т.нар. \"фалшиви новини\" - \"цифров пролетариат\", който трябва да се избави от оковите си. Съединените щати се опитват да изградят световен ред, който действа на принципа \"който е по-силен, той е прав\". Това се посочва в статията на министъра на външните работи на Русия Сергей Лавров \"За Деня на победата\", публикувана на интернет страницата на списанието \"Международни отношения\". ", "date": "2019.06.04", "title": "Новините: Най-важното за деня, 4 юни"}
{"url": "https://www.actualno.com/varna/v-provadija-objaviha-chastichno-bedstveno-polojenie-news_755711.html", "text": "     След сигнал за преливане на „Тутраканци“ на територията на община Провадия е създадена организация, от общинския щаб е обявено частично Това съобщиха от пресцентъра на МВР.      Два екипа на пожарната и хидромодул бяха изпратени на място, над стената се поставяха чували с пясък, предприе се и разширяване на преливника с помощта на багер.   Заради непосредствена опасност бяха временно евакуирани част от жителите на селото. Към момента се отчита спад в нивото на язовира, няма и преливане през стената.  Междувременно е предупреден и кметът на съседно село Бозвелийско за готовност за евакуация при необходимост, както и областният управител за създадената организация и състоянието към момента. ", "date": "2019.06.04", "title": "В Провадия обявиха частично бедствено положение"}
{"url": "https://www.actualno.com/politics/daritkova-ne-e-korektno-bsp-da-iska-ostavkata-na-goranov-news_755705.html", "text": "    Не е коректно БСП да искат оставката на министъра на финансите , защото и те са се подписали под взетата по-висока субсидия. Това каза пред БНТ председателят на ПГ на ГЕРБ Даниела Дариткова.      По официални изчисления сумата, която партиите трябва да върнат е около 14,5 млн. лева, съобщи Дариткова.   „ Факт е, че с изплащането на субсидиите на политическите партии се получи неточно прилагане на разпоредбите на закона. Днес по време на заседанието на правната комисия единодушно приехме промяна в закона, с която се дефинира ясно и точно какви са ангажиментите за изплащането на субсидии, методиката за това, както и какви средства трябва да бъдат възстановени от партиите. Става въпрос за около 14.5 милиона лева. А разходите за за изплащането на субсидиите ще бъдат намалени с около 5,5 милиона лева годишно“, допълни Дариткова.\r\nТя увери, че държавният бюджет няма да бъде ощетен по никакъв начин и партиите ще бъдат задължени да възстановят надвзетите суми. „Никой не е забелязал разминаването от над два лева за глас, защото никой от партиите не е тръгнал да изчислява своите гласове плюс тези, които не са гласували за никого“, допълни председателят на ПГ на ГЕРБ.  По думите ѝ е некоректно БСП да искат оставката на финансовия министър Владислав Горанов, защото и те са се подписали под взетата по-висока субсидия.\r\n„Беше грешка БСП да напуска парламента, защото така загуби опозиционната си роля, а това беше отчетено и от избирателите по време на изборите за ЕП“, смята Дариткова, и допълни, че е нелогично да се лишиш от парламентарната трибуна, откъдето най-лесно се пласират послания до избирателите.   Относно напускането на ГЕРБ на Цветан Цветанов Дариткова коментира, че темата трябва вече да бъде затворена, защото оставките не са прецедент в ГЕРБ, а оценката на Цветанов вече е дадена от Борисов. „Не вярвам Цветанов да се захване с друг политически проект“, завърши председателят на ПГ на ГЕРБ.     ", "date": "2019.06.04", "title": "Дариткова: Не е коректно БСП да иска оставката на Горанов"}
{"url": "https://www.actualno.com/business/hinovski-poskypvaneto-na-toka-e-neizbejno-news_755704.html", "text": "     Неизбежно е поскъпването на тока и топлоенергията , коментира Иван Хиновски - председател на Българския енергиен и минен форум, пред bTV.      Според него една от причините за това е, че някои основни отрасли в сектора са останали нереформирани. По думите му бавните реформи в системата генерират загуби, които трябва да се компенсират.   Хиновски посочи, че дефицитът – така наречената тарифна дупка, е над 5 милиарда. Той е категоричен, че трябва да бъде приет Закон за енергийната бедност, който да защитава финансово слабите семейства. Навсякъде в Европа има такъв закон, уточни експертът.  По думите му , тъй като в един момент ще се наложи да внасяме ток отвън и да уеднаквим цените в региона.\r\nСпоред Хиновски у нас енергийната политика не се развива и България изостава от някои съвременни енергийни политики, като посочи за пример работата на малките фотоволтаични централи.        ", "date": "2019.06.04", "title": "Хиновски: Поскъпването на тока е неизбежно"}
{"url": "https://www.actualno.com/society/ekolozi-ot-20-dyrjavi-se-vkluchiha-v-akcija-v-zashtita-na-kresnenskija-prolom-news_755709.html", "text": "     Природозащитници от Европа се включиха в акция по спасяване на Кресненския пролом , предаде bTV.      Екоактивистите настояват магистралата да бъде изнесена извън дефилето и твърдят, че биологичното разнообразие вече е нарушено, заради засиления поток от автомобили в участъка.   Над 40 човека се събраха при акцията в Дефилето. Според Десислава Стоянова, хората са се събрали, за да изразят подкрепа на усилията за спасяването на . Те са представители от над 20 европейски страни.\r\n„Това което се говори, че няма вариант магистралата да излезе извън дефилето, не е вярно. И двете платна могат да се качат горе и това не е по-скъпо, както се твърди”, отбеляза Десислава Стоянова.  Екоактивистите ще проведат и среща с местни хора от Кресна.    ", "date": "2019.06.04", "title": "Еколози от 20 държави се включиха в акция в защита на Кресненския пролом"}
{"url": "https://www.actualno.com/society/avramova-trjabva-da-sprem-obezludjavaneto-na-malkite-naseleni-mesta-news_755700.html", "text": "    За нас като Министерство на регионалното развитие и благоустройството е важно да подкрепяме всички региони в страната, за да спрем обезлюдяването на по-малките населени места и концентрацията на населението в големите градове. Затова със средства от националния бюджет и по линия на европейската солидарност се обновява градската среда, инвестира се в модернизацията на над 400 училища и детски градини, здравни и социални заведения.       Това каза във Варна днес министърът на регионалното развитие и благоустройството Петя Аврамова. Там тя участва в дискусията на тема „Образцова община“ и връчи награди на отличени общини, съобщиха от МРРБ.   Регионалният министър обърна внимание, че през новия програмен период се предвижда фокусът да бъде върху проекти, които отговарят на нуждите и спецификите на всяка област. Така финансирането ще стигне и до най-малките населени места и няма да има бели петна по картата на България, което ще позволи на хората да останат по родните си места.\r\nИзграждането на модерна пътна инфраструктура продължава да бъде приоритет, защото удобните пътища привличат нови инвестиции, правят хората гъвкави и мобилни, подобрява качеството на живот, каза още Аврамова.  Затова се ускорява изграждането на АМ „Хемус“. Предвижда се връзката между София и морската ни столица да бъде готова до края на 2023 г. Внимание се обръща и на по-малките пътни артерии, които също са важни за икономическото развитие на региона. Със средства от ОПРР вече е напълно ремонтиран второкласният път Варна - Добрич - Кардам, който е най-кратката връзка от Румъния към курортите по българското Черноморие. Със средства от бюджета на АПИ в размер на близо 26 млн. лв. бяха ремонтирани виадукт „Звездица“ и 8 км от АМ „Черно море“, както и 12 км от първокласния път Златни пясъци – Варна.\r\nВ отговор на въпрос от медии за изграждането на АМ „Черно море“ министър Аврамова коментира, че магистралният пръстен е приоритет на правителството, но се работи според възможностите на бюджета и средствата от европейските фондове. Обсъждани са различни варианти, включително концесия. В момента с европейско финансиране се изгражда магистрала „Струма“, като тече тръжна процедура за участъка през Кресненското дефиле. От бюджета бяха осигурени 112 млн. лв. без ДДС за 134 км от магистрала „Хемус“. Работи се по изготвянето на всички проекти, ПУП-ове и парцеларни планове за последния участък от 90 км между Велико Търново и Буховци на магистралата.    Около 240 млн. лв. са необходими за основен ремонт на долно и горно строене, подмяна на пътната плоча и асфалтовата настилка на Аспаруховия мост, защото съоръжението е подобно на виадуктите по магистралите. За него ще се търсят целеви средства. Текущият ремонт се изпълнява от общината по споразумение с АПИ.    Сред важните за Варна проекти е и този за ВиК инфраструктура на стойност близо 140 млн. лв. Над 80 млн. лв. ще бъдат предоставени безвъзмездно от Оперативна програма „Околна среда 2014-2020“. ВиК дружеството вече входира проекта в Управляващия орган.\r\nРегионалният министър коментира, че вече има концепция за нов Закон за водоснабдяването и канализацията. Предстои да бъде сформирана работна група, която ще изготвя текстовете. Обсъждат се всякакви варианти, така че секторът, който е недофинансиран, да може да предоставя добра услуга. Преработва се проектът на наредбата за ВиК услугите, като се търси най-справедливия начин за разпределение на отчетените водни количества. ", "date": "2019.06.04", "title": "Аврамова: Трябва да спрем обезлюдяването на малките населени места"}
{"url": "https://www.actualno.com/america/trymp-meksiko-da-spre-migrantskata-invazija-news_755714.html", "text": "    В рамките на втория ден от държавната си визита в Обединеното кралство, президентът на САЩ Доналд предупреди, че Мексико трябва да спре „инвазията“ на мигранти, опитващи се да влязат в страната му. Това предава AFP, цитирана от \"Фокус\".      „Мексико трябва да направи крачка и да спре тази атака, тази инвазия в нашата страна”, заяви Тръмп пред репортери на съвместна пресконференция с британския премиер Тереза Мей в Лондон.   По-рано лидерът на Белия дом заплаши с въвеждане на мита, ако властите на латиноамериканската страна не предприемат мерки срещу мигрантите, опитващи се да влязат в САЩ.\r\nМеждувременно президентът на Мексико Андрес Мануел Лопес Обрадор увери, че ще проведе разговори с Тръмп „ако е необходимо\".  „Ако е необходимо, ще го направим\", отговори Лопес Обрадор в отговор на въпрос дали ще се срещне с Тръмп, за да потърси споразумение и да избегне налагането на тарифи. ", "date": "2019.06.04", "title": "Тръмп: Мексико да спре мигрантската \"инвазия\""}
{"url": "https://www.actualno.com/healthy/prof-mihajlov-klinichnata-pyteka-e-algoritym-za-rabota-a-ne-za-harchene-news_755719.html", "text": "     Сегашната система на финансиране в здравеопазването води до откровено бутафорни реалности с „виртуални легла” в големите лечебни заведения и „танц” като на тореадор на ръководителите им, които балансират между интересите на пациентите, финансовото оцеляване на структурите и изискванията на НЗОК. Това коментира хематологът и депутат от „БСП за България” проф. Георги Михайлов пред bTV.       е алгоритъм за работа, а не за харчене на средства, при всеки пациенти има разлики, но в крайна сметка дейностите се финансират еднакво, подчерта той.   По думите му резултатът е и че „у по-игриви екипи се поражда желание за печалба” и това налага поставянето на лимити. Именно заради тях пък се случва онколобни да не могат да получат навреме полагащото им се лечение. Проф. Михайлов беше категоричен, че всички в системата искат промяна на модела\r\nПо думите му подобна е ситуацията с лекарствената политика на страната – отделни фирми имат доминиращо положение при доставянето на стратегически медикаменти и при проблем с тези фирми болните остават без лекарства.   ", "date": "2019.06.04", "title": "Проф. Михайлов: Клиничната пътека е алгоритъм за работа, а не за харчене"}
{"url": "https://www.actualno.com/society/desetki-grajdani-seziraha-instituciite-za-dezinformacija-v-predavane-na-karbovski-news_755721.html", "text": "     110 граждани и обществени личности изпратиха отворено писмо до институциите във вторник, с което ги сезират за опасна пропаганда и дезинформация в предаването “ : Втори план“. Те настояват за реакция от страна на бТВ и СЕМ и апелират държавните институции да противодействат на надигащата се в последните месеци вследствие на подобна дезинформация психоза сред българите, че “някой ще дойде да им вземе детето“. Това предава       Писмото е адресирано освен до бТВ и СЕМ, също и до премиера, президента, главния прокурор, полицията, парламентарната комисия по култура и медии, министрите на социалната политика и външните работи, посолството на Нидерландия, Асоциацията на европейските журналисти и др.   Повод за отвореното писмо е излъченото в Деня на детето 1 юни предаване  “Карбовски: Втори план“ на тема “Системата, която решава кое е най-добра за детето ви: Трагедията на българския баща и неговото дете, отнето от ювеналната юстиция в Холандия.“.\r\nАвторите на писмото посочват, че представеният в предаването на Карбовски случай е твърде комплексен, а отразяването му не за пръв път е било сензационно, тенденциозно и едностранчиво.   “Въпреки че решението на холандския съд е публично достъпно в интернет и съдържа ключова информация, която хвърля светлина върху мотивите на съда, тази достоверна информация изобщо не беше представена в предаването. Редица въпроси не намериха отговор в него“, посочват те.\r\nАвторите на писмото повдигат въпроса, че предаването е в унисон с цялостната кампания , на която сме свидетели през последните месеци и допълват, че това е част от по-обща кампания срещу Европейския съюз и европейските ценности и затова призовават властите да вземат мерки.   Освен това настояват телевизията да свали предаването, да преразгледа договора си с Мартин Карбовски за посоченото предаване и да преосмисли политиката си в бъдеще при отразяване на случаи на деца, които са обект на закрила от страна на държавните институции.     ", "date": "2019.06.04", "title": "Десетки граждани сезираха институциите за дезинформация в предаване на Карбовски"}
{"url": "https://www.actualno.com/sciencelogy/socialnite-mreji-vrag-na-chovechestvoto-news_755563.html", "text": "    Германският философ Маркус Габриел изказа остра критика за социалните мрежи в интернет. Според него главната опасност за човешкия мозък е т.нар. \"виртуална реалност\": създават лъжлива, илюзорна представа за света. Габриел нарича социалните мрежи \"най-големите врагове на човечеството\", а онези, които стоят пред екраните и четат \"fake news\" или т.нар. \"фалшиви новини\" - \"цифров пролетариат\", който трябва да се избави от оковите си. Според него трябва да бъдат на подсъдимата скамейка.      Маркус Габриел е роден през 1980 година и принадлежи на младото поколение европейски мислители. В САЩ е определян за най-добрият германски философ. Той не се застъпва за забрана на интернета като такъв, а за събуждане на умовете, за да не бъркат хората виртуалния свят с реалния.   В свое интервю за испанското издание Габриел предупреждава, че човечеството е в плен на виртуалното мислене и са необходими усилия, за да се върнем към осъзнаването на реалния свят и човешките ценности. Всички понятия, които се внушават на хората през интернет, когато става въпрос за политика, мода, еротика или личен живот, са \"фалшиви\".\r\nСпоред Габриел човечеството преживява най-радикалната информационна революция от времето на създаването на книгопечатането. В епицентъра на това глобално земетресение е кризата на \"изображението\" (representation).  На хората се поднася псевдореалност, която те приемат за истинска. Гласуванията в парламентите, референдума за Brexit, - всичко това води до загуба на \"правилния\" поглед: хората не знаят какво се случва в действителност. Реалността започва да изглежда далечна и изкуствена, а за да се \"изтрезнее\" от всичко това е необходимо да се задейства мислителния апарат и критичният ум.  Особеността на епохата ни е в това, че неподготвени хора получиха достъп до колосален обем информация и не знаят как да я използват. Като резултат от това днешното поколение млади хора са по-слабо образовани в сравнение с връстниците им от преди 30 години,  които четяха само книги. С други думи, невежеството нараства в обратна пропорция на обема на електронна информация. Освен това какво се счита за информация? Порнофилмите, рекламите на хотели, електронните продажби или чатенето в ?  Габриел е уверен, че човечеството е в плен на нов вид пропаганда и манипулация: потребителите на социалните мрежи дефакто остават без собствено мнение.\r\nСпоред резултатите от изследване на Лондонското кралско общество зависимостта от социалните мрежи е по-силна от тази към цигарите и алкохола. Хората се привързват към екраните на смартфона си, като наркомани. Авторите на изследването стигат до извода, че социалните мрежи са \"революционен инструмент\", но през по-голямата част от времето потребителите четат това, което не им носи полза и изобщо не им е нужно. Те прекарват в интернет прекалено много време, вместо това да живеят реално.   Маркус Габриел счита, че хората прекалено много се доверяват на \"умната\" техника и изкуствения интелект. Според него зад всяка машина стои човешки мозък и това никога няма да се промени. \" е чист маркетинг, илюзия за глупаци. Има програмно осигуряване (software) — набор от кодове, съставени от хората, за да експлоатират други хора. Всички алгоритми са създадени от хората с цел да печелят от други хора. Ето защо потребителите на социалните мрежи са \"цифров пролетариат\", който замени \"заводския пролетариат.\"    Габриел призовава свободните граждани да върнат контрола над интернет. Според него е необходима истинска цифрова революция, подобна на Великата френска революция, която да се осъществи по демократичен път, включвайки санкции  и затвор за узурпаторите на интернет. \"Силициевата долина и социалните мрежи са престъпни, защото подлъгват наивните потребители, те действат като опитни манипулатори, които добре познават човешката психология.\r\nСпоред философа има изход от интернет капана, но за целта европейците трябва да си припомнят интелектуалното минало, да изработят нов подход, да се \"събудят.\" С други думи - да престанат да бъдат \"цифрови роби\".\r\nФренският философ и публицист, създател на термина \"медиология\", също смята, че в човечеството преживява своята Трета информационна революция, която е свързана с интернет - глобален поток от онлайн информация, социални мрежи и нечуван виртуален контрол над умовете.   Вече няма граници, няма държави, няма правила на поведение. Но има манипулация, която превръща милиарди потребители в стадо овце. Истина е, че значението на социалните мрежи непрекъснато расте. В началото на годината населението на Земята е 7,7 милиарда души, а интернет ползват 4,2 милиарда. 3,4 милиарда са активни потребители в социалните мрежи. Това е истинска информационна революция, чието значение е трудно да осъзнае докрай. Едновременно с това нараства и нивото на риск, свързан с потапянето на неподготвени умове във виртуалния свят. ", "date": "2019.06.04", "title": "Социалните мрежи - враг на човечеството?"}
{"url": "https://www.actualno.com/curious/dneven-horoskop-za-5-uni-news_755697.html", "text": "     Овен       Днешния ден ще бъде тих, спокоен и достатъчно продуктивен, ако разбира се заставите да направите нещо, а  това може да се окаже не толкова просто. Телец Тази сряда трябва да сте предпазливи. Съществува голяма опасност да направите глупави грешки, за които ще отговаряте, като за нещо сериозно.   Близнаци Тази сряда вашето мнение ще се мени час по час, за това преди да вземете решение, трябва да помислите много, а най-добре е да потърсите съвет от друг. Рак     Тази сряда може да се окажете под нечие сериозно влияние. Не се поддавайте на манипулации и следвайте собствената ви воля. Лъв Посветете деня на приятни домашни занимания, като украсяване на дома, разместване на мебелите и изобщо, каквото ви подскаже фантазията. Дева Тази сряда  около вас ще има много промени, които няма  да ви засегнат, освен ако самите вие не пожелаете. Все пак се пазете от спонтанни решения.   Везни Днешният ден, може да се окаже за вас по неочаквано ценен. Да ви спаси от цялата объркана ситуация, ще успее някой, чиито услуги сте поискали предварително.    Скорпион Тази сряда още сутринта, може да не намерите розовите си очила и света ще ви изглежда в сиви тонове. Но не всичко в живота ни радва и за това, понякога ни е необходима  почивка. Стрелец Днешния ден трябва да прекарате в компанията на един, но много близък човек. Може малко да ви омръзне, но все пак чувството ще бъде по-скоро приятно. Козирог    Добре е днешният ден да посветите на домакинска работа, а такава има със сигурност. Не проявявайте инициатива – подобни неща, сега ще бъдат пресечени по жесток начин. Водолей Тази сряда, творческият ви потенциал ще нарасне до такава степен, че просто ще ви преизпълни.  Оценете всичко и не го хвърляйте напразно в бездействие. Риби  Открехнете завесата, отделяща ви от околния свят. Това ще ви помогне да разберете другите, а пък и те да ви разберат. ", "date": "2019.06.04", "title": "Дневен хороскоп за 5 юни"}
{"url": "https://www.actualno.com/society/okolo-30-ot-zemedelskite-ploshti-sa-zashtitavani-ot-gradushki-news_755677.html", "text": "     Защитаваната територия е над 30%, но е далеч от цялостно национално покритие от противоградова защита , заяви земеделският министър Десислава Тенева, цитирана от БГНЕС.      Министърът взе участие в заседанието на парламентарната Комисия по земеделие и храните, където отговори на депутатски въпроси относно противоградната защита на земеделските райони в България. Тя припомни, че заради дъждовете от последните дни и нанесените щети върху земеделската продукция от министерство за взели мерки за увеличението с около 1 млн. декара на защитените площи в района на Хасково и Тъжа.   „За съжаление прогнозите за времето в следващите 10 дни са подобни, а щетите са големи“, каза Танева.\r\nТя увери, че осигуреността на Изпълнителна агенция „Борба с “ с противоградни ракети  е добра, а на следващото заседание на Министерски съвет за работата ѝ предстоят да бъдат отпусната 6 млн. лв. допълнително. „Площадките работят“, категорична бе Танева.  До есента трябва да бъда изградено и оборудването, което ще позволи въвеждането на новия метод за – т.нар. самолетен способ, при който самолети директно изстрелват реагента в градоносните облаци.\r\nКъм настоящия сезон напълно унищожените от градушка земеделски площи са над 90 хил. декара. От тях около 600 декара са в защитавани територии, а останалите са от такива без противоградна защита.    ", "date": "2019.06.04", "title": "Около 30% от земеделските площи са защитавани от градушки"}
{"url": "https://www.actualno.com/society/voenni-medici-pomognaha-na-ranena-v-katastrofa-jena-news_755695.html", "text": "    Военни медици от 42-ри механизиран батальон в Ямбол оказаха помощ на ранена в катастрофа жена при екстремни обстоятелства . Бойците скромничат за случая и казват, че това им е работата, но делото им е за пример.      „Нищо значимо не сме направили - дългът и инстинктът да помагаме на хората са част от службата ни“\r\n„Трябваше да реагираме адекватно и бързо, раната на коляното на пострадалата кървеше силно , катастрофиралият автомобил беше в опасна близост до нея, извън пътя в канавката, дори не се поколебахме, спряхме и действахме...” – казва за случилото се преди броени дни на автомагистрала „Тракия” редник Атанас Иванов – шофьор-санитар в 42-ри механизиран батальон – Ямбол. Тогава военнослужещите, на път с военен автомобил „Зетрос”, оказаха помощ на жена от Сливен, претърпяла пътен инцидент без опасност за живота и с големи щети за автомобила й.\r\nВоеннослужещи от 42-ри механизиран батальон – Ямбол, под ръководството на капитан Захарий Димитров, забелязват в участъка Стара Загора – Нова Загора лек автомобил, преобърнат извън пътното платно, с пострадала в него лежаща жена. Спират и след незабавна преценка на обстановката и подаване на сигнал за специализирана помощ до телефон 112, предприемат действия за оказване на първа долекарска помощ. В очакване на линейка, военният санитар редник Атанас Иванов установява, освен охлузвания по крайниците и лицето на пострадалата, и кървяща разкъсна контузна рана на коляното, която бързо обработва и налага с превръзка.  „Медицинската чанта и наличните в нея консумативи бяха в ръцете ни, нищо значимо не сме направили – дългът и инстинктът да помагаме на хората са част от службата ни…” – каза днес, 04 юни, редник Иванов, който наред с останалите участвали в благородната постъпка военнослужещи, бяха поздравени пред строя от кома ", "date": "2019.06.04", "title": "Военни медици помогнаха на ранена в катастрофа жена"}
{"url": "https://www.actualno.com/balkani/unker-reshenie-za-pregovori-s-makedonija-moje-da-ima-prez-uli-news_755727.html", "text": "     Решението за започване на преговори със Северна Македония вероятно ще се очаква през юли, заяви в понеделник председателят на Европейската комисия Жан-Клод Юнкер, съобщава МИА.      След безусловната препоръка за започване на преговори, дадена от Европейската комисия в редовните си доклади за страните от Западните Балкани на 29 юни, държавите-членки на ЕС ще обсъдят този въпрос на 18 юни в Люксембург.   „Румънското председателство постави този въпрос в дневния ред на Съвета по общи въпроси през юни за първото разискване, намерението на Европейската комисия е да направи всичко, за да вземе окончателно решение през лятото”, каза на пресконференция с премиера Зоран Заев в Брюксел.\r\nПравителствени източници съобщиха, че са получили окуражителни послания от ръководителя на Европейската комисия по време на днешната среща, че може да очаква да получи дата за започване на преговори за присъединяването си към ЕС през юли по време на следващия Съвет по общи въпроси на Съвета на ЕС, а на 18 юни ще има само дебат по този въпрос между министрите.  Македонската страна се опасява, че заради по-слабата готовност на Албания и другите кандидатки, Северна Македония може да се окаже заложник на груповия подход на Европейската комисия.\r\nЮнкер отказа да отговори дали възнамерява изрично да поиска от държавите-членки да отделят Македония от Албания. Източници обаче твърдят Скопие може да получи дата за начало на преговорите през юли, а Тирана малко по-късно - през октомври.   Еврокомисарят по разширяването Йоханес Хан, който е един от най-силните поддръжници на бързото започване на преговорите със Северна Македония на днешната пресконференция, припомни, че не само стабилността на региона, но и доверието в ЕС, възнаграждава усилията на македонската страна в региона за сключването на споразумението от Преспа.    „Сделката може да окаже огромно въздействие върху целия регион, защото една страна и лидерство, което е предоставило всичко, което е поискано от него и не е било подходящо възнаградено, не е добър стимул, добра мотивация. Ако е обратното, то ще насърчи, например може да се проведат същите преговори между Белград и Прищина”, каза Йоханес Хан.\r\nСлед среща с Юнкер и Хан, министър-председателят Заев се срещна с ръководителя на европейската дипломация Федерика Могерини. ", "date": "2019.06.04", "title": "Юнкер: Решение за преговори с Македония може да има през юли"}
{"url": "https://www.actualno.com/politics/borisov-v-bylgarija-e-zavod-do-zavod-kakto-predi-1945-g-news_755737.html", "text": "    В политиката популизмът стигна до там, че всички се надпреварват непрекъснато да говорят за безплатни неща. Това каза министър-председателят Бойко Борисов по време на        „Много впечатлен съм от обиколките по заводите – мога да кажа, че България пак се завърна като една индустриална държава – както е била преди 1945 г. Където минете – завод до завод. И в голямата си част всичко заминава за износ и това държи БВП висок“, заяви , цитиран от \"Фокус\".   Той посочи, че за комунистите няма по-добро от чуждите пари. „И ние, за съжаление, останахме единствените, които продължаваме да се съпротивляваме срещу думата „безплатно“. В политиката популизмът стигна до там, че всеки се надпреварва да говори за безплатни неща непрекъснато – дори и една либерална дясна партия като ДПС. Безплатни неща няма в живота. Безплатното за едни означава по-високи данъци за тези, които работят“, посочи премиерът. Според него инвестициите и стабилността, които посочват всички световни кредитни агенции, са защото правителството държи прогнозируеми данъци. „На финала сме за чакалнята на еврозоната – това е добре, защото ще спре изкушението на банките от лошите кредити и ще се гарантира сигурността на инвестициите. Да не говорим, че сме в общото европейско семейство. В противен случай, който не иска – има Европа и на втора скорост. Ние не искаме да оставяме България във втората скорост. Защото големите и силни държави казват, че еврото е това, което ги държи единни“, коментира Борисов. Той обясни, че държавата ще продължава да подкрепя и малкия, и средния и едрия бизнес.  Борисов посочи, че с финансовият министър Владислав Горанов са се договорили да се отпуснат пари за колкото е нужно детски градини и ясли, за да може жените да работят и да бъдат равнопоставени. ", "date": "2019.06.04", "title": "Борисов: В България е завод до завод, както преди 1945 г."}
{"url": "https://www.actualno.com/politics/borisov-vinagi-mojem-da-svikame-koalicionen-syvet-news_755732.html", "text": "     Когато поискат \"Обединени патриоти\", винаги можем да свикаме Коалиционен съвет. Аз всеки ден се виждам и с Каракачанов, и с Марияна Николова. Това коментира премиерът Бойко Борисов, който присъства на годишния бал на Конфедерацията на работодателите и индустриалците в България (КРИБ), предаде БГНЕС.      Преди ден от съобщиха, че ще поискат по което работи управляващата коалиция. Искрен Веселинов от партията заяви: \"Ние сме по средата на мандата и ако нещо не върви, трябва да заявим, че не върви и да търсим решение на проблемите\".   По думите му единодействие в така наречената „малка коалиция“ няма от есента на  миналата година.\r\n„Нямаме намерение да поставяме въпроса за това  споразумение, но имаме намерение да разберем съществуват ли партньорите  ни като такива. Бихме инициирали такава среща, ако видим желание за  съвместна работа. Инициирахме достатъчно поводи, но без конкретен  резултат“, каза той.  В същото време Веселинов определи като „нормална“ комуникацията с ГЕРБ.\r\nНеофициално се обсъжда вариантът коалиция \"Обединени патриоти\" да бъде прекратена и трите партии в нея да сключат отделни споразумения с ГЕРБ.    организира бала за пета поредна година под патронажа на премиера Бойко Борисов. Председател на организацията е Кирил Домусчиев.     ", "date": "2019.06.04", "title": "Борисов: Винаги можем да свикаме Коалиционен съвет"}
{"url": "https://www.actualno.com/europe/trymp-razgovarja-s-boris-djonsyn-i-najdjyl-faradj-news_755734.html", "text": "     Президентът на САЩ Доналд Тръмп се включи в британската политическа криза във вторник като телефонира на Борис Джонсън, евроскептичният фаворит за наследник на Тереза Мей на поста министър председател на Обединеното кралство. Това съобщава Reuters, цитирана от \"Фокус\".      По-рано през деня американският държавен глава е предложил среща на четири очи на Джонсън, който е отказал поканата заради среща с депутати от Консервативната партия, на която ще се гласува кой да е следващият премиер на страната, твърди събеседникът на британската агенция.   Тръмп е проявил разбиране и е заявил, че очаква с нетърпение среща с евроскептика в бъдеще. Техният разговор е продължил 20 минути.\r\nСлед това председателят на Партия „Brexit“ Найджъл Фарадж също се е срещнал с Тръмп в рамките на посещението му в Обединеното кралство.  След разговора си с лидера на Белия дом, Фарадж сподели, че е провел „хубава среща“ с него. Британският политик, чиято новосформирана партия спечели изборите за Европейски парламент във Великобритания миналия месец, написа, че Тръмп „наистина вярва в Brexit и му допада посещението в Лондон\". ", "date": "2019.06.04", "title": "Тръмп разговаря с Борис Джонсън и Найджъл Фарадж"}
{"url": "https://www.actualno.com/varna/stabilizirana-e-obstanovkata-v-provadija-no-vse-oshte-ima-opasnost-news_755739.html", "text": "     Обстановката в Община Провадия е стабилизирана, но опасността не е отминала. Това каза за „Фокус“ Тихомир Тотев, директор на Регионалната дирекция „Пожарна безопасност и защита на населението“ (РДПБЗН) във Варна след заседанието на кризисния щаб при кмета на Община Провадия.      Според комисар Тотев са нарушени проектните параметри на язовирната стена на язовира „Тутраканци“ вследствие на падналия следобед обилен дъжд.   „Взе се решение да не се разрешава на изведените хора да се прибират по домовете си поне до 22- 22:30, когато отново ще се види, какво е нивото на водата в язовира, която продължава да изтича през преливника, удълбочен по-рано през деня. Взе се и решение да се включим с хидромодулна помпа да източваме водата, за да не се получи рязко източване през преливника. Изказаха се различни съображения, че трябва източването да става по-бавно“, обясни директорът на пожарната във Варна.\r\nКомисар Тихомир Тотев призова хората да бъдат спокойни – стената няма да се разкъса, като допълни, че няма непосредствена опасност за околните села. Утре ще се вземе решение за окончателно източване на целия язовир или за ремонт на стената, обобщи той. Комисар Тотев съобщи и че остава обявеното в Провадия частично бедствено положение.   ", "date": "2019.06.04", "title": "Стабилизирана е обстановката в Провадия, но все още има опасност"}
{"url": "https://www.actualno.com/europe/francija-zabranjava-izhvyrljaneto-na-neprodadeni-stoki-news_755745.html", "text": "         „Това е боклук, който шокира.  Това е шокиращо за здравия разум. Това е скандално“, заяви Филип, който  обяви новата мярка в магазин за преоценени стоки в Париж. Промените са  част от нов законопроект за икономиката, който ще бъде обсъден от  кабинета през юли и по всяка вероятност ще влезе в сила за периода  2021-2023 година.       ", "date": "2019.06.04", "title": "Франция забранява изхвърлянето на непродадени стоки"}
{"url": "https://www.actualno.com/burgas/nad-81-000-turisti-e-posreshtnalo-letishte-burgas-prez-maj-news_755744.html", "text": "     През месец май 2019г. на летище „Бургас“ са посрещнати, заедно с чартърни автобусни групи, 81 489 чуждестранни туристи. Това каза Иван Иванов, председател на Регионалната туристическата камара в Бургас, пред \"Фокус\".      „А през 2018 г. са посрещнати 102 328 човека, което означава, че се наблюдава спад от 25,6%“, каза още Иванов и уточни, че в цифри този спад възлиза на 20 845 чужди туристи. „Възрастни туристи през 2019-та година са посрещнати 71 640, през 2018-та година – 90 546“, заяви председателят на Регионалната туристическата камара в Бургас.   Ръст бележат следните пазари: Естония – 50%, Ирландия – 22%, Англия – 22%, Русия - 13.13%, Украйна – 84%, а Чехия са посрещнали с 4-ма туристи повече спрямо 2018-та година, от Франция – 13 френски граждани повече спрямо 2018-та.\r\n„Водещи пазари като Германия, Израел, всички скандинавски страни, Словакия, Нидерландия бележат съществени спадове, а това налага според мен да се анализират причините – дали са климатичните условия, цената на пакета, рекламата, ол инклузива, престоя на туристите и разнообразяването на допълнителните услуги за всички възрасти, обслужването. Подготвена ли беше хотелската и ресторантска база за великденските и майските тържества, защо големият процент от българи пътуват за Турция, Гърция, Египет, а платежоспособните за Италия, Испания, Португалия, Малдиви и други“, добави Иванов.   ", "date": "2019.06.04", "title": "Над 81 000 туристи е посрещнало летище \"Бургас\" през май"}
{"url": "https://www.actualno.com/healthy/blizo-50-ot-nedonosenite-bebeta-njamat-grafik-za-pregledi-do-pyrvata-godina-news_755645.html", "text": "    Над 46% от родителите на не са получили информация и график за необходимите прегледи до първата година. Така голяма част от трудностите, които трябва да бъдат хванати в ранното детство, се изпускат. Това каза в интервю за БНР Маргарита Габровска от Фондация „Нашите недоносени деца“.      Според Габровска такава програма изключително много липсва в България, което оказва влияние и на развитието на тези деца в бъдеще. Твърде малко се прави и се говори за грижата след изписването на недоносените от болницата, добави тя. По думите ѝ,    \"Много често у нас . Също и в предучилищна възраст – тогава най-ясно си проличават неотработени и неглижирани трудности по-рано, именно заради липсата на достъп до комплексна оценка и до нужните специалисти. Голяма част от тези деца имат нужда от рехабилитация, а у нас това не е уредено\", обясни Маргарита Габровска. Според нея именно в такава насока е и една от препоръките им – за създаване на клинична пътека за .\r\nОт фондацията настояват също и за регистър на недоносените бебета.  Всяка година в България се раждат повече от 6000 недоносени деца. За тяхното пълноценно развитие и възстановяване е необходима не само висококачествена неонатологична грижа по време на болничния им престой, но и добре функционираща система за комплексно проследяване на развитието им от медицински специалисти след изписването. \r\nПреди дни те внесоха за обсъждане в Министерството на здравеопазването проект за национална програма за проследяване на преждевременно родените деца до 7-годишна възраст. От здравното министерство са заявили, че все още се запознават с проекта и подготвят становище.    ", "date": "2019.06.04", "title": "Близо 50% от недоносените бебета нямат график за прегледи до първата година"}
{"url": "https://www.actualno.com/ruse/chujdestranni-dobrovolci-shte-pomagat-v-rusenskija-karnaval-news_755679.html", "text": "    На 1 юни в Русе пристигнаха 22 доброволеца от Испания, Португалия, Гърция, Италия, Тунис, Египет и Азербайджан, за да работят по популяризирането сред младите хора на предстоящия Русенски карнавал. Те ще бъдат в крайдунавския град месец и са по проект на Сдружение „Вдъхновение“, който се реализира в партньорство с Младежки дом Русе, „Доброволчеството: Стъпка нагоре в твоя живот“ на  Стратегическа доброволческа служба, финансиран от ЦРЧР по  програма „Еразъм+“.      Доброволците преминаха обучение, по време на което се запознаха с проекта, задължения и отговорности, културни особености на България и разбира се с провеждането на Русенския карнавал. Предстои среща на младежите с основните организатори, за да се запознаят с историята, целите му и програмата за 22 юни.\r\nОсновната им задача е да представят Русенския карнавал и да мотивират младежите да участват маскирани. Доброволците ще се учат и как да казват на български език „Елате на карнавала“. През следващата ще посетят средните училища, като ще покажат на русенските младежи чрез презентации и игри за карнавалите в техните държави. Ще има междукултурни вечери и много уъркшопи, организирани от доброволците за жителите и гостите на града.\r\nВ последните дни преди Карнавала, на площад „Свобода“, младежите ще рисуват приказни герои, фигури и животни по лицата на деца и младежи.  Актуалните новини за доброволците в Русе може да следите на специално създадения профил в Инстаграм: carnival_in_ruse. ", "date": "2019.06.04", "title": "Чуждестранни доброволци ще помагат в Русенския карнавал"}
{"url": "https://www.actualno.com/society/zapochnaha-zasileni-proverki-po-cjaloto-chernomorie-news_755671.html", "text": "    От вчера стартираха засилени проверки по цялото Черноморие. Това каза за радио „Фокус“ Денка Благоева от Областната дирекция по безопасност на храните (ОДБХ) в Бургас.      По думите ѝ се извършват проверки по всички временни, сезонни, постоянни обекти и обекти, които предлагат услугата \"ол инклузив\". Експертът добави, че проверките включват това дали обектите имат регистрация по Закона за храните и дали фирмата, която стопанисва обекта, има съответното разрешително. Проверява се и персоналът за наличие на работно облекло, за актуални здравни книжки и дали са заверени от Регионалната здравна инспекция (РЗИ), също се извършват и проверки на храните, като най-важното е да се види дали са правилно съхранени, дали имат етикет, срок на годност, необходимите документи за произход и съхраняват ли се правилно.   „Едно от задълженията при заведенията, които са от типа \"ол инклузив\", е храната да бъде изконсумирана в рамките на 3 часа, да бъде топла, да има обявени алергени и да са на видно място и всеки да има достъп до тази информация“, посочи още Благоева. Тя допълни, че Българската агенция по безопасност на храните ще извършва проверки и с други държавни институции като Националната агенция за приходите (НАП), Изпълнителната агенция по рибарство и аквакултури (ИАРА) и Икономическа полиция. ", "date": "2019.06.04", "title": "Започнаха засилени проверки по цялото Черноморие"}
{"url": "https://www.actualno.com/business/ochertaha-pravnata-ramka-za-izgrajdaneto-na-gazov-hyb-balkan-news_755640.html", "text": "    Политици и експерти се събраха на кръгла маса, за да очертаят необходимата правна рамка за реализацията на “, предаде БГНЕС.      Домакин на форума стана парламентарната Комисия по енергетика, а на него участие взеха ресорният министър Теменужка Петкова, председателят на КЕВР Иван Иванов, представители на ръководството на „Булгартрансгаз“, депутати, експерти и представители на всички .   „Ние сме предприели необходимите корпоративни стъпки за създаването на един ликвиден пазар на природен газ в България, включително и с тясно сътрудничество с компании, които имат опит на територията на ЕС за създаването на такива пазари.  Миналата година подписахме меморандум за разбирателство с Централния европейски газов хъб, намиращ се на територията на Австрия. За да бъде създадена стабилна рамка обаче, са необходими съответните промени в Закона за енергетиката , които да направят пазара предвидим, стабилен и ликвиден“, обясни Владимир Малинов, изпълнителен директор на „Булгартрансгаз“.\r\nЗа целта през януари месец бе регистрирано дружеството „Газов хъб Балкан“ ЕАД, което е дъщерно на „Булгартрансгаз“, а целта му е да бъде оператор на платформа с търговия на природен газ. Управлява се от Съвет на директорите, а дялове от компанията може да бъдат предложени на други юридически и физически лица – търговци на едро, борси и други участници на пазара, но при запазване на контролния пакет от страна на „Булгартрансгаз“.\r\nЦелта на създаването на лицензирана газова борса е концентрация на ликвидността на едно място за организирана търговия, чрез разпознаваема и легитимна търговска среда. Всичко това засилва ролята на КЕВР,  която ще бъде да лицензира борсовата търговия, да одобрява мерки за ликвидност, както и да осъществява контрола ѝ.        Очакват се и нови играчи на пазара – маркетмейкъри. Това са лицата, които осигуряват доставката на природен газ на едро и ценови сигнали от други пазарни зони, разнообразявайки източниците на доставка в страната и региона. Другите са доставчиците на ликвидност, които осигуряват търсенето на природен газ на едро и реализацията към търговци, крайни клиенти или други пазари. Очакваните резултати са ефективна либерализация чрез пазарно-ориентирани мерки, нови възможности за търговците и справедлива пазарна цена, основана на търсенето и предлагането.\r\n„ Един от най-важните приоритети на правителството в сектора е свързан с диверсификацията на източниците на доставка. Постигайки диверсификация, тогава можем да говорим и за либерализация на пазара на природен газ. Когато разполагаме с повее от един източник, тогава можем и да говорим за реална конкуренция“, припомни от своя страна енергийният министър Теменужка Петкова.\r\nКонцепцията за газоразпределителен център се състои от два компонента – изграждането на липсващата инфраструктура между нас и съседните ни страна, както и изграждането на борса за търговия на природен газ.\r\nПрипомняме, че по разчети на Министерството на енергетиктата н а България ще са нужни над 2,8 млрд. лева за изграждане на нова газова инфраструктура , така че да отговори адекватно на новите газови потоци в региона. Средствата са за новите газови тръби основно в посока от компресорната станция в Петрич през Провадия към Сърбия. Очаква се след 2020 година по тези тръби да идва газ поне от три независими източници, както настоява директивата не ЕК.       ", "date": "2019.06.04", "title": "Очертаха правната рамка за изграждането на газов хъб „Балкан“"}
{"url": "https://www.actualno.com/healthy/kiril-ananiev-predstavi-proekt-za-formirane-na-zaplatite-v-bolnicite-news_755650.html", "text": "    В рамките на Отрасловия съвет за тристранно сътрудничество в „Здравеопазването“ министър Кирил Ананиев оповести пред представителите на синдикатите и работодателите проекта на Методиката за образуване на разходите за персонал и работните заплати на медицинския и немедицинския персонал в държавните и общинските лечебни заведения за болнична помощ, съобщиха от здравното министерство.      С Методиката се цели да бъдат гарантирани справедливи, обективни и прозрачни процедури при определяне на индивидуалните работни заплати, както и да не бъдат допускани форми на дискриминация или неравностойно третиране на персонала при определяне размера на възнагражденията.   „Предлагаме лечебните заведения за болнична помощ да определят размера и структурата на разходите за персонал чрез вътрешни правила, които да са съобразени с настоящата Методика и със спецификата, организационната структура и дейността на всяка конкретна болница. Всяка болница ще съгласува вътрешните си правила с представените на ниво лечебно заведение синдикални организации“, посочи здравният министър. Той уточни, че вътрешните правила ще се утвърждават от директора или управителя на лечебното заведение и ще бъдат синхронизирани със Стандарта за финансова дейност, който прилагат държавните и общински болници.\r\nСлед като са обезпечени приоритетните разходи за персонал и са изпълнени условията на Стандарта за финансова дейност, болниците ще могат да изплащат допълнителни възнаграждения за извършени дейности и постигнати резултати. Допълнителните възнаграждения ще бъдат определяни според индивидуалния принос на работещите за постигнатите резултати от дейността. Предложението на МЗ е средствата за допълнителни възнаграждения да не могат да превишават 50% от общите разходи за персонал. Това стана ясно още от думите на здравния министър.  Акцент в предложението на МЗ е минимум 50% от приходите от дейности, финансирани от НЗОК и МЗ, както и приходи от потребителски такси, наеми и други услуги, да се разпределят за възнаграждения за работещите в лечебните заведения.\r\nСоциалните партньори поеха ангажимент до края на настоящата седмица да изпратят становищата си по Методиката, както и да дадат предложение относно определянето на препоръчително съотношение между основните работни заплати за лекар, специалист по здравни грижи и санитар, което съотношение да залегне в окончателните текстове на Методиката.    ", "date": "2019.06.04", "title": "Кирил Ананиев представи проект за формиране на заплатите в болниците  "}
{"url": "https://www.actualno.com/bgfootball/ot-cska-razkriha-koj-shte-vodi-tima-prez-novija-sezon-news_755681.html", "text": "    Ръководството на разкри дългочаканата новина. Тя е свързана с треньорския пост в клуба, който бе освободен от Любослав Пенев в края на сезона.      До края на кампанията пък клубът от \"Борисовата градина\" бе воден от триото Добромир Митов, Люпко Петрович и Димитър Пенев.   Днес от клубния сайт на ЦСКА разкриха, че и през новия сезон отборът ще бъде воден от същите специалисти.\r\nВ щаба на тима остават и асистентът Даниел Моралес, както и кондиционният треньор Кирил Динчев и треньорът на вратарите Ивайло Петров - Пифа.  По-рано този месец почетният президент Димитър Пенев коментира гръмката селекция, която клубът осъществи от началото на летния трансферен прозорец.\r\nКакво каза треньор №1 на България за ХХ век може да видите в .    ", "date": "2019.06.04", "title": " От ЦСКА разкриха кой ще води тима през новия сезон"}
{"url": "https://www.actualno.com/smolyan/blizo-200-koloezdachi-se-vpuskat-v-systezanie-v-chepelare-news_755682.html", "text": "    На 8 и 9 юни 2019 година на територията на Община Чепеларе ще се проведе колоездачно състезание „ “, организирано от \"Doltcini Pro Team\" и Община Чепеларе. В състезанието ще участват близо , разделени в 5 категории - Момчета младша възраст и Момичета, Момчета старша възраст и Девойки, Юноши младша възраст, Юноши старша възраст, Мъже Елит. Състезанието по шосейно колоездене е тип критериум (издръжливост чрез отпадане) под формата на елиминации. На 08 Юни 2019 състезанието ще се проведе в град Чепеларе с официален старт в 15:00 часа (Централен площад) и на 09 Юни 2019 в комплекс Пампорово с официален старт в 11:00 часа (Пред хотел Снежанка).       Купа Долчини започва началото си през месец май 2013 година, като малко състезание между приятели с идея да привлече повече любители колоездачи да започнат да спортуват активно и да мерят сили с професионални колоездачи. През 2016 година към „Купа Долчини“ проява интерес и Българската национална телевизия и става основен медиен партньор. На старта на състезанията се събират приблизително 310 колоездачи от български и чужди клубове. Днес това събитие нашумява все повече и събира множество колоездачни клубове в страната и извън нея.   Купа Долчини – град Чепеларе,  08.06.2019 г.  от 15:00 ч.\r\nВъзрастови групи: Момчета мл.в. и Момичета, Момчета ст.в и Девойки, Юноши мл.възраст, Юноши ст.възраст, Мъже Елит    Купа Долчини – к.к. Пампорово, 09.06.2019 г. от 11:00 ч.\r\nВъзрастови групи: Момчета мл.в. и Момичета, Момчета ст.в и Девойки, Юноши мл.възраст, Юноши ст.възраст, Мъже Елит ", "date": "2019.06.04", "title": "Близо 200 колоездачи се впускат в състезание в Чепеларе"}
{"url": "https://www.actualno.com/crime/dete-e-v-bezsyznanie-sled-boj-v-uchilishte-prieha-go-v-pirogov-news_755672.html", "text": "    11-годишно момче е откарано в безсъзнание в спешния център на \"Пирогов\" след сбиване между ученици в село Джурово, съобщи БНР, позовавайки се на болницата.      От пресцентъра на здравното заведение уточняват, че момчето е с рана на главата.   Сигналът за пострадалото дете е получен в 14:47 часа в Спешна помощ - Правец и на 19-ата минута екип е бил на мястото. ", "date": "2019.06.04", "title": "Дете е в безсъзнание след бой в училище, приеха го в \"Пирогов\" "}
{"url": "https://www.actualno.com/america/sasht-zategna-sankciite-kym-kuba-news_755665.html", "text": "    Администрацията на американския президент Доналд Тръмп забрани груповите учебни пътувания до Куба, като така отряза една от основните причини на американците да посещават острова.      Този ход идва, за да накаже така наречената „дестабилизираща роля” на Куба в региона. Вчера министерството на финансите забрани износа на лодки и частни самолети към страната, предаде АФП, цитирани от БГНЕС.   Краят на груповите образователни пътувания най-вероятно ще нанесе тежък удар върху американския туризъм на острова, който се увеличи стремглаво, след като бившият президент Барак Обама се опита да облекчи половинвековното ембарго срещу комунистическото правителство през 2014 г.\r\nКуба продължава да играе дестабилизираща роля в Западното полукълбо като осигурява комунистическо присъствие в региона  и подкрепя американските противници като Венецуела и Никарагуа и симулира нестабилността и подкопава върховенството на закона и потиска демократичните процеси”, заяви финансовия министър Стивън Мнучин.  „Тази администрация е направила стратегическо решение да обърне разхлабването на кубинските санкции и други забрани за кубинския режим. Тези действия ще ни помогнат да държим американските долари извън ръцете на кубинските военни, разузнаване и служби за сигурност”, се казва от министерството.\r\nДействието на финансовото министерство забранява „груповите обучителни пътувания” - структура, която позволява на туристическите агенции да организират обикновени американски туристи в \"образователни групи\", които при посещението си в Куба прекарват известно време на обмен с кубинци. ", "date": "2019.06.04", "title": "САЩ затегна санкциите към Куба "}
{"url": "https://www.actualno.com/balkani/pusnaha-banknoti-kosovo-e-syrbija-news_755688.html", "text": "    В западната ни съседка стартираха акция в социалните мрежи „за връщане на Косово и Метохия в Сърбия по мирен път“, съобщава електронното издание на прищинския ежедневник Gazeta Express, цитирано от \"Фокус\".      „Тази акция се провежда по странен начин, тъй като участващите в нея бележат банкноти от 100 евро, долари и други валути с надпис „Косово е Сърбия“, отбелязва прищинският вестник.   От редакцията привеждат снимки на министъра на външните работи на Сърбия Ивица Дачич, уловен да написва собственоръчно 100-доларова банкнота. ", "date": "2019.06.04", "title": "Пуснаха банкноти \"Косово е Сърбия\""}
{"url": "https://www.actualno.com/education/trakijskijat-universitet-shte-obuchava-specialisti-za-it-sektora-news_755588.html", "text": "    „Предизвикателство пред Тракийския университет е , но Стара Загора има нужда от такива“, обясни проф. Иван Въшин, ректор на Тракийския университет, по време на среща в Стара Загора. На нея образованието и бизнесът обсъждаха проблемите на взаимодействието между тях за осигуряването на професионални технически кадри за местната икономика, предаде кореспондентът на .      Според ректора обучението на специалисти в областта на информационните технологии може да започне още през следващата учебна година, защото висшето училище има възможности да обособи база и да намери специалисти, които да преподават на бъдещите студенти, в тази нова за университета специалност.   Представителите на бизнеса подкрепиха идеята, а кметът на община Стара Загора Живко Тодоров, инициатор на работната среща, подчерта, че в променящите се условия една от задачите на местната власт е да продължи връзката между образованието и бизнеса. „Основната цел е всички да си партнираме и да успеем да създадем тези специалности, които се търсят от бизнеса. Заедно трябва да се погрижим\", каза Тодоров. Той обясни, че в променящите се условия трябва да се направи така, че младите хора да бъдат задържани в града и да се направи необходимото животът им да е по-добър. Кметът посочи, че трябва да се привличат сериозни инвеститори, които да разкриват производства с висока добавена стойност. Област Стара Загора е в тройката по средна работна заплата, а община Стара Загора е в първата двадесетица, припомни кметът и обясни, че трябва да се търсят начини за увеличаване на заплатите и за привличане на млади хора.\r\nЗадоволство от създадените в Стара Загора връзки между образованието и бизнеса за създаването на професионални кадри за местната икономика изрази министърът на образованието и науката Красимир Вълчев, който участва в срещата. В следващите 10-15 години във всички области на производството ще има недостиг на кадри, ще се промени и възрастовата структура на работещите, смята той. Според него сега сериозно внимание се обръща на техническото образование и на въвеждането на дигиталните умения в училище. Висшите училища обаче са по-затворени във връзките си с местната икономика и имат да наваксват в това отношение. „Стара Загора е с голям потенциал, тук трябва да се заложи на индустрия с висока добавена стойност\", каза образователният министър и обеща съдействие за разкриването на катедра за IT обучение и за акредитиране на специалности в Тракийския университет. Той уточни, че   В срещата участваха представители на образователни институции и бизнес организации, както и на местната власт и на регионални държавни институции. ", "date": "2019.06.04", "title": "Тракийският университет ще обучава специалисти за IT сектора"}
{"url": "https://www.actualno.com/help/speshno-pomognete-na-trigodishnija-ici-da-jivee-news_755669.html", "text": "            След направен ЯМР е опериран по спешност. Поставен му е шънт, който да освободи налягането от течността, събираща се в мозъка му. След консултация с неврохирурзи от България и чужбина, се установява, че туморът няма как да бъде премахнат. Остава опцията да се следи дали расте с времето. Преди месец Ици отново получава болки и неговото семейство се сблъсква с ужаса да преживеят още една операция. За щастие, всичко минава благополучно и детето е добре. Туморът обаче е там. Има го и е факт - може да остане така, но може и да порасне. И тук изникват въпросите на всяка майка: ами ако?   Офертата от болницата е на стойност 5800 евро и включва мозъчна биопсия за установяването на вида на тумора, предоперативни изследвания, нов ядреномагнитен резонанс, престой в болницата и наблюдение.\r\nСлед излизане на резултата от биопсията, ще бъде решено какво да бъде последващото лечение. Майката на Христиан не работи и се е отдала изцяло на грижите на слънчевото момче. Бащата работи във фирма за обработка на земеделска земя. Бюджетът им е крайно недостатъчен, за да успеят да съберат средствата.    Вярвам, че можете да помогнете на едно дете да има шанса да се развива с връстниците си - да тича, играе и да прави бели. Вярвам, че можете да дадете глътката свеж въздух и спокойствие на притеснените родители.\r\nВярвам, че заедно ще спасим Ици! ", "date": "2019.06.04", "title": "Спешно! Помогнете на тригодишния Ици да живее!"}
{"url": "https://www.actualno.com/politics/shte-udyrjat-nadvzetite-subsidii-ot-bydeshti-prihodi-na-partiite-news_755653.html", "text": "    С 15 гласа \"за\" и нито един \"против\" или \"въздържал се\" парламентарната правна комисия одобри на първо четене правителствения законопроект за промени в Закона за политическите партии, според който надвзетите от партиите ще се удържат от следващи плащания към партиите.       Годишната държавна субсидия на политическите партии и  коалиции за периода от 26 май 2016 г. до влизането в сила на закона ще се преизчисли, като намалението е за сметка на следващи траншове, а при  недостиг или липса на следващи траншове ще се възстановява от съответната  партия, предвиждат гласуваните текстове.   Надвзетите пари по  думите на правосъдния министър Данаил Кирилов ще се приспадат от бъдещи приходи до компенсиране на частта, която надминава  11 лв. на глас за конкретна партия.\r\nКирилов поясни, че с фиксирания срок 26 май 2016 г. се има предвид  три-годишната погасителна давност: \"Тъй като плащанията са периодични, се прилага по-кратката давност от 3 години, а не от 5 години. Ако беше общата давност, срокът щеше да е 26 май 2014 г.\"  За несъществуващите вече партии и коалиции въпросът за издължаването стои открит.  Кирилов се ангажира, ако бъде поканен на дебата между първо и второ  четене, да постави проблема.Според него най-вероятно ще са в хипотеза на изтекла погасителна давност.\r\n\"Голяма част от политическите субекти, получавали субсидии в този три годишен период съществуват и продължават да получават субсидии\", отбеляза Кирилов и отказа да коментира случая с \"Реформаторския блок\" по отношение на динамиката в правно организационната им форма за едни или други избори.\r\nБСП са категорични, че отговорността за надвзетите пари е на и искат неговата оставка . \"Предложеният законопроект стъпва на идеята, че предишният е бил неправилен и затова са изплатени повече пари на партиите, но от становище на прокуратурата разбрахме, че предишният закон не е бил неправилен, а неправилно е бил изпълнен и в този ред на мисли вината е на Министерството на финансите\", заяви Крум Зарков от БСП. Той потвърди искането на БСП за оставка на финансовия министър. \"Трябва да се търси политическа отговорност чрез искане на оставка. Как ще го реализираме парламентарно ще преценим\", добави той.       Пред комисията, а по-късно и пред журналисти Данаил Кирилов защити финансовия министър изтъквайки, че той лично не изчислява партийните субсидии и не би следвало да му се вменява вина. \"Смятате ли че финансовият министър лично смята броя на гласовете за  отделните партии или има администрация за това. Той не носи отговорност  за математически грешки на служителите\".., заяви Кирилов. По повод проверката на прокуратурата той отбеляза, че има указания да се изясни методиката - да бъде единна и съобразно закона и че не вижда твърдения от кореспонденцията с прокуратурата за виновни лица.\r\n\"След като има проверка, тя ще завърши. Засега виждам становище, което е с препоръка и както виждате получи подкрепа този закон, няма да са настъпили вредоносни последици за държавния бюджет\", добави Кирилов.  Запитан дали прокуратурата има данни за престъпления на служители на финансовото министерство, правосъдният министър заяви, че в момента тече кореспонденция и се събират становища и че не вижда твърдения за отговорност. Парламентарната комисия не одобри алтернативния законопроект на \"Воля\" , който получи едва 5 гласа подкрепа, 1 \"против\" и 9 \"въздържал се\".\r\nСъщевременно от Сметната палата съобщиха, че са започнали одит на отчета за изпълнението на държавния бюджет на България за 2018 година съгласно чл. 6, ал. 5 от Закона за Сметната палата.\r\nПри този одит ще бъде проверен и редът за начисляване и изплащане на субсидиите на политическите партии. Ще бъдат взети предвид констатациите на Върховна административна прокуратура.      След приключване на одита, Народното събрание, Прокуратурата и обществеността ще бъдат уведомени за резултатите от него и той ще бъде публикуван на Интернет страницата на Сметната палата. ", "date": "2019.06.04", "title": "Ще удържат надвзетите субсидии от бъдещи приходи на партиите"}
{"url": "https://www.actualno.com/blagoevgrad/policai-ot-bansko-kachiha-uchenici-na-velosipedi-news_755620.html", "text": "    Служители от ОД на МВР - Банско организираха велопоход за ученици . Инициативата е част от проекта \"Работа на полицията в училищата\". В нея се включиха ученици от с. Места, както и от близки град Добринище. Полицейските служители бяха определили маршрути, по които всички ученици да преминат със специално оборудвани велосипеди. Всеки ученик имаше предпазна каска и светолоотразителна жилетка.      Освен тoва, на децата бяха и разяснени правилата за безопасност по повод предстоящата лятна ваканция. Както и важна информация за безопасност на движението, и поведението им като велосипедисти, пешеходци и като цяло участници в движението. Инициативата беше широко обсъждана в околността и беше радушно приета.   Това е поредната инициатива на полицията, насочена към осигуряване на детска безопасност. Преди дни в Благоевград се проведе друга кампания, обединяваща спорта и полицията. Състезанието обхвана 120 деца от пети клас на различни училища, разделени в шест отбора. Целта беше да се популяризирана физическото възпитание и спорта сред подрастващите, като по този начин се ограничи извършването на престъпление, и повишаване на дисциплината и отговорността.\r\nДецата играеха няколко спортни игри, а служители на МВР им помагаха и ги наставляваха.   ", "date": "2019.06.04", "title": "Полицаи от Банско качиха ученици на велосипеди"}
{"url": "https://www.actualno.com/blagoevgrad/zatvarjat-laboratorijata-kym-rakovata-bolnica-v-blagoevgrad-news_755644.html", "text": "    Днес Благоевград осъмна с новината, че лабораторията към Онкологичната болница „Св. Мина” в града затваря. Изследванията ще бъдат правени от външна фирма, а причината е чисто икономическа. От община Благоевград потвърдиха за новината, като поясниха, че предложението е направено лично от директора на болницата – д-р Георги Георгиев.      Потърсен за коментар, д-р Георгиев заяви, че е извън страната, но все пак отговори на въпросите ни. Той посочи, че се търси чисто икономически ефект, тъй като предметът на дейност е ограничен спрямо такива изследвания и болницата не може да натовари лабораторията като капацитет. Това е, което ме кара, да прибегна до този вариант, защото ако използваме външна фирма, ще ни излезе десетки пъти по-евтино, каза директорът. Той бе категоричен, че предприетите мерки по никакъв начин няма да повлияят на пациентите, които обслужва лечебното заведение.   Доктор Георгиев посочи, че никой не остава без работа. \"В лабораторията има лекар, който не е на основен трудов договор. Той работи и на друго място. Имаме и лаборантка, тя също работи и на друго място и не е на основен трудов договор при нас\".\r\nТова е поредният случай, в който е намесено името на лечебното заведение. След като миналата година в „Св. Мина” влязоха служители на прокуратурата и ГДБОП стана ясно, че служителка от аптеката на лечебното заведение е обвинена за това, че е изнасяла скъпоструващи лекарства, които впоследствие е препродавала.  По-рано общинският съвет на Благоевград не гласува подновяването на договора на директора на болницата в началото на тази година, но месец по-късно, след неуспех да бъде открит негов заместник, той отново се върна на ръководното място. В редица интервюта, директорът заяви, че не е бил запознат с порочната практика на аптекарката и че това е единичен случай. ", "date": "2019.06.04", "title": "Затварят лабораторията към раковата болница в Благоевград"}
{"url": "https://www.actualno.com/analysis/sergej-lavrov-sasht-ustanovjavat-nov-svetoven-red-po-zakona-na-djunglata-news_755509.html", "text": "    Съединените щати се опитват да изградят световен ред, който действа на принципа \"който е по-силен, той е прав\". Това се посочва в статията на министъра на външните работи на Русия в \"За Деня на победата\", публикувана на интернет страницата на списанието \"Международни отношения\".      „Днес, извращавайки миналото, западните политици и пропагандисти искат да принудят обществеността да се съмнява в справедливостта на световния ред, утвърден с устава на ООН, изготвен в резултат от Втората световна война“, отбелязва Лавров. „Те са взели курс към подриване на съществуващата международно-правова система и замяната ѝ с някакъв „ред, основан на правила“. Но те искат да създадат този ред на принципа „който е по-силен е прав“, според „закона на джунглата“.   Това преди всичко е свързано със САЩ и американските особености на възприятието за историята на ХХ век, продължава дипломатът, цитиран от ТАСС. „Там и досега е разпространена представта за „двете добри войни“, в резултат от които Америка обезпечи своето военно доминиране в Западна Европа и редица други региона на света, укрепи увереността в своите сили, преживя икономически бум, стана световен лидер“, пише .\r\nВъншният министър на Русия обръща внимание на това, че САЩ с ентусиазъм създават образа на „милитаристката Русия“. „Но по-голямата част от собствената им история е пример за безконечни завоевателни войни. За 243 години на „американска изключителност“, интервенционизмът е станал неразделна част от външната политика на Вашингтон“, посочва Лавров. „Нещо повече, политическият елит на САЩ възприема употребата на сила като естествен елемент от „принуждаващата дипломация“, предназначена за решаване на най-широк кръг от задачи, включително вътрешнополитически въпроси”.  „Нито една избирателна кампания в САЩ не минава без кандидатите да премерят на себе си тогата на главнокомандващ в действие“. „Доказателство за доблестта“ на американския политик се счита готовността да се прибегне до използването на сила по всеки повод, като има много примери за прилагане на тази концепция под различни „благовидни“ предлози: „в Гренада през 1983 година, в Панама през 1989 година, Югославия през 1999 година, или в Ирак през 2003 година“, продължава , отбелязва още агенция \"Фокус\".\r\nВ същото време в Америка почитат падналите си войници, независимо от това, за каква кауза са воювали и през май отбелязват Memorial Day, напомня Лавров. „У никого не възникват подозрения в „милитаризъм“, когато в различни градове на САЩ се провеждат военно-морски паради и авиошоу с участието на военна техника“, отбелязва руският външен министър. „А всъщност нас ни обвиняват, че помним и отдаваме воински почести на бащите и дядовците, положили глави в свещената освободителна война, че празнуваме широко и с гордост Деня на победата“. „Нима Русия или СССР предизвикаха две световни войни? Нима днес ние имаме широка мрежа от военни бази, създадени, за да контролират целия свят?“, задава в заключение риторични въпроси първият дипломат на Руската федерация.    ", "date": "2019.06.04", "title": "Сергей Лавров: САЩ установяват нов световен ред по закона на джунглата"}
{"url": "https://www.actualno.com/vidin/sinagogata-vyv-vidin-se-vyzrajda-za-nov-jivot-news_755624.html", "text": "    Договорът за инвестиционен кредит за изпълнение на проект \"Реставрация и адаптация на Синагога-Видин в туристически обект \"Културен център \"Жул Паскин\" по Оперативна програма \"Региони в растеж\" 2014-2020 бе подписан днес от кмета на Община Видин Огнян Ценков и Мартин Заимов, изпълнителен директор на „Регионален фонд за градско развитие“ АД, предаде кореспондентът на .      Кметът на Видин откри срещата с думите: „За мен е истинко удоволствие да обявя тук пред вас, че днес ще подпишем договора за синагогата. Само преди няколко дни, на 29 май, в София в Министерството на регионалното развитие и благоустройството подписах договора за предоставяне на безвъзмездна финансова помощ от правителството, в размер на 8 275 300 лв. от Оперативна програма „Региони в растеж“. Община Видин ще получи и допълнително финансиране от 1 500 000 лв. от Регионален фонд за градско развитие.   Проектът за синагогата във Видин е първият одобрен проект по Приоритетна ос 6 „Регионален туризъм“, който след реализацията си ще превърне този емблематичен паметник на културата в център, обединяващ функциите на изложбено пространство, музей, многофункционална зала за събития и парк, уточни кметът Ценков и допълни, че за първи път в световната история еврейска общност дарява молитвен дом.\r\nОгнян Ценков разясни механизма за финансиране на проекта, като подчерта, че средствата от „Фонда за градско развитие“, ще бъдат възстановени впоследствие от приходите, реализирани от туристическия обект.  Кметът благодари  на Регионалната организация на евреите „Шалом” – Видин за дарението, което е направила на Община Видин - сградата на синагогата и терена, върху който е построена. Той прочете благодарствено писмо от доц. д-р Александър Оскар, председател на Организацията на евреите в България „Шалом“. В него се казва: “Когато взехме единодушно решение да дарим на Общината собствеността на сградата, с моите колеги бяхме убедени, че постъпваме правилно и вашите отговорни действия потвърдиха нашите очаквания във всяка стъпка от процеса. Бързо, ефективно, в постоянен контакт с регионалната организация „Шалом“ във Видин, вие изпълнихте поетия ангажимент и необходимото финансиране е вече факт.“\r\nКметът на Община Видин изкза специални благодарности и на Мартин Заимов, изпълнителен директор на „Регионален фонд за градско развитие“, за осигуряване на допълнителното финансиране за реализирането на този мащабен проект, чието възстановяване ще стартира още тази година.   По време на срещата бе показан кратък филм за бъдещата визия на сградата и обектите, които ще бъдат изградени в непосредствена близост.    На събитието присъства част от ръководния екип на Общината, както и заместник-областните управители на Област Видин Анжело Методиев и Лъчезар Попиванов, председателят на Общинския съвет-Видин Генади Велков, представители на Регионалната организация на евреите „Шалом” – Видин, представители на бизнеса, културни институти и граждани. ", "date": "2019.06.04", "title": "Синагогата във Видин се възражда за нов живот"}
{"url": "https://www.actualno.com/society/25-dyrjavi-i-mejdupravitelstveni-organizacii-podkrepjat-sofija-prajd-news_755611.html", "text": "    \"През 2019 година се отбелязват петдесетата годишнина от бунтовете в Стоунол, които са повратна точка за международното движение за правата на . През 2019 г. се отбелязват и 51 години от декриминализирането на хомосексуалността в България и 16 години от включването на сексуалната ориентация като защитен признак в Закона за защита от дискриминация.      По този повод, ние изразяваме нашата подкрепа на всички участници в 12-ото ежегодно шествие на София Прайд, което ще се проведе на 8 юни 2019 г. под мотото „Не давай власт на омразата, дай власт на любовта“.\" Това се казва в писмо, подписано от представители на 25 държави и междуправителствени организации.\r\nЛГБТИ шествията по цял свят се наричат (паради на гордостта), за да заявят, че ЛГБТИ хората не се срамуват и не трябва да се срамуват от това, което са.\r\nЕволюцията му от малко събитие на общността до събитие, което привлича над 3 000 участници всяка година показва страстта и отдадеността на София Прайд. Той включва и филмов фестивал, изложби, представления, тематични политически и социални дискусии и поредица от спортни събития за хората от ЛГБТИ общността и техните семейства и приятели.  Въпреки този напредък, ЛГБТИ общността по света продължава да се изправя пред  хомофобска дискриминация, заплахи и нападения. Изразяваме сериозната си загриженост към всякакви действия, насочени против ЛГБТИ хората поради тяхната сексуална ориентация и/или джендър идентичност, където и да се случват те, и напълно подкрепяме намеренията зад Хартата на Европейския съюз за основните права и Общата декларация за правата на човека, които защитават и насърчават равенството на ЛГБТИ хората като важен аспект от толерантното и уважаващо човека демократично общество.\r\n\"С подписването на настоящото изявление, ние окуражаваме всеки да се възползва от тази възможност да подкрепи и защити ценностите на толерантността и правата на човека и да се присъедини към София Прайд шествието, за да посрещнем ЛГБТИ хората без предразсъдъци и дискриминация като равни граждани и да насърчим ЛГБТИ равенството. Очакваме прайда и пожелаваме на всички да празнуват мирно и изпълнени с гордост!\r\nПодписали:    Н. Пр. г- жа София Макинтайър, Шарже д’афер на Австралия\r\nН. Пр. г-жа Андреа Вике, Посланик на Австрия\r\nН. Пр. г-н  Франсоа Бонтан, Посланик на Белгия\r\nН. Пр. г-жа Ана Мария Сампайо Фернандес, Посланик на Бразилия\r\nН. Пр. г-н  Кевин Хамилтън, Посланик на Канада   Н. Пр. г-жа Лйерка Алайбег, Посланик на Република Хърватия\r\nН. Пр. г-н Херберт Салбер, Посланик на Германия\r\nН. Пр. г-н  Сьорен Якобсен, Посланик на Кралство Дания\r\nН. Пр. г-жа Пайви Блинникка, Посланик на Република Финландия\r\nН. Пр. г-н  Ерик Льобедел, Посланик на Френската република\r\nН. Пр. г-н  Бенедикт Джонсен, Посланик на Исландия   Н. Пр. г-н  Майкъл Форбс, Посланик на Ирландия\r\nН. Пр. г-жа Ирит Лилиан, Посланик на Държавата Израел\r\nН. Пр. г-жа Берендина Мария тен Тъшър, Посланик на Кралство Нидерландия\r\nН. Пр. г-жа Лиз Николин Клевен Гревстад, Посланик на Кралство Норвегия\r\nН. Пр. г-н Роналд Дофинг, Посланик на Великото Херцогство  Люксембург   Н. Пр. г-н  Грегъри Майкъл Андрюс, Посланик на Нова Зеландия\r\nН. Пр. г-н Анжей Франгеш, Посланик на Република Словения\r\nН. Пр. г-н Машудубеле Чарлз Мамаболо, Посланик на Република Южна Африка\r\nН. Пр. г-н Алехандро Поланко Мата, Посланик на Кралство Испания\r\nН. Пр. г-жа Луиз Бергхолм, Посланик на Кралство Швеция   Н. Пр. г-жа Ема Кейт Хопкинс, Посланик на Обединеното кралство\r\nН. Пр. г-н  Ерик Сет Рубин, Посланик на Съединените американски щати\r\nГ-жа Джайн Муита, Представителство на Детски фонд на ООН (УНИЦЕФ)\r\nГ-н Матайс Льо Рут, Представителство на Върховния комисариат на ООН за бежанците (ВКБООН)\r\nГ-н Райнер Адам, Фондация за свободата „Фридрих Науман“ ", "date": "2019.06.04", "title": "25 държави и междуправителствени организации подкрепят София прайд"}
{"url": "https://www.actualno.com/analysis/vizitata-na-trymp-vyv-velikobritanija-vajnata-cel-skrita-mejdu-zakachki-i-tuitove-news_755585.html", "text": "    Американският президент Доналд Тръмп пристигна на тридневно държавно . Както обикновено в подобни случаи, лайфстайл новините изобилства и настрана остава истинската цел на визитата.      С него в Лондон са съпругата му Мелания, дъщерите му и техните семейства.  Това още повече допринася за изместването на фокуса от важните преговори, които предстоят да бъдат направени.   Днешният ден ще бъде посветен основно на преговори с британската министър-председателка Тереза Мей, предаде Асошиейтед прес. Тръмп и Мей ще се срещнат с корпоративни ръководители от САЩ и Великобритания , преди да дадат съвместна пресконференция.  Основен приоритет на двамата лидери е възможен двустранен търговски договор, който да влезе в сила, след като Обединеното кралство напусне Европейския съюз.\r\nДържавната вечеря, дадена в чест на президента, беше бойкотирана от няколко депутати, включително от лидера на британската опозиционна Лейбъристка партия Джереми Корбин и други високопоставени представители на лейбъристите.\r\nНа срещата с бизнеслидерите в двореца \"Сейнт Джеймс\" ще присъстват 10 водещи фирми - пет от Обединеното кралство и пет от САЩ . Те ще обсъдят в кои сфери двустранното сътрудничество е от взаимна изгода.       На срещата се очаква да бъдат изпълнителните директори и висши представители на BAE Systems, GlaxoSmithKline ,National Grid, Barclays, Reckitt Benckiser, JP Morgan, Lockheed Martin, Goldman Sachs International, Bechtel и Splunk.\r\nПо традиция американски и други световни лидери не дават мнения за вътрешната политика на други държави. Тръмп обаче не се съобрази с това и изрази мнение, че Великобритания трябва да напусне ЕС без сделка и без да плати 39 милиона лири , ако не получи по-добри условия от общността.\r\nТръмп предприе и необичайната стъпка да каже, че кандидатът за следващ лидер на Консервативната партия Борис Джонсън ще бъде \"отличен\" лидер на Обединеното кралство , а радетелят за Brexit Найджъл Фараж трябва да получи роля в преговорите с ЕС.\r\nВашингтон пост пише в редакционна статия, че визитата на Тръмп във Великобритания ще бъде запомнена като ниска точка в \"специалните отношения\".\r\nСпоред американския вестник визитата на Тръмп в този момент е проява на лоша преценка от страна на злополучната министър-председателка Тереза Мей, която миналия месец беше принудена да обяви, че подава оставка.      Въпреки това тя реши да реализира докрай визитата на Тръмп, която се очертаваше като поляризираща и го покани на държавно посещение - чест, оказвана само на трима президенти на САЩ .\r\nА Тръмп остана верен на себе си, пише \"Вашингтон пост\" и акцентира върху и изявленията на президента пред британската преса.\r\nМей описа визитата като \"възможност за по-нататъшно укрепване\" на \"специалните отношения\" между Великобритания и САЩ.\r\nТака между играта на думи, наглед несериозните постове в социалната трибуна Twitter, , всъщност посещението на Тръмп изглежда като важен етап в търговските преговори. ", "date": "2019.06.04", "title": "Визитата на Тръмп във Великобритания - важната цел, скрита между закачки и туитове"}
{"url": "https://www.actualno.com/balkani/sondajite-za-petrol-na-rosneft-v-cherno-more-ne-davat-rezultat-news_755598.html", "text": "    Очакванията на „Роснефт“ след сондажните дейности за въглеводороди в шелфа на Черно море засега не се оправдават. Това съобщи директорът на компанията Игор Сечин на годишното събрание на акционерите във вторник, предаде ТАСС.      „Засега нашите очаквания не се потвърждават на този етап, но ние ще продължим да работим и ще вземем съответстващите решения“, заяви той в отговор на въпрос дали компанията има бъдещи планове да продължи да търси нефт в Черно море.   По неговите думи се планира провеждането на допълнителни изследвания и се провежда проучване на геологическата информация, отбелязва още агенция \"Фокус\".\r\nПрипомняме, че проектът за пробиване на първия сондажен кладенец в района на западната част на Черно море трябваше да бъде реализиран съвместно с Eni – стратегическият партньор на „Роснефт“, но в края на 2018 година италианската компания съобщи, че спира работата с руските си колеги по този проект.  При подготовката за сондиране е извършено сеизмично проучване в размер на повече от 4 хиляди линейни километра чрез двуизмерен метод и на над 3 хиляди квадратни километра чрез 3D метод, завършени са комплексни инженерно-геоложки проучвания. ", "date": "2019.06.04", "title": "Сондажите за петрол на \"Роснефт\" в Черно море не дават резултат"}
{"url": "https://www.actualno.com/varna/prikluchi-remontyt-na-morskata-gradina-vyv-varna-news_755576.html", "text": "    Строителните дейности в най-емблематичното място за Варна - Морската градина, са приключили. Остават само няколко довършителни работи, за да е изцяло завършена. Това сподели изпълнителният директор на фирма \"Хидрострой\" Николай Пашов, предаде кореспондeнтът на . Варненци вече имат възможност да се радват на макета на Черно море пред аквариума, който бе част от проекта по обновяване на Морската градина. Зоната е озеленена с нова растителност. Все още обаче коритото на макета не е пълно с вода, както е предвидено, и за съжаление, някои варненци го ползват за кошче за боклук.         Готова е подпорната стена под морското казино по алеята, водеща към плажа, където също е оформена зелена част с красиви цветя. Завършено е и новото мостче на желанията, а нетърпеливи варненци вече се радват и минават по него. Мостчето беше възстановено по стари снимки и спомени на варненци в автентичният си вид. Очаква се да бъде подменено и атрактивното осветление на алпинеума. Довършителни работи се извършват около кътчето за отдих, което се намира на противоположната страна срещу мостчето, които се очаква да приключат до дни. По думите на Николай Пашов, на много места в парка е изградена нова поливна система. ", "date": "2019.06.04", "title": "Приключи ремонтът на Морската градина във Варна"}
{"url": "https://www.actualno.com/sofia/prevyrnaha-v-smetishte-chast-ot-voennija-klub-v-sofija-snimki-news_755608.html", "text": "    Предверието на една от най-емблематичните сгради в София – Военният клуб е превърнато в алармираха възмутени читатели на . Столове, палета, парцали, винили, маси, кашони, кошчета, фризери и хладилници, маркучи и увехнали храсти са само част от тъжната картина, която се намира на и на .       Проверка на установи, че предметите са оставени от бивши наематели на пространството, които са поели ангажимент да изчистят след себе си, , въпреки че от няколко месеца вече договорът им е прекратен.  Още по-притеснително е, че всеки ден, свидетели на тази грозна гледка стават , които са принудени да прескачат и минават през боклуците, за да отидат на своите уроци по пиано, солфеж, цигулка, китара и т.н., които се провеждат в музикалната школа към Военния клуб. През същата обстановка преминават и хората, които искат да ползват Централната военна библиотека, които най-често са български .    От снимките, изпратени от наши читатели, става ясно и че металната врата, през която влизат децата и техните родители, е силно ръждясала и това представлява пряка опасност за всички, които минават през нея. Екипът на ще потърси хората, отговарящи за Военния клуб и прилежащите му пространства, за да разберем дали ще бъдат предвидени някакви действия по изчистването на пространството и до подмяна на вратата. ", "date": "2019.06.04", "title": "Превърнаха в сметище част от Военния клуб в София (СНИМКИ)"}
{"url": "https://www.actualno.com/football/naj-dobrite-shegi-v-internet-sled-triumfa-na-livyrpul-v-shl-snimki-news_755613.html", "text": "    Ливърпул спечели Шампионската лига за шести път в своята история. Мърсисайдци победиха Тотнъм с 2:0 след попадения в началото и края на финала, игран в Мадрид.      Това съвсем естествено се превърна в една от най-коментираните теми в социалните мрежи, като съвсем очаквано породи и доста шеги и закачки.    Сред основните цели, които станаха прицел на зевзеците, беше бившият играч на Ливърпул и настоящ на Барселона Фелипе Коутиньо. Бразилецът напусна \"Анфийлд\" с ясната цел да спечели Шампионската лига, но това направи бившият му тим.    Друга \"жертва\" на шегаджиите стана бившият вратар на \"мърсисайдци\" Лорис Кариус, който направи големи грешки докато пазеше за \"червените\" през миналия сезон. Съпоставката му с настоящия страж на Ливърпул Алисон Бекер, определено не е в негова полза.     Други майтапи, които набраха популярност бяха свързани с нахлулата полугола на терена Кинси Волански, както и с превъзбудата на феновете на Ливърпул след големия успех.     Радостта им обаче е напълно заслужена, както и триумфа на момчетата на Юрген Клоп.  От бъзици не са пощадени и феновете на Юнайтед, които останаха капо през този сезон, а играта на любимия им тим беше разочароваща.     ", "date": "2019.06.04", "title": "Най-добрите шеги в интернет след триумфа на Ливърпул в ШЛ (СНИМКИ)"}
{"url": "https://www.actualno.com/crime/zadyrjaha-nelegalni-imigranti-i-kanaldjii-kraj-kableshkovo-news_755612.html", "text": "    Шестима нелегални мигранти и двама каналджии бяха задържани от гранични полицаи от РДГП Бургас. Това съобщиха от пресцентъра на Главна дирекция \"Гранична полиция\".      Регионална дирекция „Гранична полиция“ – Бургас проведе специализирана полицейска операция в района на град Каблешково. При оперативно-издирвателните мероприятия близо до въгледобивната мина „Черно море“ са установени и задържани 6-ма мъже - нелегални имигранти от Афганистан и един местен жител, който ги придружавал. Впоследствие е установен и задържан още един помагач, съпричастен към престъпната дейност.   Образувано е досъдебно производство, уведомена е районната прокуратура. Работата по случая продължава. ", "date": "2019.06.04", "title": "Задържаха нелегални имигранти и каналджии край Каблешково"}
{"url": "https://www.actualno.com/moresport/vijte-koj-e-boksioryt-nokautiral-djoshua-v-sparing-video-news_755577.html", "text": "    Вчера се появи едно разумно обяснение за изненадващата загуба на звездата срещу мексиканския боксьор Анди Руис. То гласеше, че британецът е бил нокаутиран в спаринг непосредствено преди мача, в който Джошуа заложи всичките си титли.      Днес се появи и името на вероятния съперник, причинил непряко първо поражение на световния шампион на три федерации. Според WorldBoxingNews става дума за германеца Агит Кабайел, който от известно време помага на британската звезда в подготовката за мачове.    Кабайел е 26-годишен, роден е в Леверкузен, но е с произход от Кюрдистан. Досега е провел 19 мача в тежка категория, в които има 19 победи, 13 от тях чрез нокаут. В момента е европейски шампион в тежка категория, а титлата я държи от 2016 година насам и я е защитил три пъти.  Най-известният от съперниците му е Дерек Чисора, с когото се бие през 2017 година.     ", "date": "2019.06.04", "title": "Вижте кой е боксьорът, нокаутирал Джошуа в спаринг (ВИДЕО)"}
{"url": "https://www.actualno.com/burgas/silen-dyjd-i-buren-vjatyr-v-burgas-news_755643.html", "text": "    Дъждът, който падна над Бургас не е необичаен за сезона, но беше придружен със силен вятър. Това казаха от ХМО в града.       се свърза с инженер Светлана Тонкова, ръководител на хидрометеорологична обсерватория в града: “Количеството на падналия дъжд е 30 литра на кв.метър. Той започна в 11.30 часа и валя до към 15 часа. Ние отчитаме и слабия дъжд, след който започна пороя. Според месечните норми, които следим, не е малък валежът.Той беше придружен със сълен вятър на пориви до 20 метра в секунда“.   Блокове 79,78 и други в комплекс \"Лазур\" останаха без ток. Захранването беше прекъснато и в района на булевардите \"Демокрация\" и \"Димитър Димов\". Невралгичните места като кватрал „Победа“ и част от комплекс „Меден рудник“ се наводниха. Сградите на на детските градини \"Делфинче\" и \"Чайка\" са пострадали от пороя, но децата са в безопасност. ", "date": "2019.06.04", "title": "Силен дъжд и бурен вятър в Бургас"}
{"url": "https://www.actualno.com/politics/posolstvoto-na-sasht-16-mlrd-dolara-ne-e-krajnata-cena-za-f-16-news_755658.html", "text": "    Американското законодателство изисква изпълнителната власт да уведоми Конгреса за потенциална продажба на въоръжениe на съюзници в НАТО, стойността на коeто надхвърля 50 милиона долара. Планираната от България попада в тази категория. Това се посочва в изявление на Посолството на САЩ у нас във връзка с нотификацията до Конгреса за закупуването на F-16.      \"Вчерашната нотификация до Конгреса е рутинна процедура и ние не очакваме възражение от негова страна\", допълват от Посолството. От там уточняват още, че нотификациите са въпрос на обществено достояние. \"Важно е да се отбележи, че цената, цитирана във формалната нотификация до Конгреса, не е окончателната цена на програмата\", се казва още в позицията.   \"Държавният департамент и Министерството на отбраната на САЩ дават възможност за горна граница във всички нотификации, в случай че чуждестранните партньори разширят обхвата на програмата извън първоначално заявеното. Това избягва необходимостта от промени в нотификацията до Конгреса и намалява времето, необходимо за приключване на чуждестранна военна продажба\", заявяват от американското посолство. От там обясняват още, че нотификацията за продажбата на F-16 на България включва като цена на програмата 1,6 милиарда долара, но това не е крайната цена.\r\nОт Посолството поясняват, че действителните окончателни разходи на програмата ще се основават на окончателните български изисквания. \"Нотификацията, изпратена до Конгреса, е само една стъпка в процеса за чуждестранни военни продажби. След като процесът по уведомяване приключи, Министерството на отбраната на САЩ ще предостави предложение за сключване на сделка. На този етап ще започнат окончателни преговори и българското правителство може да преразгледа или предефинира изискванията, преди да се стигне до крайната цена\", допълват още от Посолството.   ", "date": "2019.06.04", "title": "Посолството на САЩ: 1,6 млрд. долара не е крайната цена за F-16"}
{"url": "https://www.actualno.com/healthy/mnogo-lekarstva-sa-trudno-otkrivaemi-u-nas-asociacija-predlaga-promeni-news_755504.html", "text": "    Общо 450 лекарства са били потърсени за една година на онлайн платформата за от пациенти, съобщават от Българската асоциация за развитие на паралелната търговия с лекарства.      За последните две седмици сигналите са зачестили заради . Освен това от организацията отчитат и активно търсене на продукти, които са със през последните години в страната.   От посочват, че по отношение на лекарства от нашия пазар единствената възможност за пациентите остава да търсят индивидуални решения чрез свои близки или чрез пътуване зад граница.\r\nПо данни на асоциацията при 62% от случаите недостигът на лекарства се дължи на временно или трайно преустановен внос. 20% от всички сигнали са поради напускане на пазара и дерегистриране на медикаментите.  Сред основните проблеми за от БАРПТЛ посочват продължаващият процес на дерегистрация на редица лекарства от България. По данни на Националния съвет по цени и реимбурсиране на лекарствените продукти За периода 2014 г. - 2017 г. пък са дерегистрирани общо 1512 продукта според годишния доклад Изпълнителната агенция по лекарствата, като само за 2017 г. са били изтеглени 327 лекарства, без нито едно от тях да има проблем с лекарствената безопасност.   По тази причина , с които да се създаде режим за достъп на българските пациенти до лекарства, които са с доказана лекарствената безопасност, но вече дерегистрани в страната ни поради липса на икономически интерес.    Асоциацията при установяване на временен недостиг поради производствени или други причини, които възпрепятстват производителите да осигуряват достатъчни количества от лекарствата. ", "date": "2019.06.04", "title": "Много лекарства са трудно откриваеми у нас, асоциация предлага промени"}
{"url": "https://www.actualno.com/sofia/fandykova-razrabotva-se-proektyt-za-pyrvija-universitetski-kampus-v-studentski-grad-news_755594.html", "text": "    Разработва се проектът за първия университетски кампус в кв. „Студентски град“. Това каза пред журналисти кметът на София Йорданка Фандъкова, предаде агенция „Фокус“.      „Години наред в кв. „Студентски град“ имахме и продължаваме да имаме проблеми със строителството - с това, че „Студентски град“ отдавна не е студентски град, а просто един квартал на София.   За наша радост вече сме на финала и вече се разработва проектът за първият университетски кампус“, обяви столичният кмет. Фандъкова заяви, че през 2001 г. е приет Подробен устройствен план (ПУП) на кв. „Студентски град“, според който се застроява всичко, което може да се застрои, включително двора на НСА. „През 2008 г. с участието на районния кмет и Столична община се прави нов ПУП, който спасява от застрояване над 220 дка, включително целият двор на НСА и районите на кампусите. Този план защитава възможността за обособяването на над 10 кампуса в кв. „Студентски град“, посочи Фандъкова. Тя отбеляза, че проектът за първия кампус е направен изцяло заедно със собственика в лицето на министър на образованието и науката и е финансиран от МОН. По думите ѝ кампусът ще е с площ от 27 дка и в него ще има 4 общежития с алеи, площадки и озеленяване.\r\nФандъкова отбеляза, че защитата на територията и обособяването на зелени площи се случва именно чрез плановете. Тя посочи, че проектът за Борисовата градина, който утре ще бъде поставен за обществено обсъждане, е на арх. Атанас Ковачев. „Моето мнениие е да не се допуска застрояване в Борисовата градина“, заяви Фандъкова.   ", "date": "2019.06.04", "title": "Фандъкова: Разработва се проектът за първия университетски кампус в Студентски град"}
{"url": "https://www.actualno.com/velikotarnovo/syvremennite-tendencii-v-arhitekturata-i-gradoustrojstvoto-shte-diskutirat-vyv-veliko-tyrnovo-news_755639.html", "text": "    Община Велико Търново организира поредица от публични лекции за съвременните тенденции в архитектурата и оформлението на градски пространства, която ще се проведе на 7 и 8 юни 2019 г. в Голямата зала на общината. Целта на организаторите е да насочат общественото внимание към устойчивото развитие на град Велико Търново и създаването на нов градски център в района на Старото военно училище, както и към конкурсния подход за решаването на градоустройствени въпроси с голяма обществена значимост – съобщиха от пресцентъра на общината.      На 7 юни (петък) от 17,30 ч. ще се състои лекция на тема „Безкомпромисното отношение към архитектурния детайл“ на арх. Велислав Доцин от „Имидж Бюро“ - София. Архитектурното студио включва млади професионалисти, обединени от желанието си да решават съвременните проблеми на градската среда. Екипът участва в редица архитектурни състезания - конкурсите за нов градски център във Велико Търново, нова библиотека и за градско обзавеждане в морската градина във Варна, нова детска градина в столичния кв. Горна Баня , нов корпус на Медицинския университет в София и др.\r\nНа 8 юни (събота) от 16,00 ч., по темата за интердисциплинираността в архитектурата ще говори арх. Мая Шопова - преподавател в дизайнерския факултет „Архитектура и урбанизъм” при Масачузетския университет по технологии (MIT). Тя води лекции на класове, в които се обменят знания и умения в сферата на архитектурата, изкуствата, урбанизма, информационните технологии, маркетинга и други.\r\nСледващата лекция по темата за критичното мислене в архитектурата е на италианския архитект Диего Терна. Той е съосновател на архитектурно студио „Куинзи Терна Аркитектуре”. Участва в широк спектър от проекти, издателски материали, критика и дидактика в сферата на архитектурата, урбанизма и изследователската дейност. Резултатите на студиото са награждавани в международни конкурси, а докладите от проучванията са публикувани в книги и списания.  В публичните дискусии ще участват и Мария Мишинева и архитекти от „Стивън Джордж Интернешънъл” (SGI) - водеща архитектурна компания в Централна и Източна Европа. Те разработват иновативни проекти в различни сектори, получили престижни международни награди и признания.\r\nДосега бяха изнесени лекции на арх. Андреа Д’Антраси (Италия) - член на конкурсното жури, и арх. Клаудио Нарди (Италия) - автор на проекта, класиран на първо място. От представянето на арх. Нарди стана ясно, че Експоцентърът ще удовлетвори естетически потребности от красиви гледки, културни потребности за срещи, търговия и места за паркиране.     Мястото за изграждане на новият Експоцентър\r\nОт общинския пресцентър припомнят, че разработките на арх. Диего Терна, Мая Шопова, „Имидж Бюро“ и SGI са сред осемте отличени на Международния архитектурен конкурс „Ново сърце за Стария град“, проведен през 2018 г. Конкурсът беше в две части – архитектурна (идеен проект за сграда на експозиционен център) и урбанистична (концепция за обновяване на територията на Старото военно училище, в която ще бъде разположена сградата на експозиционния център). Участваха над 60 разработки от 15 държави. Предстои изготвянето на технически инвестиционен проект за сградата на експозиционния център след процедура по договаряне с арх. Клаудио Нарди. За устройството и развитието на цялата територия на бъдещия нов градски център ще бъде открита обществена дискусия, основана на концепциите, предложени от участниците в конкурса.   Очакваме публичните лекции и общественото обсъждане да дадат отговори на следните   ", "date": "2019.06.04", "title": "Съвременните тенденции в архитектурата и градоустройството ще дискутират във Велико Търново"}
{"url": "https://www.actualno.com/vraza/njama-iztichane-na-serovyglerod-v-pochvata-i-vyzduha-ot-cisternite-na-firma-kamibo-ood-vyv-vraca-news_755587.html", "text": "    Във връзка с РИОСВ-Враца, Областна администрация - Враца и Община Враца правят следното уточнение:      На територията на предприятие „Камибо“ ООД-ТП „Хименерго“, гр. Враца се съхраняват 110 т. серовъглерод. Предвид факта, че химикалът е взривоопасен при контакт с въздуха, той се съхранява в два резервоара, които са изцяло под вода и към момента няма опасност от възникване на аварийни ситуации и обгазяване на града. С цел установяване дали има изтичане на серовъглерод от резервоарите, от страна на РИОСВ-Враца, на Регионална лаборатория-Враца към Изпълнителна агенция по околна среда е възложено пробовземане и изпитване на почвени проби от площадката на предприятието от три точки-под басейните, над басейните и фонова проба (извън площадката). Резултатите от извършените анализи показват, че изследваните показатели в двете проби до басейните и фоновата проба са съизмерими. От това може да се направи заключение, че няма изтичане на серовъглерод в почвите и подземните води.\r\nВ съобщението се казва още, че предвид факта, че съдовете в които се съхранява серовъглерода са стари и не е извършвана техническа експертиза за тяхната годност и здравина, е необходимо химикалът в най-кратки срокове да бъде премахнат от площадката.\r\nОт страна на контролните органи на предприятие „Камибо“ ООД-ТП „Хименерго“ се извършват регулярни проверки и контрол, с цел установяване безопасното съхранение на химикала.  Областна и общинска администрация поемат ангажимента да информират населението за  действията от страна на институциите и оператора, относно премахването на серовъглерода от територията на града. ", "date": "2019.06.04", "title": "Няма изтичане на серовъглерод в почвата и въздуха от цистерните на фирма „Камибо“ ООД във Враца"}
{"url": "https://www.actualno.com/scene/balet-arabesk-predstavja-naj-velikata-lubovna-istorija-na-vsichki-vremena-news_755621.html", "text": "            - Сергей Прокофиев, – Боряна Сечанова, – Иван Токаджиев, – Николина Костова-Богданова.\r\nЖулиета – Виктория Петрова\r\nРомео – Филип Миланов  Дойка – Даниела Иванова\r\nОтец Лоренцо – Асен Наков\r\nМайка Капулети – Ангелина Гаврилова    Меркуцио – Васил Дипчиков\r\nБенволио – Стефан Вучов\r\nТибалт – Ервин Есен\r\n2 приятелки – Андрея Андонова, Петя Колева\r\nПарис – Валери Миленков,   Майки – Мариана Крънчева, Стефка Табакова,\r\nМария Касабова, Теодора Друмева\r\nМомичета Монтеки – Елизабет Якимова, Таня Кацарова\r\nМомче Монтеки – Светлозар Тинев Трагичната история за съдбата на двамата влюбени от Верона, гениално пресъздадена преди 420 години в шедьовъра на Уилям Шекспир, се превръща в символ на първата голяма и неосъществима любов. Енигмата „Ромео и Жулиета” оживява със същата сила и в балетната музика на Сергей Прокофиев.\r\nСпектакълът на  Балет „Арабеск „Ромео и Жулиета“  един модерен танцов прочит на пиесата, в който авторският екип начело с хореографа Боряна Сечанова разсъждава върху Шекспировите представи за времето и пространството, за истината, познанието, любовта, мястото на човека в мирозданието.\r\nСпектакълът поставя въпроса за доброто, което носи зло и цената на неуместните съвети. Как се отнасяме днес към отговорността за своите постъпки?. Променило ли се е нещо в човешкото съзнание и поведение днес?  Mожем ли да осмислим и осъзнаем закономерностите  и родовите белези на модерната епоха?. Къде в днешно време остава любовта?. Дали това е временна психоза, носеща опустошение на себе си и на другите, логично продължение на несъзнаваната предпоставка „моята душа е в ръцете на другия“ или велика наивност?\r\nПроектът е финансиран от Програма „Култура” на Столична община” и с подкрепата на Министерство на културата. ", "date": "2019.06.04", "title": "Балет „Арабеск“ представя най-великата любовна история на всички времена"}
{"url": "https://www.actualno.com/europe/pijani-ukrainski-policai-zastreljaha-5-godishno-momche-news_755603.html", "text": "    В Украйна днес арестуваха двама полицаи по подозрение за убийството на 5-годишно момче, докато са били пияни, предаде AFP.      Националното бюро за разследвания заяви, че стрелбата се е случила миналия петък, когато двама патрулни офицери са пиели алкохол в двора на къща в град Переяслав-Кменитски на 70 км. южно от Киев.   Докато стреляли по метални консерви те „уцелили пет годишното момче”, заявиха разследващите. Момчето, което местните власти съобщиха, че са казва Кирило Тиявов е починало в болницата от раната си в областта на главата.\r\nВ началото полицаите са отхвърляли всяка вина твърдейки, че той се е подхлъзнал и си е ударил главата в камък. Заподозрените са задържани през уикенда по нареждане на съда, без право на гаранция докато разследването продължава. Ако бъдат намерени за виновни те може да бъдат осъдени на доживотен затвор.  Новоизбраният президент Владимир Зеленски обеща да направи всичко възможно, „за да накажа виновниците” за смъртта на момчето. Ръководителят на националната полица Сергей Кназев заяви, че е уволнил ръководителя на Киевска област заради инцидента.\r\n„Всички полицаи изразяваме искрените си съболезнования за смъртта на Кирило. Това е огромна трагедия за родителите му”, каза още Кназев.   Активисти осъдиха убийството като последната проява на безнаказаност в полицията въпреки опитите на предишния президент Петро Порошченко да реформира тези корумпирани и недостижими от закона сили на реда.    „В нормална страна вътрешният министър щеше да напусне след подобен ужасен инцидент”, заявиха от „Антикорупционния център” – неправителствена организация.\r\nНяколко организации казаха, че планират протести в Украйна тази вечер. Няколко партии в украинския парламент също призоваха шефа на полицията да обясни повече неща за инцидента пред депутатите. ", "date": "2019.06.04", "title": "Пияни украински полицаи застреляха 5-годишно момче "}
{"url": "https://www.actualno.com/plovdiv/obshtina-plovdiv-izmisli-kakvi-merki-da-vzeme-sreshtu-bydeshti-navodnenija-news_755596.html", "text": "    Кметът на Пловдив Иван Тотев, управителят на ВиК Спартак Николов и директорът на ОП „Чистота“ Иван Стоянов обсъдиха конкретни мерки за справяне с бъдещи кризисни ситуации , свързани с интензивни валежи и наводнения . Само за три дни Пловдив на два пъти бе изправен пред угрозата от , след като в петък и неделя над града се изсипаха .      На срещата бе решено до две седмици работна група от служители на Община Пловдив и ВиК да определи местата, на които има възможност да се изградят ретензионни резервоари , които да поемат по-голямо количество дъждовна вода. Особено внимание ще се обърне на „Скобелева майка“, булевард „Александър Стамболийски“ и Коматевския транспортен възел. Именно на тези точки в града в неделя вечерта положението бе критично. Ще се обследва и възможността за изграждане на отводнителен дъждовен канал, който да отвежда водата директно към река Марица.\r\n„В момента канализацията на Пловдив е изградена така, че може да поема дъждовна вода до 30 литра на квадратен метър, а не както беше при последния силен порой – 80 литра на квадратен метър за няколко часа“, обясни експертът инж. Антон Гълъбов, ръководител производствено направление към ВиК. Тъй като всеки дъжд над 30 литра на кв. м. създава предпоставки за наводняване на определени места в града, а при над 80 и 100 ставаме свидетели на ситуацията, която видяхме през последните дни, уточни той. От своя страна кметът Иван Тотев благодари на пловдивчани за търпението и разбирането, въпреки създалите се неудобства и екстремната обстановка.\r\nОсновната дългосрочна мярка и цел за справяне с е изграждане на Южния обходен колектор и други отводнителни колектори, който ще отвежда водата от целия район „Южен“ и квартал „Прослав“ през Тракия до Пречиствателната станция.  До момента Община Пловдив е изградила по-малки колектори за справяне с голямото количество дъждовна вода - на „Коматевско шосе“ и на бул. „Менделеев“ до многофункционална спортна зала „Колодрума“. ", "date": "2019.06.04", "title": "Община Пловдив измисли какви мерки да вземе срещу бъдещи наводнения"}
{"url": "https://www.actualno.com/kustendil/fotografska-izlojba-useshtane-za-angeli-v-kustendil-news_755475.html", "text": "    В четвъртък - 6-ти юни, от 18.00 ч., в Художествена галерия „Владимир Димитров - Майстора“ се открива фотографска изложба „Усещане за ангели“ на Детелина Тихолова:      „Всеки един е усещал присъствието на ангели, дори и да не си признава как някой бди над него и му показва правилния път…Това е визуалното представяне на моето усещане за ангели. Използвам цианотипията като водещо изразно средство. Този фотографски процес е измислен от английския физик и астроном сър Джон Хершел през 1842 г. Старата фотографска техника ме вдъхнови да изразя усещането си за ангелите. Синият цвят и следите от четка допълват търсената от мен естетика. Първата част от снимките са двойна експозиция с външна светкавицa - опит да контролирам случайността. Втората са портрети. Снимките са експонирани на слънчева светлина“, споделя авторката на фотографската изложба.   Детелина Тихолова е родена в Добрич, но живее и работи в град Кюстендил. Учител е по изобразително изкуство в ПМГ „Проф. Емануил Иванов“. Специализира моден дизайн и фотография. От 1992 г. пише хайку, а от 2004 г. създава хайга. Работи и в двете основни течения на хайга – традиционна с рисунки с туш (суми-е) и модерна с фотографски изображения. Печели награди от електронния конкурс на LiterNet „Мечти по лято“ (2002), от Международния фотографски конкурс „За най-добра снимка от България“ (2004). След спечелен конкурс за дебютна книга на Издателство „Арс“ публикува книгата си „Хайку, хайга, суми-е“ (2010), а през 2011 г. прави самостоятелна изложба на хайга и суми-е в Галерия „1908“ – гр. София. Фотографската си изложба „Отвътре“ представя в ХГ „Владимир Димитров – Майстора“ през 2014 г. Участва в общите изложби на кюстендилските художници. Член е на Българския хайку съюз. ", "date": "2019.06.04", "title": "Фотографска изложба “Усещане за ангели“ в Кюстендил"}
{"url": "https://www.actualno.com/europe/boeing-737-kacna-avarijno-na-pyt-za-berlin-news_755558.html", "text": "    Boeing 737 се е приземил аварийно на летище Внуково край Москва. Самолетът е летял за германската столица Берлин, предаде БГНЕС.      Според източника на борда на самолета има 101 души.   Припомняме, че преди дни Федералната авиационна администрация на САЩ заяви, че някои от частите, използвани в самолетите , може да са били произведени неправилно. ", "date": "2019.06.04", "title": "Boeing 737 кацна аварийно на път за Берлин  "}
{"url": "https://www.actualno.com/europe/trymp-kato-bebe-s-pampers-i-drugi-anglijski-shegi-s-prezidenta-na-sasht-v-london-snimki-news_755547.html", "text": "    Хиляди протестиращи се включиха в митинг срещу Тръмп в Лондон на площад Трафалгар, а британският лидер на лейбъристите Джереми Корбин се очаква да се присъедини към демонстрацията и да изнесе реч.      Местните жители демонстрираха прословутия си английски хумор.     Гигантски надуваем балон, който изобразява президента на САЩ като нацупено бебе с памперс, се рее в небето над Лондон.    Американският президент в момента е на официално посещение в Обединеното кралство, където се очаква да се срещне с премиера Тереза Мей, както и с местните бизнес лидери.        Тръмп и първата дама Мелания пристигнаха във Великобритания в понеделник.\r\nКралица Елизабет II посрещна знатната двойка в Бъкингамския дворец, където почти цял ден се провеждаха различни кралски церемонии, сред които разглеждане на кралската колекция от подаръци, обиколка на Уестминстърското абатство и държавен банкет.\r\nПланирани са  протести в няколко британски града, включително в Лондон, Манчестър, Белфаст и Бирмингам.  Полицията в Лондон обяви, че е мобилизирала изключително опитен екип, който ще се грижи за безопасността на американския президент по време на визитата му.    ", "date": "2019.06.04", "title": "Тръмп като бебе с памперс и други английски шеги с президента на САЩ в Лондон (СНИМКИ)"}
{"url": "https://www.actualno.com/vraza/njama-opasnost-ot-razlivi-na-rekite-i-jazovirite-vyv-vrachansko-news_755581.html", "text": "    Предупреждение за обявен „жълт код“ за интензивни валежи и гръмотевични бури с условие за градушки за днес е получено от Оперативния център на Регионална дирекция „Пожарна безопасност и защита на населението“ – Враца. На места се очакват количества на валежа до 20-25 л/ кв. м, локално и повече.      Към 12.30 ч. на 4 юни, нивото на р. Скът при с. Нивянин, община Борован е 85 см, при критично ниво 340 см. Нивото на реката при Бяла Слатина е 50 см, при критично ниво 400 см и е в застой. Река Скът в Мизия има ниво 20 см при критичен праг 290 см. Река Огоста при с. Хайредин е под критичните 200 см. Няма опасност от разливи и нанасяне на материални щети.\r\nВсички язовири имат достатъчно свободен обем за поемане на водни маси. Язовирите „Гарвански геран“ и „Езерска падина“ в община Борован са пълни на 65 %, като яз. „Езерска падина“ намалява водните маси чрез сифонно източване.\r\nЯзовирите на община Хайредин - „Бързина“, „Рогозен 1“ и „Рогозен 2“ имат свободен обем за поемане на водни маси, като „Бързина“ е пълен на 40%, „Рогозен 1“ е на мъртъв обем, а „Рогозен 2“ е на 65 % пълен.  Нивата на язовирите на територията на област Враца се следят денонощно от собствениците и дежурните по общински съвети за сигурност. Данните към момента показват, че хидротехническите съоръжения не създават потенциална опасност за населението.\r\nВ Областния съвет по сигурност към Областна администрация – Враца на всеки два часа постъпва актуална информация за състоянието на язовирите и нивата на реките на територията на областта. ", "date": "2019.06.04", "title": "Няма опасност от разливи на реките и язовирите във врачанско"}
{"url": "https://www.actualno.com/ruse/narodni-predstaviteli-ot-ruse-iskat-promeni-v-npk-news_755549.html", "text": "    Депутати от 19 Русенски многомандатен район и юристи от Русе проведоха съвместна среща с предложение за промяна в Наказателно-процесуалния кодекс. Целта е да се промени закона, за да не се допуска съкратено съдебно следствие в случаите, когато за подсъдимите се иска доживотен затвор. Срещата бе по инициатива на медията (ТВН), в която работеше убитата журналистка Виктория Маринова и във връзка с общественото недоволство срещу присъдата от 30 години затвор за убиеца Северин Красимиров, който се възползва от процедурата на съкратеното съдебно следствие и избягна най-тежкото наказание в България.      В срещата участваха депутатите Андриан Райков от ГЕРБ, Искрен Веселинов от Обединени патриоти и Пенчо Милков от БСП, председателят на адвокатската колегия в Русе Людмил Павлов, както и колегите му Андрей Желязков и Иво Пазарджиев.\r\n„На практика глава 27 от НПК прави налагането на най-тежките наказание - доживотен затвор и доживотен затвор без право на замяна неработещо, тъй като дали по собствено решение, или по съвет на защитниците си обвиняемите приемат споразумението като „спасителна мярка“ и така съдът е лишен от възможността да го наложи“, заяви адвокат Андрей Желязков. Освен това, според текстовете, обвиняемият приема фактите по обвинителния акт, а не вината за извършеното престъпление.\r\nЗаместник-председателят на ВМРО Искрен Веселинов припомни случая с убитата във Велико Търново студентка, при който убиецът веднъж се е възползвал от привилегията по глава 27 и след освобождаването му от затвора е извършил второ убийство.  Дискутиращите приеха за основа на бъдещата им работа да се приеме варианта в чл. 369а да се запише: „при умишлено причиняване на смърт или тежка телесна повреда, както и при престъпления против половата неприкосновеност, съкратено съдебно следствие се допуска само след съгласието на всички страни (прокуратура и частен обвинител, ако има конституиран такъв)“.\r\nВ началото на следващия месец е предвидена нова среща за приемане на окончателния вариант, а русенските депутати ще внесат за разглеждане в правната комисия, а след това и в пленарна зала на Народното събрание своето предложение. ", "date": "2019.06.04", "title": "Народни представители от Русе искат промени в НПК"}
{"url": "https://www.actualno.com/vraza/praznik-usmivka-predstoi-za-decata-ot-vraca-news_755592.html", "text": "    За трета поредна година Община Враца кани малките граждани на детски празник „Усмивка”, който ще се проведе на 8 юни 2019 г., от 10:00 ч., пред сградата на общината. С много усмивки, творчески работилници, куклен театър на открито, спортни игри и забавления, зумба с Малина, както и томбола с много награди ще бъдат зарадвани децата в този ден.      В арт ателиетата всички малки творци ще могат да оцветяват гипсови фигурки и картинки, да правят декупаж, картички с техниката „Квилинг”, стъклопис, подреждане на пъзели и направа на магнити с природни и исторически забележителности от Враца. Традиционните ателиета за прически и макиаж, както и детска къщичка с играчки за най-малките са също част от програмата. Момчетата ще могат да се качат на любимата си пожарна кола.\r\nЗа първи път изненадите в тазгодишното издание на детския празник са грънчарското колело, на което децата, с помощта на опитен грънчар, ще изработват различни изделия, вълшебната стая за рисунки на Моно Петра и приятели, както и машината за пяна, която ще заработи след 12:30 ч. За първи път на разположение на малките посетители ще бъде и сметосъбирачна машина.\r\nВсички ателиета и забавления са безплатни за децата и са финансирани от Община Враца.  Всички спомени от празника ще бъдат запечатани от фотографа Тони Дуковски. ", "date": "2019.06.04", "title": "Празник „Усмивка” предстои за децата от Враца"}
{"url": "https://www.actualno.com/curious/vijte-seks-profila-na-vashata-zodija-news_755520.html", "text": "    Сексът е важна част от всяка една връзка и е хубаво да знаем какво иска партньорът ни в леглото, за да запазим вързката си пълноценна. Всеки един от нас харесва различни неща и има различни предпочитания, когато говорим за секс. Ето и какво иска всяка една от :       Овен    Секс профилът на зодия Овен е, че те са огнени, темпераментни и неудържими. Те не се боят да експериментират. Те ще кажат на партньора си именно това, което искат, без заобиколки. Те обичат да запалват огъня преди да избухнат като фойерверк, но обичат също и ласкателствата. Проблемът при тях е, че могат да се наситят и да се отегчат много бързо. Те имат нужда от партньор, който постоянно внася нови и вълнуващи елементи в интимния им живот. За да запазите пламъка им жив – използвайте сексуални „роли“ и играчки.\r\nХората с този зодиакален знак могат да се оглеждат за зодия Риби, тъй като те са изпълнени с еротизъм, и изобретателни партньори според зодия Водолей.   Телец Профилът на хората със зодия Телец показва страстна природа, за която физическото общуване е много важно. Те обичат да действат „по същество“, тъй като отклоненията, фантазиите, възгласите и експериментите не ги привличат. Когато са възбудени, те все пак могат да съумеят да се въздържат и да подходят с ягоди, шампанско и класическа музика. За тях са важни дълбочината на чувствата и силата на връзката – те не са авантюристи, но биха се справили блестящо с еротичния масаж с благовонни масла. Те обичат да докосват, да прегръщат, да се грижат.\r\nРодените в зодия Телец не се разбират с Близнаци, но със Скорпион ще имат идеална връзка. Тези, които са Козирог, са неизтощими и също ще доставят радост на Телеца.         Близнаци За да плените някого от зодия Близнаци, са ви необходими хитрост, ловкост и интелект. Така не само ще го привлечете, а и ще му дадете онзи риск и онова необикновено приключение, за което мечтае. Те са готови да опитат всичко, което е забавно, възбуждащо или извън правилата. Те са готови да опитат всякакви пози на всяко място в стаята. Когато са възбудени, те са готови да избухнат от вдъхновение.\r\nТе нямат нищо против разнообразните сексуални партньори. Най-подходящ партньор за тях е зодия Стрелец, тъй като те също търсят и се надяват на разнообразие. Настройването с някой от зодия Водолей също може да се получи. Козирогът е ненаситен и Близнаците ще трябва да вложат цялата си енергия и находчивост за да го заситят. Зодия Дева също може да подхвърли интригуващи идеи на някой от зодия Близнаци. Рак       Ракът е творчески настроен в леглото. Той се старае да задоволи своите нужди и тези на партньора си. В същото време обаче те могат да бъдат доста срамежливи – не очаквайте подканяне и инициатива, преди да сте ги предразположили. Хората от зодия Рак са верни и очакват вярност, дори и да си позволят някой флирт. Тяхната ревност може да избликне неочаквано, но ще идва от дълбоко.\r\nРакът трудно може да се свърже с Овен, защото последният е твърд14е свободолюбив. Стрелецът ще изглежда твърде непостоянен. Най-чувствена и завладяваща може да бъде връзката с Дева. Насладата от любимия човек, продължителният акт и интимните разговори са нещо, което ще зарадва и двете страни.  ", "date": "2019.06.04", "title": "Вижте секс профила на вашата ЗОДИЯ"}
{"url": "https://www.actualno.com/moresport/bashtata-na-djoshua-iskal-otlagane-na-macha-s-ruis-no-mu-bilo-otkazano-news_755522.html", "text": "    Бащата на Антъни Джошуа - Ричард, е искал мачът на сина му срещу Анди Руис да бъде отменен.      Това твърди авторитетното издание \"WorldBoxingNews\", а причината за това е нокаутът, който британската звезда е претърпял в спаринг преди двубоя.   Както вече ви съобщихме, във Великобритания вървят слухове, че което е причината за неговото поражение срещу мексиканеца.\r\nСпоред \"WorldBoxingNews\" нокаут в тренировка наистина е имало, и той е бил нанесен на Джошуа от германеца Агит Кабайел.  Кой е отказал предложението за отлагането на мача, Междувременно промоутърът на развенчания световен шампион - Еди Хърн, категорично отрече слуховете, че звездата е бил нокаутиран в спаринг непосредствено преди двубоя.   Все пак той призна, че Джошуа е имал известен проблем преди двубоя. Какъв е той .     ", "date": "2019.06.04", "title": "Бащата на Джошуа искал отлагане на мача с Руис, но му било отказано"}
{"url": "https://www.actualno.com/curious/3-te-zodii-koito-shte-postavjat-novo-nachalo-v-jivota-si-news_755526.html", "text": "    Съвсем скоро ви предстои промяна в живота! Чакате толкова време да ви се случи нещо вълнуващо. Най-накрая чакането свърши и до няколко месеца животът ви ще се промени коренно.       ОВЕН    Понякога ви се иска да захвърлите всичко и да започнете отначало. Но всеки път животът ви спира по една или друга причина. Този път до края на годината ще се случи нещо, което ще постави началото на нов етап от живота ви. Най-вероятно това ще е свързано с промяна в личен план или иначе казано, голяма следваща стъпка в личния ви живот. Ако сте сгодени, предстои ви сватба. Ако сте женени... чака ви бебе. Каквото и да ви се случи в следващите няколко месеца, ще бъде за добро.    ЛЪВ Животът ви ще се промени и повярвайте ни, ще бъде за добро. Не сте и предполагали, че връзката, в която се намирате в момента, ви пречи да намерите истинското щастие и балансът ви живота ви. В началото на 2018 година ще започнете на чисто. Без връзка, без човек до себе си и с безброй мечти в джоба. Съвсем скоро подходящата половинка за вас ще се появи и ще ви покаже колко много сте се заблуждавали досега. Не сте познавали истинската любов, тя тепърва предстои за вас.         ", "date": "2019.06.04", "title": "3-те зодии, които ще поставят НОВО начало в живота си"}
{"url": "https://www.actualno.com/society/matajs-lio-rut-ne-haresvame-bejancite-zashtoto-ne-gi-poznavame-news_755481.html", "text": "    \"Едно от най-важните неща е да помогнеш на друг. Не мога да си представя как би могъл да му откажеш. Основното, което ни кара да не харесваме е това, че не ги познаваме, че не знаем обективната истина за тях.\" Това каза Матайс льо Рут Представителят на офиса на Върховния комисар за бежанците към ООН по време на  студентска кръгла маса по повод Световния ден на бежанците, която се проведе в Софийски университет \"Св. Климент Охридски\" по повод Световния ден на бежанците - 20 юни.      По думите му един от най-важните принципи в социалната работа с бежанци е принципът на неутралността - да помагаш на някого, защото той има нужда  от помощ независимо в какво вярва, от коя раса е и какъв е неговият произход.   \"Ставаме все по-избирателни, когато помагаме на някого. Помагаме на семейството си, защото го обичаме, на приятели, защото имат нужда и много по-трудно помагаме  на непознатите, на чужденците, а още по-трудно помагаме на , защото не ги познаваме\", каза още Матайс льо Рут.\r\n\"Ние си мислим, че ги познаваме, защото медиите ни казват, че са терористи, които ще ни вземат работата. Не съм много сигурен как точно терористите могат да вземат работата ни\", каза още той и допълни, че бежанците са преди всичко хора, които имат своите нужди, мечти, надежди, силни и слаби страни, всичко, което всеки друг човек има.  Според проучване на ВКБООН от 2017 г. няколко са общите стереотипи по отношение на страховете на местното население. Сред тях най-голям е страхът от престъпна дейност (60%), следван от страхът от разпространяване на чужди за българите културни обичаи и религиозни вярвания (48%) и на трето място - страхът от разпространение на болести (39%)\r\nСтудентката от магистърската програма \"Социална работа с бежанци и мигранти\" (с ръководител проф. Сийка Чавдарова) Мария Нецова представи резултати от анализ, който показва, че заболеваемостта сред бежанците е около средната за българите . През 2018 г. търсещите международна закрила са били под постоянно медицинско наблюдение, направени са им задължителните медицински прегледи при регистрация и са получили необходимите медицински грижи и безплатно лечение.   Междувременно британското издание Guardian съобщи, че в правно становище, внесено на 3 юни в Международния наказателен съд пише, че трябва да се потърси съдебна отговорност от EС и страните членки за хилядите мигранти, които се удавиха в Средиземно море, докато бягат от Либия. В документа, който е 245 страници, се призовава за наказателни мерки заради прилаганата от ЕС след 2014 г. миграционна политика на възпиране, насочена към това \"да се жертва живота на бедстващи мигранти в морето с единствената цел да се разубедят останалите хора в подобна ситуация да не търсят безопасно убежище в Европа\". Обвиненията са насочени към ЕС и страните членки, които имаха водеща роля в бежанската криза: Италия, Германия и Франция, пише в.     Опитни международни адвокати отправят обвиненията, че чиновници и политици са знаели, че създаденият \"най-смъртоносен мигрантски маршрут\" е довел до загубата на повече от 12 000 човешки живота. Двама от авторите на становището са Хуан Бранко, който е работил за Международния наказателен съд, както и за Министерството на външните работи във Франция, и израелският юрист по международно право Омер Шац от университета \"По\" в Париж.\r\nОбвиненията за \"престъпления срещу човечеството\" частично се основават на вътрешни документи на Европейска агенция за гранична и брегова охрана (Фронтекс). Адвокатите твърдят, че от Фронтекс са предупреждавали, че прекратяването на успешната италианска спасителна операция \"Маре нострум\" ще доведе до \"по-голям брой на жертвите\". В становището се казва също: \"За да се спрат мигрантските потоци от Либия на всяка цена... и вместо да се извършви безопасно спасяване, както изискват законите, ЕС изготви политика на принудителен трансфер в концентрационни лагери - центрове за задържане (в Либия), където се извършват жестоки престъпления\". Прекратяването на \"Маре нострум\" и въвеждането на нова политика от 2014-а чрез операцията \"Тритон\" се определя като ключов момент \"за установяването на неоспорими mens rea (намерение и планиране на действия) за предполагаеми престъпления\".\r\nВ доклада не се посочват отделни политици или длъжностни лица, от които да се потърси отговорност, но са цитирани дипломатически грами и коментари от държавни лидери, сред които Ангела Меркел и Еманюел Макрон.   Говорител на ЕК е отказал да коментира пред Guardian \"несъществуващи\" съдебни действия, но добави: \"Наш приоритет винаги е била и ще продължава да бъде защитата на човешките животи и осигуряването на хуманно и достойно отношение към всички по миграционните маршрути\". ", "date": "2019.06.04", "title": "Матайс льо Рут: Не харесваме бежанците, защото не ги познаваме"}
{"url": "https://www.actualno.com/balkani/stoltenberg-severna-makedonija-veche-e-chast-ot-transatlanticheskoto-semejstvo-news_755532.html", "text": "    Протоколът за присъединяване към НАТО се ратифицира с бързо темпо, а Северна Македония вече е част от трансатлантическото семейство. Членството трябва само да се формализира след ратификацията на този документ от страните членки, след което страната официално ще може да участва в процеса на взимане на решенията. Преспанският договор разблокира процеса, но ключов фактор за подписването на Протокола от 29-те съюзници са досега проведените реформи. Това са част от посланията на генералния секретар на НАТО Йенс Столтенберг, който беше на визита в Скопие в понеделник, в рамките на която за първи път в държавата пристигна Северноатлантическият съвет - най-висшият орган на Алианса за взимане на политически решения. Това предаде скопското електронно издание „Слободен печат“, цитирано от агенция \"Фокус\".      Съветът и Комитетът за интеграция на НАТО проведоха съвместно заседание, което Столтенберг отбеляза като историческо и прегледа процесите в Северна Македония по посоката на привеждане в съответствие със стандартите на Алианса.   Генералният секретар изрази задоволство от извършените досега реформи, особено в областта на разузнавателния сектор и отбраната, но отбеляза, че реформите трябва да продължат, решенията да бъдат приложени и подобрени за цялостен просперитет както на страната, така и на региона. Столтенберг каза, че членството в Северна Македония, което се очаква или до края на годината, или в началото на следващата, е от полза не само за страната, но и за региона, както и за самия Алианс.   ", "date": "2019.06.04", "title": "Столтенберг: Северна Македония вече е част от трансатлантическото семейство"}
{"url": "https://www.actualno.com/starazagora/zapoznaha-starozagorski-firmi-s-programata-podkrepa-za-malkija-biznes-news_755629.html", "text": "    С възможностите на програмата \"Подкрепа за малкия бизнес\" на Европейската банка за възстановяване и развитие (ЕБВР) се запознаха днес представители на малки и средни фирми от Стара Загора и региона на провелия се информационен бизнес форум на тема „Искаш бизнесът ти да расте? Ние имаме експерти и ноу-хау\". Чрез програмата компаниите имат възможност да получат местна и международна експертна помощ за развитие и растеж в различни бизнес области - стратегия, маркетинг, start up, финансов мениджмънт, енергийна ефективност и други, предаде кореспондентът на .      Информационната среща за програмата, работила в периода 1998 - 2010 и стартирала отново през миналата година, част от разяснителна кампания, в която ЕБВР, Министерството на икономиката и Изпълнителната агенция за насърчаване на малки и средни предприятия (ИАНМСП) запознава малкия и средния бизнес с програмата и с възможностите й, от които компаниите могат да се възползват компаниите. \"За година и половина програмата е подкрепила реализацията на 40 проекта, още около 20 компании подготвят документите си за кандидатстване. 17 от всички проекти са от компании, извън София\", обяви Мирослав Стоянов, мениджър на програмата за България.   В България по \"Подкрепа за малкия бизнес“ работят 65 одобрени консултанти. Програмата действа в 29 държави, а процедурата за стартирае е олекотена, гъвкава и бърза, поясни Стоянов. Участвалите във форума се запознаха и с проекти, които са реализирани у нас и по света с помощта на програмата.\r\nРазлични програми в подкрепа на малките и средни фирми представи и д-р Бойко Таков, изпълнителен директор на ИАНМСП. Една от възможностите, които предоставя агенцията е листване на фондовата борса. През октомври ще бъде стартирана програма, която ще е насочена към ползване на IT услуги. Благодарение на съдействието й да участват в международни изложения и панаири над 70 на сто от 1800-те български компании, възползвали се от тази възможност, са сключили договори с чужди фирми и са установили  дълготрайни партньорски връзки.  Участниците в срещата бяха запознати от експерти на Министерството на икономиката (МИ) за  възможностите за подпомагане на бизнеса чрез Оперативна програма „Иновации и конкурентоспособност 2014-2020“. Представителите на бизнеса запознаха експертите от ЕБВР, ИАНМСП и икономическото ведомство с проблемите, с които се сблъскват при кандидатстването по различни програми, а гостите им дадоха практически съвети как успешно да участват в програмата „Подкрепа за малкия бизнес“. ", "date": "2019.06.04", "title": "Запознаха старозагорски фирми с програмата \"Подкрепа за малкия бизнес\""}
{"url": "https://www.actualno.com/politics/radev-sezira-ks-za-razporedbi-ot-zakona-za-dyrjavnata-sobstvenost-news_755619.html", "text": "    Президентът Румен Радев сезира днес Конституционния съд с искане да бъдат обявени за противоконституционни и за несъответстващи на международни договори отделни разпоредби от Закона за изменение и допълнение на Закона за държавната собственост (обн. ДВ бр. 44/4.06.2019).      Сезирайки съда президентът отстоява своята позиция, изразена с , съобщиха от прессекретариата на държавния глава.   Припомняме, че на 29 май със 143 гласа „за“ и нито един „против“ и „въздържал се“ и повторно гласуваха промените в Закона за държавната собственост.\r\nВъпреки че подкрепи основната цел на промените - да се оптимизира и ускори процесът по изграждане на значими национални обекти, държавният глава Румен Радев ги върна за ново обсъждане с аргумента, че не е постигнат баланс между обществения интерес и правото на собственост.  Според държавния глава вместо ефектът на ускоряване, ще се създаде риск от забавяне на важни инфраструктурни обекти. Според президента и сега предварителното изпълнение на отчуждителни актове е приложимо за национални обекти - магистрали, пристанища, летища, газопроводи и др.\r\nС промените обаче към тях се добавят обекти с национално значение, определени като такива със закон или с акт на Министерския съвет.   Държавният глава възразява и срещу неравнопоставеността между дребните и едрите собственици на земеделски земи и горски територии, които ще се обезщетяват по различен начин.    Тази промяна според него създава сериозен риск вместо да се ускори процесът на изграждане на значими национални обекти, той да бъде забавен. ", "date": "2019.06.04", "title": "Радев сезира КС за разпоредби от Закона за държавната собственост "}
{"url": "https://www.actualno.com/europe/evrozonata-s-goljam-spad-na-inflacijata-i-naj-niska-bezrabotica-ot-10-godini-news_755569.html", "text": "    Инфлацията в еврозоната рязко спадна до 1,2% през май, показват данните на Евростат. Анализаторите, анкетирани от компанията за данни Factset, прогнозираха по-скромно понижение на инфлацията до 1,4% спрямо 1,7% от април, предава AFP.      Последните данни поставят потребителските цени в единния валутен блок на 19-те страни още по-далеч от целта на Европейската централна банка за малко под 2,0%.   Междувременно безработицата в еврозоната е спаднала до 7,6% през април, при 7,7% през март. Това отбеляза най-ниската ставка, регистрирана в единния валутен блок от 19 държави от август 2008 г.\r\nСпадът на потребителските цени се оповестява ден след като данните показаха, че производството в еврозоната е спаднало до 6-годишно дъно през май. Това се съчета с опасенията, че сътресенията в международната търговия, причинени от протекционистката офанзива на американския президент Доналд Тръмп срещу Китай и други партньори, дестабилизират световната икономика.  Икономистите твърдят, че доверието на инвеститорите е разтърсено от водената от САЩ търговска война, оказвайки натиск върху управителите на ЕЦБ да направят повече за стимулиране на икономиката, когато се срещнат в четвъртък.\r\nСилата на ЕЦБ обаче е ограничена след години на и редица безпрецедентни стъпки за стимулиране на кредитирането и растежа в Европа. ", "date": "2019.06.04", "title": "Еврозоната с голям спад на инфлацията и най-ниска безработица от 10 години"}
{"url": "https://www.actualno.com/pazardjik/proliven-dyjd-navodni-ulici-i-trotoari-v-pazardjik-news_755635.html", "text": "    Проливен дъжд в Пазарджик наводни улици и тротоари, съобщи радио „Фокус“.      Поради интензивния валеж закратко по един от големите булеварди „Цар Шишман“ пътното платно се покри с около 10 см вода. Много от шофьорите спряха и изчакаха бурята да премине. Сериозно количество вода – около 20 см, има и по улица „Есперанто“, а също и по главния булевард „България“. Трафикът в града е затруднен.   Дъждът е придружен от вятър и гръмотевици, които закратко причиниха спиране на електричеството на различни места, но впоследствие електрозахранването бе възстановено. В момента дъждът продължава, но е значително по-слаб. ", "date": "2019.06.04", "title": "Проливен дъжд наводни улици и тротоари в Пазарджик"}
{"url": "https://www.actualno.com/business/baawards-2019-startira-biznes-konkursite-za-nagradite-na-bylgarskata-asociacija-na-reklamodatelite-news_755553.html", "text": "           4 юни 2019 Рекламодатели, комуникационни агенции и студенти ще се състезават тази година в три отделни конкурса за наградите на Българската асоциация на рекламодателите ( BAA wards  2019 ).  От днес рекламодателите и комуникационните агенции вече могат да се включат в надпреварата за бизнес наградите на БАР. Кампаниите, които ще участват, трябва да са реализирани в периода между 1 януари 2018 г. и 30 юни 2019 г. Те ще се подават онлайн до 08 септември 2019 . Кампаниите в BAA wards  2019 ще се състезават в 5 категории:\r\n - Пускане на пазара на нов продукт или услуга под нов бранд или като деноминатор на съществуващ бранд в установена категория  - Иновация в продукт или услуга, и/или ребрандинг (подобрен продукт или услуга и/или повторно пускане на пазара с ново брандиране)\r\n - Корпоративен ребрандинг (ново брандиране на бизнес организация)   - Бранд активационна  кампания на продукт/услуга с бизнес насоченост (основен елемент: изграждане на трайна емоционална връзка с таргета)    - Бранд активационна  кампания за Корпоративна социална отговорност (обществено-полезни кампании, които постигат цели, извън конкретните бизнес интереси или законови изисквания;  основен елемент: изграждане на трайна емоционална връзка с таргета и добавена стойност за обществото)\r\nЗаявките в двата бизнес конкурса ще се оценяват от две съдийски групи, съставени от по 11 водещи български професионалисти в сферата на маркетинга и рекламата, и председателствани от Свилен Стрезов, маркетингов директор на Актавис ЕАД и председател на УС на БАР. Членовете на съдийските групи могат да се видят на стр. „жури“ . Росен Мисов, изпълнителен директор на БАР се обърна към рекламодателите и комуникационните агенции: \" BAA wards  2019 стартира от днес състезанието на заявки за бизнес награди. Представете кампаниите, с които се гордеете и сравнете постиженията си с останалите в сектора, за да достигнат маркетинга и бизнес комуникациите в България до най-високото,  четвърто измерение на професионализъм.\"\r\nВажни дати за бизнес конкурсите в BAA wards  2019:    - Участват кампании, реализирани в периода 01.01.2018-30.06.2019г .   - Оценяване и определяне на победителите: между 09.9.2019-29.9.2019 г .\r\n  - Галасъбитие за връчване на наградите: между 22-24.10.2019г ., която ще бъде обявена по-късно Подробна информация за конкурсите BAA wards  2019 , може да намерите .  ", "date": "2019.06.04", "title": "BAAwards 2019 стартира бизнес конкурсите за наградите на Българската асоциация на рекламодателите "}
{"url": "https://www.actualno.com/business/cenata-na-toka-ot-golemi-iskanija-na-erp-tata-do-mylchanie-na-kevr-za-opredeleni-razhodi-news_755519.html", "text": "    Цената на тока и топлинната енергия за бизнеса и битовите потребители би се увеличила с 50 до 60%, ако бъдат изпълнени всички изисквания на производители и доставчици на електроенергия. Това заяви председателят на КЕВР Иван Иванов след днешното обсъждане на цената на тока за новия регулаторен период (1.07.19 – 30.06.2020).      Иванов изрично уточни, че това не е поносима социална цена и затова КЕВР мисли за увеличение в рамките на инфлацията – 3,48%.   На днешното открито заседание всички електроразпределителни дружества обърнаха внимание изрично на разходите за енергийна ефективност , които са част от формирането на цената на тока. От ЕВН посочиха, че няма ясни критерии кои видове разходи са икономически обосновани и съответно ще бъдат признати от КЕВР и поискаха КЕВР да реши проблема. Няма и ясен механизъм за предварително набиране на средства за енергийна ефективност. Становището на ЕРП-то беше подкрепено и от ЧЕЗ, и от \"Енерго-про\", и дори изпълнителният директор на НЕК Петър Илиев обърна внимание и заяви, че за да направиш истински енергийно ефективен един дом, разходите трябва да се плащат с десетки години.\r\nПетър Илиев подчерта и, че за тази година крайните снабдители са повишили прогнозата си с 2,2 млн. мегаватчаса ! \"Не знам откъде ще вземем енергия, ако се увеличат заявките\", предупреди Илиев, който не видя този проблем да е разгледан в доклада за цената на тока на работната група и КЕВР.  Специално от ЧЕЗ Разпределение казаха и, че не са им признати разходи за инвестиции в инфраструктура в размер на 2,7 млн. лева, като това става и през тази година, след като са направени още през 2017 година, но експлоатацията на направеното е почнала през миналата година и затова миналата година КЕВР не е признала тези похарчени средства, но въпросът е защо и сега не го прави. Ако това си остане така, дружеството ще бъде ощетено с 2 години напред, подчерта представляващата ЧЕЗ Разпределение и ЧЕЗ Електро Петя Шикова.\r\nОт Работната група, съставила доклада с предложение за поскъпване на тока с почти 3,5% не коментираха темата. Вместо това критикуваха позицията на АЕЦ \"Козлодуй\", че не може да си изпълни заявките от НЕК и да увеличи доставките за свободния пазар, като казаха, че АЕЦ-ът е продал над 900 мегавата мощност на свободния пазар, преди КЕВР да направи изчисленията за регулирания пазар т.е. за домакинствата и бита . Преди това от \"Козлодуй\" се оплакаха, че са на минус с 400 мегавата през октомври и ноември миналата година заради ситуацията със заявките.         ", "date": "2019.06.04", "title": "Цената на тока - от големи искания на ЕРП-тата до мълчание на КЕВР за определени разходи"}
{"url": "https://www.actualno.com/actualno/zashto-gerb-i-bsp-nikoga-njama-da-se-obedinjat-news_755501.html", "text": "    От много време насам социолози обсъждат подобна възможност. А Борисов обикновено махва с ръка и казва, че ГЕРБ и БСП никога няма да управляват заедно. Това е вярно - така е, никога няма да се случи. Но причината е друга.      И тя е, че двете партии съществуват тъкмо, за да обират ненавистта към другата. Успехът на Борисов се дължеше на бездарието на Станишев, после на безумията на Орешарски, сега на слабата опозиция от страна на дуета Нинова-Йончева. В същото време БСП добре знаят, че единственият път, когато си върнаха властта, бе заради зимата на 2013-та и срива на доверието към Борисов. \r\nДа оставим уж цитираните принципни различия между двете партии - отдавна сме се уверили през опита как често принципните различия, при нужда, ако се наложи, изведнъж се погасяват с приказки за \"национална отговорност\" и скрепяват в съюз противоположни партии. Причината ГЕРБ и БСП да избягват обединение обаче е в това, че те набавят легитимност най-вече с обирането на отрицателния вот към опонента си. \r\nПредставете си политическа реалност, в която Борисов няма шанса да повтаря непрекъснато, че \"ако не е той, ще дойдат комунистите\", а Нинова няма шанса да говори, че \"ако не изберат нея, Борисов ще продължи да съсипва държавата\". Тъй като и двете партии страдат от близост с ДПС, а и са били подкрепяни от патриотични формации в един или друг период, какво тогава ще остане като възможност? Може би само атаки срещу Демократична България, които и без това все още срещат с трудности с преодоляването на електорални бариери - или малко под тях, или малко над тях. На единствената политическа тактика - позоваването на грешките на предишния - ще бъде сложен край.  На власт в България са нито ГЕРБ, нито БСП, а едно дълго изречение. То гласи: \"Това, което не ви харесва сега, е защото преди време правителството на лошите направи това, което аз, горкия, още не мога да оправя, и тъкмо да го бях оправил, дойдоха пак ти, и каквото бях оправил, развалиха, затова сега ще почна да го оправям, надявайки се, че ще изберете мен, за да им попречите да го развалят, така както го развалиха едно време\". Единственият вот е отрицателният, единствената стратегия - на омразата, единствената максима - на разделяй и владей. Затова и изборите произвеждат два варианта: или от типа \"пат\", както стана на последните, или немощно и краткосрочно разменяне на ролите, за кратко, колкото да лъсне, че от тях нищо не зависи.\r\nКарбовски в студиото на бТВ в изборната нощ каза \"Вече трябва да викаме - бате, Слави, ела\". И после допълни и други имена - дали ще е Слави, Румен, Гошо или някой друг, няма значение; от значение, че отчаяно се нуждаем от нов играч в политиката. Повече от две-трети от българите не гласуват, а не гласуват не защото не се интересуват от политика, а защото интересът им се е сблъскал с тягостната ситуация на \"избирай по-малкото зло\", която е най-голямото зло, което може да сполети един избирател.       ", "date": "2019.06.04", "title": "Защо ГЕРБ и БСП никога няма да се обединят "}
{"url": "https://www.actualno.com/europe/germanskite-industrialci-gledat-s-vse-po-goljamo-nedoverie-kym-pravitelstvoto-na-merkel-news_755542.html", "text": "    Правителството на канцлера Ангела Меркел до голяма степен е загубило доверието към себе си. Това заяви по време на икономическата конференция „Ден на германската промишленост“ в Берлин председателят на федералния съюз на немската промишленост Дитер Кемпф, предаде РИА Новости.      „Очакваме от „голямата коалиция“ отговори на глобалните въпроси на нашето време. Искаме да говорим за това как ще създадем утрешното благосъстояние. Вместо това ни се предлага несмелата работа по дребни политически въпроси с надеждата за подобряване на следващите резултати от социологическите проучвания. Коалицията, разрешете ми да го кажа директно, е загубила голяма част от доверието към нея“, заяви Кемпф. Той добави, че „резултатите от изборите за Европейски парламент, както и резултатите от социологическите проучвания за двете „народни партии“ (ХДС и ГСДП) са доста разрушителни“.   „Ние, представителите на индустрията, сме загрижени. Ние сме загрижени за бъдещето на нашата страна, нашето общество и нашите предприятия и предприемачи. За нас е трудно да видим ясен икономико-политически курс в работата на правителството“, каза още експертът.\r\nМеждувременно Ангела Меркел счита, че германските икономически кръгове споделят мнението ѝ за реализацията на газопровода „Северен поток 2“.  Меркел отбеляза, че за обезпечаването на надеждно енергоснабдяване на Германия в светлината на отказа на Берлин от атомната енергия и въглищата, „трябва да се залага на такива енергоносители като газта“. „Затова аз винаги съм се застъпвала с това, че наред с транзита ( ) през Украйна, може да бъде построен тръбопровода „Северен поток 2“. „Мисля, че тук нашето мнение не се различава“, добави Меркел, пише още агенция \"Фокус\", цитирайки ТАСС.          ", "date": "2019.06.04", "title": "Германските индустриалци гледат с все по-голямо недоверие към правителството на Меркел"}
{"url": "https://www.actualno.com/velikotarnovo/daniel-panov-zapochna-rabotata-po-pochistvane-na-rechnite-korita-sled-porojnite-valeji-news_755533.html", "text": "    След проливните валежи през изминалите денонощия започна разчистване на затлачените речни корита в община Велико Търново – съобщиха от Радио „Фокус“.      Кметът Даниел Панов увери, че е създадена необходимата организация за разчистването на десет мостове в , които са затлачени от паднали дървета, наноси и отпадъци вледствие от речните прииждания. Той информира, че последица от поройните дъждове е нарушената инфраструктура в три населени места в района на прохода Хаинбоаз и пътища от четвъртокласната мрежа.\r\nДнес заместник-кметът по \"Строителство и устройство на територията\" Георги Камарашев е на обиколка по критичните точки във Велико Търново и общината, където работата със специализирана техника по почистване на речните райони под мостовете вече е започнала.  По информация от областния управител проф. д-р Любомира Попова проливните дъждове са създали проблеми в общините Горна Оряховица, Лясковец и Елена. Александровският мост край село Първомайци вчера бе затворен за почистване на натрупаната маса в коритото на реката. В Елена е активизирано старо свлачище. В село Константин са били наводнени дворове, приземни етажи и мазета в частни домове и стопанства. Във връзка с превенцията и справянето със щетите от наводнения и други бедствия, Националното сдружение на общините е отправило искане до Европейската комисия още миналата година за повече средства през следващия програмен период - припомни председателят на сдружението и кмет на Велико Търново Даниел Панов. ", "date": "2019.06.04", "title": "Даниел Панов: Започна работата по почистване на речните корита след поройните валежи"}
{"url": "https://www.actualno.com/moresport/pojavi-se-razumno-objasnenie-na-shokirashtata-zaguba-na-djoshua-news_755446.html", "text": "    Целият спортен свят продължава да се чуди и мае какво се случи, за да загуби последния си мач. Британският боксьор беше нокаутиран от мексиканеца Анди Руис в седмия рунд на мача в САЩ и претърпя първата си загуба в своята професионална кариера. Най-после, 36 часа след двубоя, се появи разумно обяснение, базирано, разбира се, на слухове, защо се стигна до това поражение. То дойде от боксовия експерт Греъм Дейвис.      Обяснението гласи, че звездата в бокса тежка категория може да е бил нокаутиран в спаринг, при това един от последните, които е провел преди самия мач. Според Дейвис белези от неприятната \"тренировка\" са личели по лицето на Джошуа още при излизането му на ринга в \"Медисън Скуеър Гардън\".    коментира Дейвис пред talkSPORT.   Както е известно, съпротивата на Джошуа срещу мексиканеца, роден в САЩ, не беше силна както обичайно и той дори беше пратен 4 пъти в нокдаун, преди да бъде отсъден технически нокаут за Руис.          ", "date": "2019.06.04", "title": "Появи се разумно обяснение на шокиращата загуба на Джошуа"}
{"url": "https://www.actualno.com/pleven/pojarnikari-spasiha-dete-ot-povreden-asansior-v-pleven-news_755456.html", "text": "    Пожарникари спасиха малолетно момче от . Малчуганът  се отървал само с уплаха, съобщи днес Областната дирекция на вътрешните работи в Плевен.      Инцидентът станал в плевенския квартал „Дружба“ в ранния следобед вчера. Детето се качило в асансьорната клетка и натиснало бутона на своя етаж. Асансьорът обаче не спрял където трябва и продължил да се движи между първия и 16-тия етаж. Изплашеното момче започнало да вика за помощ. За щастие една от съседките му го чула и се обадила в пожарната. Изпратените на мястото огнеборци спрели асансьора. Пристигнали и техници от фирмата, която обслужва съоръжението. Спасителите извадили детето невредимо . ", "date": "2019.06.04", "title": "Пожарникари спасиха дете от повреден  асансьор в Плевен"}
{"url": "https://www.actualno.com/society/mrysnijat-vyzduh-sykrashtava-jivota-poveche-ot-cigarite-i-alkohola-news_755459.html", "text": "    Средно две години е по-малка продължителността на живота заради замърсяването на въздуха в световен мащаб, сравнено с около 1,5 г. заради цигарите и 11 месеца заради алкохола. Това обяви в предаването „Тази сутрин” по bTV пулмологът д-р Александър Симидчиев.      Според данните над 6 млн. души загиват на година в резултат от . То се дължи основно на активната човешката дейност.   Образователната система и икономика могат да бъдат важна част от това хората да имат повече информация и отношение към , коментира специалистът. Не може да се каже, че през лятото въздухът е по-чист, защото слънцето задейства повече химични реакции и се образува озон, който близо до земята дразни дишането, предупреди пулмологът. Озонът е добър, когато е в горните слоеве на атмосферата, уточни експертът.\r\nОсобено внимание трябва да се обърне към т.нар. рискови групи – възрастни хора и най-малките деца. Малчуганите са склонни към повече алергии, а отделно са повече време изложени на високите нива на замърсяване.   ", "date": "2019.06.04", "title": "Мръсният въздух съкращава живота повече от цигарите и алкохола"}
{"url": "https://www.actualno.com/europe/5-mlrd-dolara-lipsa-v-budjeta-na-gyrcija-otkri-ek-news_755448.html", "text": "    Европейската комисия ще публикува в сряда специален доклад за положението на гръцката икономика и за въздействието върху нея на пакет от държавни помощи за населението. В докладът обаче се споменава „дупка“ от 4,75 милиарда евро в бюджета на Гърция за двугодишния период 2019–2020 г., съобщава гръцката Антена, цитирана от РИА Новости.      Кредиторите казват, че дефицитът е резултат от мерките, обявени наскоро от премиера Алексис Ципрас.   От 1 февруари гръцкото правителство повиши минималната работна заплата с 11% от 586 на 650 евро. Беше премахната и още по-ниската ставка от 510 евро за млади хора на възраст под 25 години, наложена по искане на международни кредитори. За първи път от 10 години заплатата бе увеличена, предаде БГНЕС.\r\nВ навечерието на изборите за Европейски парламент и местни органи на властта, правителството заяви, че намалява ДДС от 24% на 13% за заведенията за обществено хранене и на хранителните продукти и електроенергията, възстановява 13-та пенсия, като и отменя данъците върху ниските доходи. Възможността за данъчните облекчения Ципрас обясни с подобряване на ситуацията в икономиката. ДДС беше рязко увеличен през юли 2015 г. по време на тежка икономическа и финансова криза. Това доведе до увеличение на цените с повече от 9%.  След намаляването на данъците веригите магазини съобщиха за намаляване на цените.\r\nПредставителите на кредиторите прогнозират бюджетния дефицит в резултат на тези мерки да бъде почти 5 милиарда евро, съобщава каналът.\r\nПо-специално бюджетният дефицит в доклада се изчислява на 1% от БВП (1,85 милиарда евро) за 2019 г. и 1,5% от БВП (2,9 милиарда евро) за 2020 г.       Гръцкото правителство се ангажира да постигне първичен излишък от 3,5% от БВП.\r\nЩо се отнася до предложението на правителството за намаляване на целевия показател на първичния излишък до 2,5% от 2020 г. до 2022 г., като се използва паричен резерв от 5,5 милиарда евро, то Еврокомисята, както се очакваше, обяви, че това не е в нейната компетенция и ще предаде проблема на Еврогрупата, съобщава Антена.\r\nВ същото време докладът ще включва ясни предупреждения за недопустимостта на забавяния при осъществяването на необходимите реформи, чието изпълнение е свързано с връщането на доходите от гръцките облигации, съобщи каналът.\r\nДокладът ще се съсредоточи върху програмата за приватизация, необслужваните банкови заеми и набирането на персонал в публичния сектор.\r\nПрез последните две години гръцкото правителство възстановява работни места, които по-рано бяха съкратени по искане на кредитори.       ", "date": "2019.06.04", "title": "5 млрд. долара липса в бюджета на Гърция откри ЕК"}
{"url": "https://www.actualno.com/europe/zelenski-podgotvja-s-es-i-nato-plan-za-vryshtaneto-na-krim-news_755521.html", "text": "    Президентът на Украйна Владимир Зеленски ще обсъди стратегия за с представители на Европейския съюз и НАТО по време на . Това обяви говорителката му Юлия Мендел в ефира телевизия 1+1.      Той пътува днес до Брюксел. Това ще бъде първото му посещение в чужбина като държавен глава.   \"Администрацията иска да бъде прозрачна, но не би искала да говори за каквито и да е слухове или решения, които могат да бъдат много чувствителни, преди да се вземе това решение\", коментира Мендел.\r\nТя подчертала, че позицията на украинската страна по отношение на принадлежността на полуострова не се е променила.  От своя страна Москва многократно е твърдяла, че жителите на в пълно съответствие с международното право и Устава на ООН били гласували за обединение с Русия.\r\nСпоред руския президент Владимир Путин въпросът за е \"напълно приключен\". ", "date": "2019.06.04", "title": "Зеленски подготвя с ЕС и НАТО план за връщането на Крим"}
{"url": "https://www.actualno.com/business/nacionalna-finansiada-na-banka-dsk-proverjava-finansovite-znanija-na-mladejite-i-prez-letnite-meseci-news_755462.html", "text": "    Банка ДСК продължава дигиталната си образователна инициатива „Националната финансиада“ с второ издание под името „Лятна финансиада“. Лятното издание е логично продължение на успешната финансова олимпиада, проведена в началото на годината и събрала стотици отбори от родители и ученици (16-19 г.) от цялата страна.      „Лятна финансиада“ ще бъде с продължителност до септември 2019 г. и се състои от три игри, които отново ще предизвикат смесените отбори от родителите и ученици (16-19 г.) да решават тестове от по 20 въпроса на финансова тематика. Състезанията се провеждат изцяло онлайн след регистрация на платформата , като този път бързината при решаването на теста няма да бъде критерий за класиране, а правилно отговарящите на всички въпроси отбори ще участват в томбола за награди. Първата игра вече тече и остават броени дни до нейния край на 31 май. Следващите състезания са от 10 юни до 19 юли, и от 29 юли до 5 септември.   От Банка ДСК споделят, че необходимостта от по-модерно и дигитално училищно образование в областта на финансите е една от главните причини тийнейджърите да започват самостоятелния си живот, несигурни дали ще успеят да контролират и разпределят средствата си правилно.\r\n„Нашата цел е да помогнем на младите хора да получават повече знания за финансите и да умеят да управляват своите средства самостоятелно, още в семейната си среда. Затова Банка ДСК им предоставя възможността да научат нови неща за финансовия свят и в същото време да печелят интересни награди. След като видяхме безспорния успех на първото издание на инициативата, установихме, че е най-логично и правилно, тя да бъде продължена“, заявява г-жа Виолина Маринова, Председател на УС и Главен изпълнителен директор на Банка ДСК.  Припомняме, че първото издание на „Национална финансиада“ се проведе под формата на тестове с въпроси за финансова грамотност и състезание на живо за определяне на победител. Победителите - 16-годишната Жанет Таблова и баща ѝ Стоян Таблов (отбор Da Vinci), спечелиха стипендия за образование на детето в размер на 3 000 лв. В надпреварата се включиха над 600 отбора, съставени от ученик и родител, а най-добрите 12 взеха участие във финалите на състезанието. ", "date": "2019.06.04", "title": "„Национална финансиада“ на Банка ДСК проверява финансовите знания на младежите и през летните месеци"}
{"url": "https://www.actualno.com/america/meksiko-sys-zakana-mitata-shte-udarjat-tejko-sasht-news_755552.html", "text": "     американския президент Доналд Тръмп, че митата върху мексикански стоки могат да влошат нелегалната имиграция в САЩ и в крайна сметка да навредят и на двете страни, съобщават американски медии.      Предупреждението дойде, след като Тръмп написа в Twitter, че Мексико биха могли \"да спрат потока от хора и наркотици\" през граница, \"ако искат\".   Мексикански и американски официални лица преговарят, докато Тръмп е във Великобритания.\r\nАмериканският президент заяви, че планира да наложи 5% мито върху всички мексикански стоки от следващата седмица.  След това с 5% всеки месец, докато достигнат 25 процента през октомври, ако Мексико не предприеме действия да спре мигрантите, които преминават през южната граница на САЩ.\r\nВъншният министър на Мексико Марсело Ебрард заяви пред журналисти, че остават ангажирани с решаването на проблема и предупреди, че ако не са правили нищо, 250 000 мигранти щели да достигнат САЩ през тази година, уточнява \"Ройтерс\".\r\nТой също така отхвърлил предложението Мексико да се превърне в \"безопасна трета страна\" като \"неприемливо\". Някои американски представители искат имигранти от Централна Америка, търсещи убежище в САЩ, вместо това да кандидатстват за него в Мексико.       Междувременно министърът на земеделието на Мексико заяви, че според тях цената на митата само за селскостопанския сектор ще бъде около 117 млн. долара месечно в двете страни.\r\nМинистърът на търговията на САЩ Уилбър Рос, който се срещна с икономическия министър на Мексико Грасиела Маркес, разкри, че ѝ е казал, че Мексико трябва да увеличи усилията си за справяне с нелегалната имиграция.\r\nМексико е бил вторият най-голям доставчик на стоки за САЩ през миналата година, като вносът възлиза общо на 352 млрд. долара според \"Голдман Сакс\".\r\nВъпреки това отношенията са обтегнати, като Тръмп твърди, че Мексико не прави достатъчно, за да попречи на хората да достигат до южната граница.\r\nСАЩ водят търговска война на няколко фронта, включително и с Китай. Тръмп често използва митата при дипломатически спорове след встъпването си в длъжност.       ", "date": "2019.06.04", "title": "Мексико със закана: Митата ще ударят тежко САЩ"}
{"url": "https://www.actualno.com/vraza/cigularjat-mario-hosen-predstavja-uchenicite-si-na-koncert-vyv-vraca-news_755470.html", "text": "    На 5 юни любителите на класическата музика ще се насладят на концерт на Симфониета-Враца с талантливите ученици на цигуларя Марио Хосен .      При гостуването си миналата година младите музиканти обраха овациите на публиката. Те са лауреати на наши и международни конкурси, а броят на отличията им расте с всеки изминал месец.  \r\nВ програмата за концерта на 5 юни са включени произведения от творчеството на Брух, Виенявски, Сен Санс, Менделсон и Брамс.\r\nВъв Враца за концерта ще пристигнат Ралица Кръстева, Владена Минева, Боряна Желева, Виктория Маринова, Ясен Стаменов, Виктор Василев, Александър Зайранов и Симфониета-Враца с гост-диригент Диригентът работи в Националната опера и балет и  репертоарът му включва повече от 55 оперни и балетни заглавия.  Наред с диригентската си дейност Григор Паликаров композира, концертира като пианист и преподава. Някои от творбите му са изпълнявани на редица фестивали и са записвани нееднократно.\r\nКонцертът започва на . С него започват проявите от музикалния , при който именити български диригенти и музиканти, ще гостуват на врачанска сцена. ", "date": "2019.06.04", "title": "Цигуларят Марио Хосен представя учениците си на концерт във Враца"}
{"url": "https://www.actualno.com/crime/proverjavat-ivan-geshev-po-signal-na-grajdanskoto-dvijenie-boec-news_755468.html", "text": "    От изявление на гражданско сдружение БОЕЦ научаваме, че има реакция на техния сигнал до Висшия съдебен съвет за извършване на проверка по на някои медии за връзки на жената, с която живее висшият магистрат, с фирми, в които участва свидетелят по делото ”Иванчева” Александър Ваклин.      Това според наблюдатели е конфликт на интереси и буди съмнения за обективността на процеса срещу кметиците на ”Младост” Десислава Иванчева и нейната заместничка Биляна Петрова.    Ето и самата позиция на сдружението: ИЗКЛЮЧИТЕЛНО ВАЖЕН ПРОБИВ НА БОЕЦ срещу един от най- верните слуги на управляващата ни мафия и зам.-главен шпицбригадир.  Получихме официално писмо от ИВСС, с което ни уведомяват, че има образувана проверка срещу зам.-главния прокурор Иван Гешев.\r\nПо сигнал на БОЕЦ за неговото отстраняване и за да се даде ход по същество изискват от нас допълнителна информация в три дневен срок!   Тази проверка е изключително важна! Защото за разлика от Цацаров, който е на избираема позиция,Гешев е на назначаема длъжност и БОЕЦ изрично изискваме от ИВСС неговото отстраняване поне до приключване на проверката!    А задействането на тази процедура е в правомощията на ИВСС. Ще е интересно зависимите от мафията институции как ще изперат за пореден път слугата на своите господари.\"\r\nПрипомняме, че сезира Висшият съдебен съвет с искане да бъде направена проверка след публикация на Фрог Нюз за връзките на близки до зам.-главния прокурор Иван Гешев лица с Александър Ваклин, основния свидетел по делото срещу бившите кметици на ”Младост” Десислава Иванчева и Биляна Петрова. ", "date": "2019.06.04", "title": "Проверяват Иван Гешев по сигнал на гражданското движение БОЕЦ "}
{"url": "https://www.actualno.com/politics/cik-marija-gabriel-trjabva-da-se-otkaje-ot-mjastoto-v-evroparlamenta-news_755538.html", "text": "    Избраната за евродепутат Мария Габриел не е подала пред ЦИК и тъй като името ѝ вече е обявено от комисията, тя трябва да направи това пред Европейския парламент.      Това коментира говорителят на ЦИК Александър Андреев по повод заявеното от Мария Габриел намерение , предаде в. \"24 часа\".   \"Моето лично мнение е, че отказът би трябвало да бъде направен пред Европарламента. и дори са обнародвани в Държавен вестник\", поясни Андреев.\r\nЗатова, по думите му, след като Габриел заяви, че се отказва, тя трябва да направи това пред Европейския парламент. След което Народното събрание да уведоми ЦИК, която да вземе решение и да обяви следващия в листата за евродепутат. \"Към момента такова искане не е постъпило в ЦИК\", каза още той.  Андреев обясни, че случаят Габриел е различен от този на , тъй като те са , още преди ЦИК да обяви имената им за избрани и на практика те са заличени от листите, без въобще да бъдат обявявани за евродепутати.\r\nАндреев обясни, че в Изборния кодекс няма изрична уредба на такъв случай. Има уредба по отношение на предсрочното прекратяване на пълномощията на член на Европейския парламент, допълни той. ", "date": "2019.06.04", "title": "ЦИК: Мария Габриел трябва да се откаже от мястото в Европарламента"}
{"url": "https://www.actualno.com/interest/okolo-136-mln-evropejci-stradat-ot-migrena-povecheto-sa-jeni-news_755451.html", "text": "    Около Оказва се, че 136 млн. от тях се намират в Европа. Това представлява 15% от населението на Стария континент.      Друг интересен извод, който може да се направи от изнесените данни, е че , предава La Repubblica.   Предоставената информация по повод 13-тия конгрес на European Headache Federation показва сериозното влияние, което оказва това здравословно състояние, върху икономическия и социален фактор на планетата.\r\nНа конгреса в Атина се събраха експерти в областта, за да обсъдят , познато още като мигрена.  Изнесените данни за финансовите загуби вследствие на увеличаващия се брой, страдащи от мигрена, се разминават.\r\nСпоред някои те възлизат на 18,5 млрд. евро, според други на 27 млрд. евро, като основните причини са отсъствия от работа, недостатъчна продуктивност и ефективност на работното място и други.   Ако имате дори и минимални съмнения, че страдате от мигрена, . Пристъпите понякога могат да продължат до 72 часа, други пъти дори повече, като болката е непрестанна, пулсираща, налични са и други симптоми като чувствителност към светлина и шумове, гадене.    „Няма данни за ефекта на определени храни и напитки като шоколад, вино или сирене, върху развитието на мигрената”, казва Месуд Ашина, невролог и доцент по неврология в Университета в Копенхаген.\r\n„Имаме обаче доказателства за други фактори, които . Например нарушен баланс в хормоналните нива, безсъние, нощни смени, нарушен хранителен режим, дори климата”, продължава Ашина. ", "date": "2019.06.04", "title": "Около 136 млн. европейци страдат от мигрена, повечето са жени"}
{"url": "https://www.actualno.com/burgas/chetiri-taralejcheta-ot-rajona-na-burgas-bjaha-spaseni-ot-naranjavane-news_755464.html", "text": "    Проливните дъждове и бурите от последните няколко седмици повлияха отрицателно не само на хората в наводнените райони, но и на животните. Много ранени птици попаднаха в Спасителния център за диви животни в Стара Загора.      Едни от тях са морските орли, чието гнездо беше съборено от силния вятър. След сигнал, специалистите, отправили се към мястото, намират малките и веднага ги настаняват в реанимацията на центъра. Назначена е терапия, защото една от птиците има вътрешен кръвоизлив.\r\nПострадали от силния вятър са най-вече младите птици. В центъра в Стара Загора са настанени ранени сови, бързолети и други пернати. След бурята ветеринарите са помогнали на малки щъркели, които са изпаднали от гнездата заради бурята. Много са хората, които при вида на изпаднало в беда животно реагират веднага и го носят в Спасителния център за диви животни в Стара Загора.\r\nЕдин такъв случай е от района на Бургас. Намерени са , които за малко да бъдат наранени, но не при буря, а при косене на ливада.  За подробности по случая се свърза с Христина Клисурова, която е ветеринарен лекар в Спасителния център от Зелени Балкани: “Четирите малки таралежчета са намерени докато мъж е косил ливадата си. Призоваваме хората да внимават когато си косят градините, дворовете. Да не забравят, че това са места в които живеят костенурки, таралежи и други животни. Отправям апел към хората които извършват селскостопански дейности да знаят, че може да стане инцидент и да пострада някоя майка или малките и.“\r\nСпециалистите съветват още, при подобен инцидент, хората да се обръщат към центъра по телефона или да транспортират нараненото животно до тях. Най-добре е обаче, преди да започнат каквато и да е дейност на полето, да проверят за диви животни и да се погрижат за тяхната безопасност.     ", "date": "2019.06.04", "title": "Четири таралежчета от района на Бургас бяха спасени от нараняване"}
{"url": "https://www.actualno.com/help/borjana-ima-nujda-ot-nashata-pomosht-za-da-jivee-news_755472.html", "text": "    Боряна има нужда от нашата помощ, за да живее.      Боряна Вълчева е на 31 години от Пазарджик и страда от рядък вид рак - медуларен карцином на щитовидната жлеза. Заболяването е метастазирало по костите и се налага продължителен прием на лекарство, което не се продава в България - Cabozantinib, което се поръчва от Германия.\r\n\"За нас е непосилно сами да осигурим всеки месец сумата от 6269 евро за лечението ѝ. Молим всички добри хора за съпричастност. Без вашата помощ не бихме могли да се справим\", споделят близките на младата жена.               ", "date": "2019.06.04", "title": "Боряна има нужда от нашата помощ, за да живее"}
{"url": "https://www.actualno.com/africa/voennite-objaviha-vremenno-pravitelstvo-na-sudan-sled-akcija-s-desetki-ubiti-news_755399.html", "text": "    Ръководителят на Преходния военен съвет на Судан Абделфатах Ал Бурхан обяви създаването на временно правителство в телевизионно обръщение към нацията, предаде БГНЕС.      По време на изказването си той също призова за провеждането на общи избори в страната след девет месеца и обяви приключването на преговорите с опозицията.   \"Обявявам сформирането на временното правителство, което ще работи в преходния период. Неговата задача ще бъде да преследва и отстранява от длъжност емблематичните фигури на бившия режим, замесени в корупция, както и да създаде условия за провеждане на изборите, така че суданският народ да може честно да избере своето ръководство\", каза Ал Бурхан. Той добави, че военният съвет \"ще прехвърли властта на онези, които бъдат избрани от народа\".\r\nМеждувременно, броят на загиналите в резултат на разпръскването на палатков лагер в суданската столица Хартум надхвърли 35 души, стотици са ранени, се казва в изявлението на опозиционния судански медицински комитет. По-рано беше съобщено за 30 мъртви.  \"Броят на убитите от военния съвет пред военния щаб се е увеличил до 35 души. Стотици хора са били ранени и тежко ранени, много от тях все още са в операционните и интензивните отделения\", се казва в изявление на Комитета на суданските лекари.\r\nСпоред комитета точният брой на убитите не може да се установи поради факта, че \"въоръжени милиционери и правоприлагащи служби обграждат болниците и атакуват / задържат лекари\". В допълнение, според протестиращите и лекарите, телата на много от мъртвите са били хвърлени в река Нил, се казва в изявлението.   Рано в понеделник сутринта армията започна да разпръсква палатков лагер на площада в близост до отбранителния комплекс в центъра на Хартум. Беше съобщено, че са били използвани огнестрелни оръжия. Силите за сигурност блокираха всички централни улици на Хартум и подходите към площада.    Суданската опозиция обвини преходния военен съвет в разпръскването на мирен митинг и призова за масови протести в цялата страна и за това военния съвет незабавно да се оттегли от властта. Военните, от своя страна, казаха, че операцията не е насочена срещу демонстрантите, а за задържане на престъпници, които са се смесили с протестиращите. Армията призова за продължаване на диалога със силите на политическата опозиция, заявявайки, че преговорите могат да се възобновят в следващите дни и обеща да позволи на протестиращите да се върнат на площада на столицата. ", "date": "2019.06.04", "title": "Военните обявиха временно правителство на Судан след акция с десетки убити"}
{"url": "https://www.actualno.com/blagoevgrad/prodyljavat-prouchvanijata-v-drevnija-grad-herakleja-sintika-news_755449.html", "text": "    С разкриване на подземния канал на древния град Хераклея Синтика продължават археологическите проучвания край Рупите. Заедно с работата на учените започва и строителството на пътя до обекта, за който държавата отпусна близо 500 000 лева, предаде БНР.      По-голямата част от древния мегаполис, чийто пръв управител е бил самият Александър Македонски, вече е извадена на повърхността. За тазгодишните проучвания парите обаче са далеч по-малко, споделя доц. Людмил Вагалински, ръководител на обекта. \"Имаме две скромни суми от - Община Петрич и от Министерство на културата, с които започваме работа. Ако получим допълнително финансиране, бихме могли да започнем да разкриваме и по хълма и особено в неговата горна част, където мисля, че разпознахме акропола на града\", посочва експертът.   При откриването на участък от АМ \"Струма\" преди десетина дни премиерът Бойко Борисов обяви, че пътят до Хераклея Синтика ще бъде направен в кратки срокове и даде заявка за финансова щедрост по отношение на проучването.    ", "date": "2019.06.04", "title": "Продължават проучванията в древния град Хераклея Синтика"}
{"url": "https://www.actualno.com/healthy/kriza-za-medicinski-sestri-v-jaslite-raboteshtite-chesto-sa-pensioneri-news_755368.html", "text": "    Недостиг на медицински персонал за яслите и детските градини. Повечето от заетите медицински сестри са в предпенсионна възраст, а желаещи млади кадри почти липсват. Средната възраст на медицинските сестри е 58 години, показват данните на съсловната им организация.      Медицински сестри в пенсионна възраст работят не само в болничната и извънболничната помощ, но и в яслите. В единствената детска градина в гр. Батановци и трите здравни работнички са пенсионерки. В професията липсват млади хора, а една от причините е ниското заплащане.   Животът и здравето на десетки деца в яслена възраст са поверени на Соня Боянова. Макар вече да е пенсионерка медицинската сестра продължава да работи в детската градина в Батановци.\r\n„Обичам децата, свикнала съм с всичко и реших да поработя още малко докато мога”, споделя Соня пред Нова телевизия. Освен любовта към най-малките на работа я връщат и ниските доходи, с които е принудена да живее.  „Работата е много отговорна, трудна, заплащането е много ниско, пенсиите също. Аз по желание останах да работя, защото с тази пенсия няма как”, допълни тя. В пенсия са и останалите медицински сестри в градината, а това оказва се не е прецедент.\r\n„Много често има медицински сестри и акушерки по на 70 години, които работят”, каза Милка Василева от Българска асоциация на професионалистите по здравни грижи. Освен плюсове, възрастта има и своите минуси.   „Случва се дори родителите на деца, които в момента са в ясла, да са били техни деца. От гледна точка на опита това е добре. Но вече зависи как се чувства самия човек,защото децата изискват повече пъргавост”, заяви Ани Паласкова, директор на ДГ \"Валентина Терешкова\" - гр. Батановци.    По изчисления на синдикатите в пенсия са около половината здравни работници в детските ясли и градини. ", "date": "2019.06.04", "title": "Криза за медицински сестри в яслите, работещите често са пенсионери"}
{"url": "https://www.actualno.com/politics/prokuraturata-dade-srok-na-goranov-da-sybere-nepravomerno-izplatenite-subsidii-news_755480.html", "text": "     На петте политически партии и коалиции в парламента - ГЕРБ, БСП за България, Обединени патриоти, ДПС и \"Воля\", неправилно са изплатени суми, значително надвишаващи полагащата се субсидия от 11 лв. за един действителен глас. Това съобщиха от пресцентъра на Върховната апелативна прокуратура (ВАП), след като провериха колко пари наистина са получили партиите за всеки глас.      След разпоредената от главния прокурор проверка за нарушения на Закона за политическите партии при определяне на партийната субсидия за 2018 година, Върховната административна прокуратура (ВАП) сезира министъра на финансите Владислав Горанов, Сметната палата и Върховна касационна прокуратура (ВКП).   Държавното обвинение се зае да разгледа случая със субсидиите на 22 май заради информация, разпространена в телевизионното за допуснати нарушения на Закона за политическите партии при определяне на партийната субсидия за 2018 г. Според оповестеното от редакционния екип на предаването, тази субсидия е следвало да бъде в размер на 32 128 844 лв., но вместо това е била предоставена/предвидена в бюджета и реално изплатена/ субсидия от 38 684 384 лв. т. е. с 6 519 540 лв. повече. В резултат на тези нарушения, „цената“ на действително получен глас, като размер на партийната субсидия, вместо определените в бюджета 11 лв., незаконосъобразно е увеличена на 13,23 лв .\r\nПредметът на проверката бе изясняване дали държавната субсидия за политическите партии през 2018 г. е била определена и изплатена при стриктно спазване на разпоредбите на Закона за политическите партии /чл. 25 – чл. 27/ и дали е налице неправилно определяне и изплащане на суми в размер, по-висок от този по закон.  След проверката прокуратурата установила, че информацията отговаря на действителността и петте политически партии са получили неправомерно по-големи суми. По същия незаконосъобразен начин е формирана и разпределена субсидията за политическите партии по чл. 26 от ЗПП, които не са представени в Народното събрание, но са получили не по-малко от едно на сто от всички действителни гласове на последните парламентарни избори. В случая става въпрос за \"Възраждане\". На 3 юни Върховна административна прокуратура сезира и определи 30-дневен срок, в който да се предприемат необходимите мерки и да започнат незабавни действия за събиране и по годишните субсидии на правоимащите партии за периода 2016 – 2018 година.    Припомняме, че на проект за законови промени, с които да поправи гафа с надписаните партийни субсидии. Нещо повече - кабинетът предлага политическите партии и коалиции да върнат със задна дата раздадените от 2016 г. досега пари в повече. Става дума за общо 18.6 млн. лв. В Закона за политическите партии изрично ще бъде записано, че държавната субсидия на правоимащите партии или коалиции ще се определя на базата на действително получените за тях гласове, умножени по размера на субсидията за един действителен глас, който е фиксиран на 11 лв. Промяната влиза в сила със задна дата - от 26 май 2016 г.    Върховна административна прокуратура сезира и Сметната палата за предприемане на действия, в съответствие със законовите ѝ правомощия за финансов контрол по отношение на политическите партии, съобразно подписаното Споразумение за сътрудничество между Прокуратурата и Палатата.\r\nС Резолюция от 3 юни ВАП сезира и Върховна касационна прокуратура, предвид събраните данни за извършени престъпления от общ характер от служители на Министерство на финансите, съобщават от пресслужбата на прокуратурата. ", "date": "2019.06.04", "title": "Прокуратурата даде срок на Горанов да събере неправомерно изплатените субсидии"}
{"url": "https://www.actualno.com/cinema/borisov-kym-staloun-bratko-moj-minaha-10-godini-a-ti-vse-si-si-rambo-snimki-i-video-news_755474.html", "text": "    Премиерът Бойко Борисов се срещна с легендарния актьор Силвесър Сталоун. Двамата показаха много топли отношения. \"Как си, братко мой, радвам се да те видя отново\", обърна се премиерът към световноизвестния екшън герой.      \"10 години дали минаха от предишната ни среща? И ти все си си Рамбо\", отбеляза Борисов. Той показа обща снимка на двамата на мобилен телефон и припомни: \"Тука още съм mayor (кмет на София, б.р.)\". Сталоун пристигна миналата седмица в София, за да презаснеме някои от сцените за най-новата си лента: \" \", на който е продуцент и сценарист. Той ще отседне в един от най-големите столични хотели и ще работи само във филмовия център в \"Бояна\".   Холивудската звезда изказа положителните си впечатления от развитието на филмовата индустрия България. Той беше силно впечатлен, че българите много бързо са построили подземен тунел, дълъг над 1 км за една от сцените в новия \"Рамбо\". \"Имате невероятни строители (сценични работници, б.р.). Нещо, което в Америка отнема 2 месеца, тук го правите за 2 седмици\", каза Сталоун.\r\nПостроили сме над 62 километра метро, паркове, градини, похвали се в отговор Борисов.     \"Действието във филма се развива в Аризона, Америка и в Мексико, но всичко сме снимали в България и изглежда съвсем същото\", каза актьорът. Човек от екипа му разкри, че последната част \"Рамбо\" е снимана в района на село Железница. Използвана е и конната база в село Ковачевци.\r\nСталоун показа на Борисов и трейлъра на новата си продукция, където се вижда много екшън и впечатляващи ефекти. \"С Пленкович и Хърватия сега ще се съревноваваме. Там снимаха Game of Thrones\", отбеляза българският премиер. \"Искам да ти благодаря за добрите думи в България, които споделяш в интернет\", каза Борисов на Сталоун.   Актьорът от своя страна се оплака единствено от студената ни зима. \"Живея в Калифорния и съм свикнал на по-топло\", каза Слай с усмивка. \"Така е, но пък правим световни първенства по ски, имаме страхотни зимни курорти - Банско, Пампорово, Боровец\", отговори Борисов. ", "date": "2019.06.04", "title": "Борисов към Сталоун: Братко мой, минаха 10 години, а ти все си си Рамбо (СНИМКИ И ВИДЕО)"}
{"url": "https://www.actualno.com/starazagora/protivogradna-raketa-probi-pokriv-v-starozagorsko-news_755492.html", "text": "    Невзривена противоградна ракета проби покрива на къща и падна в стаята на 91-годишна жена от старозагорското село Остра могила. Ракетата е улучила мястото, където малко преди това е стоял синът на жената. По чудо няма пострадали, но възрастната жена и синът ѝ са уплашени, предаде bTV.      На семейството се извини директорът на полигона за борба с градушките към старозагорското село Петрово Диана Иванова. „Искам да кажа, че не би трябвало да се притесняват хората от нашите ракети. Взети се превантивни мерки да не предизвикват проблем на населението, каза Иванова. Тя уточни, че при изстреляни 120 ракети, една от тях се е отклонила заради силен вятър и това е прецедент.        ", "date": "2019.06.04", "title": "Противоградна ракета проби покрив в Старозагорско"}
{"url": "https://www.actualno.com/sciencelogy/huawei-kupi-emblematichna-ruska-kompanija-news_755373.html", "text": "    Китайският телекомуникационен гигант Huawei е закупил руската Vocord - базирана в Москва технологична компания, фокусирана върху разработка на системи за разпознаване на лица. Стойността на сделката е над 50 млн. долара, предаде БГНЕС, позовавайки се на сочената от мнозина западни лидери за дезинформационна агенция \"Спутник\".      Руското дъщерно дружество на Huawei и подразделението Huawei за цифрови технологии в Хонконг ще придобият правата върху интелектуалната собственост на патентите и оборудването на Vocord, както и на част от нейните служители, с новосъздадена фирма, наречена Eagle Softlab.   Основана през 1999 година, Vocord разработи и произведе системи за сигурност за използване в частния и публичния сектор на базата на технологии, включително компютърна визия и интелигентни алгоритми за обработка на видео, с продукти в области като видео анализ и наблюдение, видео идентификация, разпознаване на регистрационни номера, анализи на аудио записи и лицево разпознаване. В момента компанията има персонал от 120 души.\r\nHuawei е в центъра на общественото внимание от миналия месец, когато технологичния гигант в черния списък на търговията с оглед заплахата за сигурността на САЩ. Няколко големи американски компании, включително Google, спряха бизнес връзките си с компанията. САЩ и няколко негови съюзници обвиниха компанията, че е контролирана и спонсорирана от китайската държава. обвиненията.   ", "date": "2019.06.04", "title": "Huawei купи емблематична руска компания"}
{"url": "https://www.actualno.com/society/javor-kolev-kogato-deteto-e-stanalo-jertva-na-seksualna-zloupotreba-edva-togava-se-razbira-news_755422.html", "text": "    \"От нашите наблюдения можем да заключим, че когато детето е станало жертва на , едва тогава се разбира - когато на практика то вече е в безизходица. Педофилите изискват непрекъснато от децата, ето защо едва, когато е в безизходица то се обръща към родителите си. Ето защо е важно да има изградено много силно доверие между родителите и детето. Необходимо е да се възпитават в безопасно поведение в интернет, за да знаят какви са опасностите, които дебнат там.\" Това каза в интервю за БНТ началникът на отдел ''Киберпрестъпления'' към ГДБОП Явор Колев.      По думите му мерките, които може да вземат родителите са приложения за устройствата на децата, които да ограничава сайтовете за посещение и времето, прекарано в интернет, но доверието между родител и дете е най-важното. Да бъде обяснено на детето да не дава информация за себе си, за местонахождението му, възрастта или местата, които посещава.    Явор Колев отбеляза, че все пак \"основната отговорност да предпазят децата от педофилите в мрежата е на родителите, защото те са тези, които трябва да знаят какви сайтове и развлекателни платформи посещават децата. Родителите трябва ежедневно да разговарят с децата си.\" Колев допълни, че от началото на годината има задържани над 25 лица, които са злоупотребявали сексуално с деца.  \"Няма статистика къде има най-много педофили. Навсякъде на територията на България има такива хора, тъй като достъпът до интернет дава възможност на такива хора да им ''паднат задръжките'' и да търсят сексуални контакти с деца, основно чрез профили във Facebook,  коментира още Колев.\r\nТой допълни, че са проведени над 50 лекции по темата в училищата и има амбиция да бъдат обучени и подготвени учители, така че по-малко деца да стават жертви на сексуално изнудване на педофили.     ", "date": "2019.06.04", "title": "Явор Колев: Когато детето е станало жертва на сексуална злоупотреба, едва тогава се разбира"}
{"url": "https://www.actualno.com/curious/7-zvezdi-koito-njamat-mobilen-telefon-news_755450.html", "text": "    Можете ли да си представите живота без мобилния си телефон? Тези знаменитости определено могат. Те не са почитатели на модерните технологии и твърдят, че си живеят съвсем добре, без да се поддават на манията по тях. Ето кои са звездите, които не ползват мобилни телефони според сайта The Richest.           Актьорът е известен с ролите си на Гандалф във \"Властелина на пръстените\" и Магнито в \"Х-Мен\". Макар да има профил във Facebook, той не си пада много по технологичните новости и няма смартфон.    През 2016 г. певецът призна в интервю, че няма мобилен телефон. Каза обаче, че притежава iPad, който ползва, когато пътува, за да си пише с децата си. Така че явно не е абсолютен технофоб.         Легендарната Кари от \"Сексът и градът\" имала смартфон, но направо я побърквали с обаждания и имейли и затова решила да си осигури по-спокойно ежедневие, като просто се откаже от него.        Актьорът има някои странни навици, които може би се дължат на предаността му към сциентологията. Не сме сигурни дали е заради религията, но той няма мобилен телефон, както и имейл адрес.  ", "date": "2019.06.04", "title": "7 звезди, които нямат мобилен телефон"}
{"url": "https://www.actualno.com/books/bljaskava-premiera-na-chervilo-i-barut-news_755460.html", "text": "    Въпреки лошото време стотици гости уважиха премиерата на новата книга на Мартин Стратиев и Александра Томова в столичен клуб. Близки, приятели и почитатели на двамата поети се събраха за премиерата на стихосбирката \"Червило и Барут\" . Хубавото настроение очакваше гостите още на входа с чаша ароматно вино.       Водещ на събитието бе Елица Стойчева, която стартира вечерта с две избрани стихотворения от книгата. Мартин и Александра се качиха на сцената, за да разкажат повече за познанството си и идеята зад първата си съвместна стихосбирка.  Двамата автори се срещат малко преди появата на втората стихосбирка на Мартин Стратиев – „Тероар“, на която Александра е редактор. Той вече е „ветеран“ в поезията – „Червило и Барут“ е третата му книга, докато за Александра тя е поетичен дебют. Мартин работи като фейсконтрол в известно столично заведение и се занимава от години с различни благотворителни каузи в полза на деца, а Александра е главен редактор в модна телевизия.\r\nОбщата книга е среща между мъжа и жената – тя е създадена под формата на разговор между двамата поети, които показват своята гледна точка за любовта между мъжа и жената.    Премиерата продължи с музика, снимки и добро настроение, а всички гости си тръгнаха с книгата \"Червило и Барут\" в ръка. ", "date": "2019.06.04", "title": "Бляскава премиера на \"Червило и Барут\""}
{"url": "https://www.actualno.com/plovdiv/blizo-100-deca-v-plovdivsko-chakat-za-osinovjavane-news_755381.html", "text": "    97 деца в Пловдивска област са вписани в Регистъра за деца за по данни към края на месец април. Това съобщиха за Радио \"Фокус\" – Пловдив от Регионална дирекция \"Социално подпомагане\" – Пловдив. 46 от децата, вписани за осиновяване, са здрави, а 51 са с увреждания. Желаещите да осиновят деца семейства от област Пловдив са 134. От началото на годината до края на месец април са осиновени 10 деца, като 1 от тях е осиновено международно.На територията на област Пловдив в Регистъра за утвърдени приемни семейства са вписани 93 професионални приемни семейства, от които 71 полагат денонощни грижи за 76 деца.      \"Приемната грижа в България се разви ускорено през последните 10 години. Тя е услуга за детето, но едновременно с това е помощ за родното семейство, което по различни причини не може да даде сигурна и добра среда за отглеждане на детето. Приемният родител изпълнява своята мисия в партньорство със специалисти от Отдел Закрила на в Дирекциите социално подпомагане, Областен екип за приемна грижа към Община Пловдив, доставчици на социални услуги, училище, здравни служби и други. Мисията на професията е да осигури отглеждане и възпитание на деца в семейна среда и да допринесе за пълноценното им емоционално, социално и духовно развитие до момента на неговото връщане в биологичното семейство или осиновяване, което да им позволи да развият своя потенциал, да намерят своето място в живота и да не повторят травматичните модели от своето семейство\", съобщават от Регионална дирекция \"Социално подпомагане\" – Пловдив.   От звеното информират също, че от началото на 2019 г. до 30 април в област Пловдив са подпомогнати 64 400 лица с увреждания и е изплатена месечна финансова подкрепа в размер на 14 981 986 лв. За същия период на миналата 2018 година са подпомогнати общо 57 649 лица с увреждания, на които са отпуснати месечни добавки за социална интеграция в размер на 5 675 160 лв.\r\nОт началото на годината в дирекции \"Социално подпомагане\" в Пловдивска област започна приема на заявления-декларации за предоставяне на месечна помощ за дете без право на наследствена пенсия от починал родител. До края на месец април е отпусната месечна помощ за дете без право на наследствена пенсия от починал родител на 100 семейства за 135 деца. В натура чрез ваучери месечни помощи са получили 276 непълнолетни майки за 302 деца.   ", "date": "2019.06.04", "title": "Близо 100 деца в Пловдивско чакат за осиновяване"}
{"url": "https://www.actualno.com/asia/kitaj-se-vyzmuti-zaradi-pripomnjane-ot-amerikanskija-dyrjaven-sekretar-na-tjananmyn-news_755409.html", "text": "    Китай обвини Съединените щати, че атакуват нейната система и петнят нейните политики, след като държавният секретар Майк Помпео коментира \"с предразсъдъци и арогантност\" случилото се преди 30 години , предаде БГНЕС      Яростната реакция дойде след като Помпео заяви, че Вашингтон е загубил надежда за напредък  по отношение на човешките права в Китай. Американският държавен секретар призова да бъдат освободени всички политически затворници в Китай. \"Такава стъпка ще покаже, че Китайската комунистическа партия започва да зачита човешките права\", уточни Помпео.   Говорител на посолството на Пекин във Вашингтон каза в изявление, че всеки, който се опитва \"да покровителства и тормози китайския народ ... ще завърши само на пепелището на историята\". Говорителят каза и, че Помпео е използвал \"претекста за човешките права\" за изявление, чрез което \"грубо се намесва във вътрешните работи на Китай, атакува нейната система и петни вътрешната и външната ѝ политика\".\r\n\"Това е оскърбление за китайския народ и сериозно нарушение на международното право и основни норми, регулиращи международните отношения. Китайската страна изразява силното си недоволство и твърдото си противопоставяне\", са казва още в изявлението.  Пекин е положил сериозни усилия, за да предотврати възпоменанията за \"Тянанмън\", когато стотици невъоръжени цивилни и вероятно повече от 1000 души са били убити, след като Китайската комунистическа партия изпрати танкове и войски на площад \"Тянанмън\" преди 30 години, за да смаже студентските протести срещу режима. В китайското изявление за годишнината от случилото се се споменава само \"политическия инцидент от края на 80-те години\" и се казва, че китайското правителство и хората отдавна са \"произнесли присъдата\" към него. Китайският вътрешен министър Вей Фен пък казва, че намесата на \"Тянанмън\" е била необходима за опазване на държавата и е правилна, тъй като от 30 години насам след това Китай е стабилна държава. ", "date": "2019.06.04", "title": "Китай се възмути заради припомняне от американския държавен секретар на \"Тянанмън\""}
{"url": "https://www.actualno.com/asia/skandal-v-avstralija-policejska-operacija-sreshtu-jurnalist-syobshtil-za-dyrjaven-plan-za-podslushvane-news_755424.html", "text": "    Австралийската полиция нахлу в дома на видна журналистка, която съобщава за тайно намерение на правителството да шпионира австралийски граждани, предаде БГНЕС.      Съгласно съобщението, операциятa е извършена рано сутринта в предградие на федералната столица Канбера, като част от \"разследване на предполагаемото неразрешено разкриване на информация, касаеща националната сигурност\".   \"Полицията твърди, че неразрешеното разкриване на тези специфични документи подкопава националната сигурност на Австралия\", се казва в изявление, като се добавя, че по време на операцията никой не е бил арестуван, информира АФП.\r\nКонтролираната от магната Рупърт Мърдок медийна компания News Corp потвърди, че операцията е насочена срещу Аника Сметхърст, политически редактор на неделните вестници на групата, наричайки акцията на полицията \"скандална\". В свое изявление News Corp нарече нападението \"опасен акт на сплашване  за онези, които се ангажират да разказват неудобни истини\". \"Това, което  е станало тази сутрин, изпраща ясни и опасни сигнали на журналисти и  редакционни бюра в Австралия“, се казва в изявлението на корпорацията.  През април 2018 г. Сметхърст съобщи, че министерствата на вътрешните работи и отбраната в консервативното федерално правителство са изготвили план за предоставяне на нови правомощия на Австралийската дирекция за сигнализиране (ASD) за таен достъп до имейли, банкови сметки и текстови съобщения на австралийски граждани. ASD, австралийският еквивалент на Агенцията за национална сигурност на  САЩ, е натоварена с противодействие на чуждестранни заплахи. Съгласно действащото законодателство само австралийската федерална полиция и австралийската разузнавателна агенция имат тази власт. \r\nДокладът на Сметхърст включва копия на писма между висши служители в областта на вътрешните работи и отбраната, в които се очертава планът, който ще позволи на ASD „проактивно и тайно да премахва“ вътрешните заплахи чрез „хакване в критична инфраструктура“.   По онова време правителството отказа да коментира изтеклите документи и според сведенията планът е блокиран от тогавашния умерен премиер Малкълм Търнбул, който беше свален от поста си през август миналата година. Неговият наследник като министър-председател Скот Морисън предприе поредица законови мерки, включително противоречив закон, принуждаващ телекомуникационните и технологичните фирми да наблюдават криптирани комуникации с цел контрол над заподозрени терористи или други престъпници.    Днешните събития се случват само седмици след като правителството на Морисън неочаквано беше преизбрано. ", "date": "2019.06.04", "title": "Скандал в Австралия - полицейска операция срещу журналист, съобщил за държавен план за подслушване"}
{"url": "https://www.actualno.com/america/svidetel-v-aferata-s-ruskata-namesa-v-sasht-arestuvan-s-detska-pornografija-news_755382.html", "text": "    Джордж Надер, известен с посредническата си роля между Близкия изток и Вашингтон и свидетел в разследването на специалния прокурор за намесата на Русия в последните президентски избори в САЩ, беше арестуван за притежаването на детска порнография.      Надер, който беше между най-добрите помощници на президента Доналд Тръмп в контактите му с Близкия изток, беше арестуван на международното летище \"Джон Ф. Кенеди\" в Ню Йорк по обвинение в \"транспортиране на визуални изображения на непълнолетни, занимаващи се с явно сексуално демонстрационно поведение\". Според информация на CNN, ФБР е намерило десетки порнографски материали с малки момчета в iPhone-а на Надер. Той е следен и разследван още от 2018 година насам.   Надер, който е обвинен за притежание на детско порно и осъден през 1991 година, е изправен пред присъда от минимум 15 до 40 години лишаване на свобода, пише БГНЕС.\r\nДжордж Надер е свидетел в разследването за руската намеса специално за между Ерик Принс, брат на министъра на образованието Бетси Девъс и Кирил Дмитриев, който контролира Руския фонд за директни инвестиции, регистриран на Сейшелските острови. Принс, който е приближен на Тръмп, отрича срещата да е заради американския президент.   ", "date": "2019.06.04", "title": "Свидетел в аферата с руската намеса в САЩ арестуван с детска порнография"}
{"url": "https://www.actualno.com/europe/vyv-francija-prisyda-za-imam-za-trafik-na-migranti-prez-lamansha-news_755390.html", "text": "    Френски съд осъди имам на две години затвор за подпомагане на мигранти при опита им да пресекат Ламанша с надуваеми лодки, предаде БГНЕС.      39-годишният ирански гражданин беше обвинен, че е уредил няколко преминавания от северна Франция до Англия. Той получи девет месеца затвор и му е било забранено да посещава \"Па дьо Кале\" през следващите три години. 29-годишен сенегалец, посещавал джамията, където проповядва имамът, също беше осъден за съучастие.   Имамът, който не е посочен по име във френските медии, припадна при изслушването на присъдата.\r\nДвамата подсъдими признаха, че са предоставили шест или седем лодки на нелегални имигранти, преди да бъдат арестувани през април, съобщава френският вестник Le Figaro.  Разследването започна в края на март, когато на плаж в северна Франция бяха открити спасителни жилетки, мокри пуловери и гумена лодка. Според прокуратурата имамът е бил в контакт с организирани банди на трафиканти и е получавал комисионна при продажбата на всяка лодка. ", "date": "2019.06.04", "title": "Във Франция - присъда за имам за трафик на мигранти през Ламанша "}
{"url": "https://www.actualno.com/chistofainici/7-skriti-opasnosti-koito-debnat-v-banjata-news_755304.html", "text": "    Независимо дали става дума за строго утилитарно пространство, или за изкусно декориран оазис, където можете да се отпуснете след дълъг ден, банята е едно от най-важните помещения във вашия дом. Това, което може да не осъзнаете, е че то може да бъде и едно от най-опасните. Ето кои са 7-те най-често срещани скрити опасности в мокрите помещения.       1. Мухъл Плесента може да се окаже голям проблем за хората с респираторни заболявания, но \"черният\" мухъл, който се образува между фугите, застрашава здравето на цялото ви семейство. Уверете се, че проверявате добре след всяко къпане. Ако все пак откриете черни следи по фугите, ъглите и плочките, почистете с дезинфекциращ препарат, който ще убие спорите на мухъла и плесените. 2. Общи кърпи Намаляването на прането е атрактивна перспектива, но удобството бледнее пред опасността от споделянето на кърпи, били те и само за ръце. Хиляди микроби и дрожди намират свое \"убежище\" в топлата и влажна кърпа и така разпространяват инфекции в цялото семейство. Ако пък има болен от настинка или грип вкъщи, то той трябва да има  отделна кърпа, която да се сменя всеки ден. Кърпите е добре да се перат  често на дълги програми с по-високи градуси, а най-сигурно е да се  дезинфекцират с подходящ препарат. За да сте напълно спокойни, продуктите  на \"Чисто\" унищожават 99,9 % от всички познати микроорганизми. Научете повече за тях .  3. Играчките за баня Веселите гумени патенца, с които вероятно забавлявате вашето дете по  време на къпане, могат да се окажат пълни с плесен и мухъл. Играчките за  вана задържат вода, дори след като са изцедени и прибрани на сухо  място. Затова е добре да дезинфекцирате целия арсенал веднъж седмично. 4. Пусната тоалетна чиния Една от вечните драми между силния и нежния пол е за вдигнатия капак на тоалетната чиния. Всъщност, от здравословна гледна точка, е най-добре, ако тоалетната чиния е вдигната, особено при пускане на водата. По този начин предпазвате седалката от пръските, които могат да пренасят e.coli и други бактерии. 5. Подвижният душ Може би си мислите, че душът е чист, защото в крайна сметка от него тече същата чиста вода, с която миете собственото си тяло. Грешка! Всъщност, душовете могат да приютят мухъл, плесен и бактерии, така че е хубаво да го почиствате редовно.  6. Лекарства Не е тайна, че медикаментите могат да бъдат опасни за децата, особено ако са оставени без надзор в шкафчето в банята. Но те могат да бъдат опасни и за възрастните, ако са били в досег с влага дълго време 7. Рециклирана тоалетна хартия Важно е да се грижим за околната среда, но трябва да внимавате, когато залагате на рециклирана тоалетна хартия. Известно е, че някои марки съдържат високи нива на BPA поради процеса на рециклиране, който е свързан с безплодие, хормонални смущения и други здравни проблеми. ", "date": "2019.06.04", "title": "7 скрити опасности, които дебнат в банята"}
{"url": "https://www.actualno.com/lovech/njama-problem-s-jazoviri-v-loveshko-uverjava-dlyjnostno-lice-news_755417.html", "text": "    Заместник-кметът на Ловеч Даниел Колев отрече появилата се информация, че в областта има прелял язовир или скъсана язовирна стена. Информацията тръгна в социалните мрежи след снощните тежки валежи.      Поройният дъжд, излял се над Ловеч и района, остави под вода северната индустриална зона на града и четири села. Дъждът, валял в продължение на 40 минути снощи, превърна главни улици на два квартала в реки.   Едно от най-сериозно засегнатите села е Соколово. Кметът Милчо Маринов каза пред Нова телевизия, че в населеното място има наводнени къщи. За известно време главният път бил непроходим. С отпуснати от държавата 230 000 лева настилката на част от участъка вече е поправена.\r\nВъв Велико Търново започва разчистване на щетите от последния пороен дъжд. Остава в сила частичното бедствено положение в община Горна Оряховица.  Днес обаче се очаква да бъде отменено частичното бедствено положение, което  обяви кметът на община Горна Оряховица заради проблеми с Александровския  мост на републиканския път до село Първомайци, съобщава БНР. В селото  има пострадали улици, чийто ремонт започва днес.\r\nС багери и булдозери днес започва почистването на повече от 10 моста в община Велико Търново, чиито устои са затлачени с довлечени от реките дървета и коренища. Сериозно е пострадала инфраструктурата на три села в района на Прохода на републиката, има и засегнати общински пътища.   В община Елена се е активизирало свлачище. Няма пострадали хора.     ", "date": "2019.06.04", "title": "Няма проблем с язовири в Ловешко, уверява длъжностно лице"}
{"url": "https://www.actualno.com/america/ochakva-li-ni-svetovna-seksstachka-news_755412.html", "text": "    Когато преди две години се появи движението Metoo едва ли някой подозираше, че ще дойде ред и на сексстачки. Но това вероятно ще стане факт заради скандалните решения на властите в някои американски щати, свързани с .      Инициативата е поета от актрисата Алисия Милано. След скандалните решения в щатите , Луизиана и Джорджия, аналогична ситуация вече има в Грузия. В Турция лекарите отказват да правят аборти по религиозни причини, а в Италия също се наблюдава подобна тенденция, предаде в. \"    От страна на Българката православна църква няма реакция.\r\nСлучващото се в САЩ през последните дни и призивът на Милано са широко коментирани в социалните медии по цял свят. На много дами идеята да наложат сух сексуален режим на мъжете се вижда доста приемлива. Не само за да бъдат спрени по въпроса с абортите, а за да бъдат накарани да признаят и редица други права на представителите на женския пол като например равен професионален старт и заплащане. Все неща, за които се говори от години, но не се случват навсякъде.  Разбира се, не са малко и критиците на предложението за световна сексстачка. Според мнозина, ако жените наистина се навият на такъв протест, те недвусмислено ще признаят, че за тях сексът е нещо, което правят за мъжете, а не за свое удоволствие и с което няма проблем да търгуват, за да постигнат някакви други цели освен удоволствие и възпроизводство. Други пък смятат, че далеч по-ефективно ще е дамите да спрат да изпълняват домакински и семейни задължения, с които по някакви неписани правила са приели да се нагърбват, тъй като за креватни забавления все ще се намерят доброволки, докато за домашните задължения е по-малко вероятно. Всъщност колкото и революционно да звучи днес предложението на Милано, сексуалната стачка въобще не е нов женски подход за справяне с политически проблеми . Такъв протест е описан в старогръцката комедия “Лизистрата” още през 411 г. преди новата ера. В нея се разказва как мъжете на Атина и Спарта воюват с години, без да могат да излъчат победител. Гневни на безсмислените им битки, жените по съвет на красивата Лизистрата решават да ги лишат от секс, докато не се откажат от бойните сражения. Планът им проработва, съсипани от липса на любовни ласки, мъжете се споразумяват и заживяват в мир.   Жените от народа Игбо в Нигерия също се противопоставят по този начин на мъжките опити за тормоз и насилие. Когато съветът им нареди да стачкуват, те спират да изпълняват всичките си домакински, сексуални и майчински задачи. При много тежки проблеми даже масово напускали селата само с кърмачетата си на ръце    През 1997 г. колумбийският генерал Мануел Бонет призовава половинките на войниците си да им отказват секс, за да могат по-бързо да се справят с паравоенните части на наркотрафикантите. Идеята му не дава голям резултат, но той се опитва да я приложи още няколко пъти, което я прави популярна. През 2006 г. десетки съпруги и приятелки на членове на колумбийска банда им обявяват стачка на затворените крака, за да ги принудят да спрат с действията си, след като става ясно, че са виновни за 480 смъртни случая. Пет години по-късно други колумбийки отказват да правят секс с искане да се оправи пътят от селището им до най-близкия град.\r\nЗа да помогнат за разрешаването на местни конфликти и масови случаи на насилие, сексстачки са правени в Либерия, Филипините и Неапол.\r\nПреди няколко години се появи и румънски филм с подобен сюжет, за който се твърди, че е по действителен случай от турско село. В него обаче се разказва за мароканска девойка, която решава да сложи край на несправедлива практика само жените да носят вода от далечен планински извор под жарещото слънце. Тя уговаря приятелките си да спрат да правят любов с мъжете, докато те не се включат в тежката работа. Идеята харесва и на останалите жени от селото и много скоро носенето на вода става мъжко задължение.    ", "date": "2019.06.04", "title": "Очаква ли ни световна сексстачка?"}
{"url": "https://www.actualno.com/chronicles/stotici-studenti-zagivat-na-ploshtad-tjananmyn-news_755332.html", "text": "    Протестите на площад Тянанмън от 4 юни 1989 г., известни в Китай като Събитията от 4 юни, както и Клането на площад Тянанмън са серия студентски протести провели се на площад Тянанмън в Пекин в периода 15 април – 4 юни 1989 г.      Водещ идеолог на смазването на китайското студентско движение е Дън Сяопин. На 4 юни 1989 г. на площада излизат танкове на НОАК и с демократичните процеси в КНР е приключено. Стотици протестиращи за демокрация китайски студенти са убити.   От тогава, държавата никога не говори за трагедията на \"Тянънмън\". Всички видеокадри и чуждестранни публикации са изтрити. Милиони китайци не знаят, че нещо се е случило през 1989 г. Никога не са виждали придобилите световна известност кадри на човек с пазарска чанта, който препречва пътя на танковете на площада.\r\nКолко души са били убити и до днес остава неизвестно, припомня Нова телевизия. В официалната позиция на Китай се говори за 300 жертви. Но според други оценки, убитите са над 2 хиляди.   ", "date": "2019.06.04", "title": "Стотици студенти загиват на площад Тянанмън"}
{"url": "https://www.actualno.com/society/novini-ili-novini-kartinata-na-pechata-za-4-uni-news_755349.html", "text": "             управляващите готвят нова изненада на народа - цената на водата да \"скача\" автоматично при всяко вдигане на минималната работна заплата (МРЗ). Това стана ясно на дискусията \"За устойчиво развитие на ВиК сектора и достойни работни заплати на работниците и служителите\", организирана от КНСБ. \r\nОт първа страница на ежедневника научаваме още, че правителството продължава практиката с трупането на бюджетен излишък за сметка на планирани, но неизвършени разходи. В края на май превишението на приходите над разходите вече достига 2.979 млрд. лв. - 2.6% от прогнозния брутен вътрешен продукт (БВП). В същото време бюджетът за тази година е разчетен с дефицит от 0.5%, или на минус от 600 млн. лв.   Осем мъже ще се състезават за директорското кресло в БНТ. Сред кандидатите са още Емил Кошлуков, Сашо Диков, спортният журналист Сашо Йовков и репортерът Стоил Рошкев - и двамата участвали и на предишния конкурс, Никола Тодоров, Явор Симов и Радослав Главчев, който кандидатства неизменно през последните 20-ина години.\r\nНай-очаквана беше заявката на Емил Кошлуков, който в момента временно ръководи обществената телевизия. Той беше сред фаворитите на последния конкурс през 2017 г., но тогава Съветът за електронни медии се усъмни дали действително има пълни 5 години управленски стаж в електронни медии. Такова е изискването по Закона за радиото и телевизията за директорското място. През последните две години той е програмен шеф на БНТ1, така че казусът очевидно ще отпадне, пише \"24 часа\".     Mобилни групи на Министерството на туризма инспектират всички плажове по Черноморието. Проверяват се, както плажовете, отдадени на концесия или под наем, така и неохраняемите ивици и гарантирането на свободния пешеходен достъп до тях, пише \"Монитор\".\r\nИ още - около 10 000 класни стаи ще бъдат оборудвани с проектори и други пособия за т.нар. фронтално обучение със средства по проект „Образование за утрешния ден“ по ОП „Наука и образование за интелигентен растеж“. Това заяви просветният министър Красимир Вълчев при посещението си в Първо ОУ „Св. Паисий Хилендарски“ в Гълъбово, пише изданието. Първа страница на вестник \"Труд\" обръща внимание на фалшивите новини и по-конкретно на новината за секс драма в хотел в Слънчев бряг. След разследване на \"Труд\" новината за циганин-готвач, пребил туристка и опитал се да я изнасили в стаята ѝ, се оказва абсолютно фалшива.   \"Градежът на национална педиатрия започва от лятото\" е сред другите акценти в броя. В края на това лято трябва да бъде избран изпълнител за изграждане на национална детска болница. Министърът на здравеопазването Кирил Ананиев изпрати днес, 3 юни, в Агенцията по обществени поръчки документацията, необходима за предварителен контрол на обществената поръчка за изграждане на педиатрия. Превантивен контрол е необходим поради значимостта и мащаба на проекта, чиято прогнозна стойност е до 100 млн. лв. с ДДС, уточниха от здравното ведомство. Процедурата по изграждането на национална детска болница трябва да се задвижи в края на лятото, ако няма обжалвания. ", "date": "2019.06.04", "title": "Новини или Novini - картината на печата за 4 юни"}
{"url": "https://www.actualno.com/crime/syd-za-chetirima-bylgari-v-rumynija-zaradi-izmama-s-obshtestvena-porychka-s-hrana-za-bedni-news_755403.html", "text": "    Четирима български граждани и един румънец са изпратени на съд от Националната дирекция за борба с корупцията на Румъния (НДБК) заради нанесени щети на румънската хазна от 45 милиона евро, предаде в. \" \".      Случаят касае измама с доставка на хранителни продукти за бедни румънц - бяло брашно и слънчогледово олио (36 250 тона бяло брашно в пакети от по един килограм и 17 170 070 литра олио в еднолитрови бутилки). Оказва се, че е направена доставка на едва една трета от договореното с Румънската агенция за разплащания в земеделието APIA.\r\nНа съд отиват Иван Танев (задочно) и Мила Георгиева , които са контролирали българската фирма \"Ви Ем Корпорейшън\", която с банкова гаранция от 31 млн. евро. Обвинението е в подстрекаване към използване или недобросъвестно представяне на фалшиви, неточни и непълни документи.\r\nИван Танев е син на бившия министър на земеделието Георги Танев. Той е издирван от Интерпол за данъчни измами и пране на пари. Неговата съратничка Мила Георгиева беше арестувана в Белград и екстрадирана в България още преди години. През 2015 година , че е начело на организирана престъпна група, която МВР нарича \"Килърите\". Георгиева е дъщеря на Христо Кулишев, който беше начело на митниците по време на югоембаргото.  Освен тях, в Румъния ще бъдат съдени и адвокат Снежинка Стойкова и Стефка Стоева , която е представяла  българската фирма на територията на Румъния, по обвинения в използване  или недобросъвестно представяне на фалшиви, неточни или непълни  документи.\r\nРумънският гражданин, който ще бъде съден по делото, се казва Сорин Адриан Гъздак и е управител на румънска фирма. Агенция \"Аджерпрес\" допълва, че той е зет на бившия сенатор Чезар Мъгуряну. Гъздак е обвинен в съучастие.\r\nСпоред румънските прокурори подсъдимите Иван Танев и Мила Георгиева са принудили Снежинка Стойкова, която е представлявала фирмата в отношенията с румънските власти, да внесе редица фалшиви документи, благодарение на които фирмата е спечелила двата договора за доставка на хранителните продукти. Част от документите са били подписани и от подсъдимата Стефка Стоева. А Гъздак е изготвил оферта към българската фирма, според която е излъгал, че чрез неговата фирма може да достави 37 000 тона брашно на цена от 235  евро на тон. Тази оферта е била внесена от българската фирма в агенция  APIA в рамките на обществената поръчка.    По двата договора за доставка APIA дава аванс от почти 19 млн. евро както и над 63 млн. тона ечемик, като следва да получи бяло брашно срещу ечемика. Получено е обаче едва 30% от договореното количество по двата договора.\r\nНационалната дирекция за борба с корупцията отбелязва, че чрез същия обвинителен акт се отделя от случая и продължава разследването по отделно дело, в което обвиненията са за пране на пари, като се има предвид, че сумата, получена от българската фирма (пряко или чрез продажбата на ечемика), са били прехвърлени последователно в няколко банкови сметки извън Румъния с цел прикриване на незаконния им произход и реалните им ползватели. В скандала беше замесена и българската Първа инвестиционна банка (ПИБ) - защото тя издава банковите гаранции за обществената поръчка, но в началото на 2019 година банката доказа пред румънския съд, че не е замесена в престъпление . Пред съда стана ясно, че APIA, вместо да преведе авансово дължимите средства по сметката на \"Ви Ем Корпорейшън\" ЕООД в ПИБ, ги превежда в друга банкова сметка извън България - в Кипър, откъдето парите безследно изчезват. Преди това в банката.\r\nДелото ще се гледа в Апелативния съд на Букурещ. ", "date": "2019.06.04", "title": "Съд за четирима българи в Румъния заради измама с обществена поръчка с храна за бедни"}
{"url": "https://www.actualno.com/gabrovo/prolivnite-dyjdove-razrushiha-mosta-pri-drjanovskija-manastir-news_755436.html", "text": "    Разрушен е мостът при Дряновския манастир след проливните дъждове. Това каза за агенция „Фокус“ кметът на Дряново Мирослав Семов. Той уточни, че мостът свързва Дряновския манастир с пещерата Бачо Киро.      По думите му дори основите на моста са повдигнати от Дряновската река. Семов уточни, че причината за разрушаването на моста са наноси и паднали и изсъхнали дървета, които от силата на водата се удрят в него. „Те са повдигнали не само целия мост, а самите бетонни основи. Той е наклонен на 45 градуса. Още малко и ще бъде отнесен изцяло“, коментира кметът на Дряново.   „Ние не можем да започнем никакви действия по него, докато не спадне реката и да могат да влязат бригадите и да отстранят натрупаните наноси и дървета“, каза още кметът. Той допълни, че Общината не е собственик на моста, нито на манастира, но заради туристопотока и красивата природа, го поддържа. Семов прогнозира, че средствата за възстановяването му ще са големи. „Обстановката в града е нормална. Миналата година почистихме основно речното корито. Нивото на реката е спаднало с около 2 метра“, отбеляза градоначалникът. ", "date": "2019.06.04", "title": "Проливните дъждове разрушиха моста при Дряновския манастир"}
{"url": "https://www.actualno.com/politics/marija-gabriel-se-vijda-kato-glasa-na-bylgarija-za-budjeta-na-es-shengen-i-evrozonata-news_755421.html", "text": "    Решението е било програмирано дотолкова, доколкото има нещо, което излезе на преден план. До края на мандата на тази ЕК ще се вземат решения за бюджета на ЕС за следващите 7 години, за Шенген и за еврозоната. Така лидерът на евролистата на ГЕРБ и комисар по цифровите технологии Мария Габриел обясни защо се отказва от мястото си в Европейския парламент в полза на бившия регионален министър и министър на европейското председателство .      Габриел предупреди, че сегашната ЕК може да продължи да работи след изтичането на мандата си на 31 октомври и не бива България да остане без глас. Причината – фрагментираният нов Европейски парламент, където засега не е ясно какво мнозинство ще се формира. Освен това тя не коментира пряко дали са водени разговори отново тя да е български еврокомисар и в новата Европейска комисия, като добави, че няма против пак да бъде комисар по цифровите технологии.   Същевременно Габриел каза пред Нова телевизия, че Европейската народна партия (ЕНП) твърдо подкрепя Манфред Вебер за председател на ЕК и неглижира възможността Еманюел Макрон да блокира тази кандидатура.\r\nЩо се отнася до напускането на , Габриел коментира, че всички били наясно какво вършел той, имало благодарност за него и се спира дотук. Тя отказа да коментира дали е можело Цветанов да остане в ГЕРБ след \"Апартаментгейт\". \"Има още много какво да се прави – хората прощават веднъж, но не много пъти. Когато казваш, че си откровен, че искаш да работиш за хората, трябва да го показваш\", заключи българският еврокомисар и не коментира какво Цветанов не е свършил – оценката я давал Борисов. Тя обаче добави и, че не бива да се самозабравяш, като пак отрече, че говори задочно на Цветанов.  Същевременно Габриел обяви, че на ГЕРБ ѝ предстояло поне един месец да анализира посланията на хората от евроизборите и защо партията всъщност губи много гласове. Но пък лидерът на евролистата на ГЕРБ не се притеснява за местните избори, защото поуките били взети. Не стана ясно как са взети поуките, след като тепърва се прави анализ.\r\nГабриел не повтори няколко пъти и как нямало да забрави какво ѝ казвали хората в предизборната кампания - най-вече за , но когато беше попитана , отговори, че има ръст от 85% на заплатите, което било най-големият растеж в Съюза и че сме тръгнали от нулата. На питане \"Румъния откъде тръгна\", тя не отговори, но обясни как с ръста на заплатата сме развивали технологичния сектор, който да е двигател за икономиката ни.    ", "date": "2019.06.04", "title": "Мария Габриел се вижда като гласа на България за бюджета на ЕС, Шенген и еврозоната"}
{"url": "https://www.actualno.com/america/velikobritanija-i-germanija-poiskaha-speshno-syveshtanie-na-syveta-za-sigurnost-na-oon-za-sudan-news_755378.html", "text": "    Великобритания и Германия поискаха в понеделник Съветът за сигурност на ООН да обсъди кризата в , след като силите за сигурност разбиха лагер на протестиращи и убиха повече от 30 души, предаде БГНЕС.      Очаква се срещата при закрити врата да се проведе на 4 юни, съобщи АФП, позовавайки се на дипломатически източници.    ", "date": "2019.06.04", "title": "Великобритания и Германия поискаха спешно съвещание на Съвета за сигурност на ООН за Судан "}
{"url": "https://www.actualno.com/viewpoint/vechnijat-koshmar-ot-prehoda-do-poslednite-izbori-news_755260.html", "text": "     Дочух тази реплика от последния изборен ден в Сливен. Реплика, която обяснява всичко: осъзнаването за бандитската същност на родната политическа класа; овчедушната търпимост към ширналия се в родината ни бандитизъм; инерцията (или тъпоумието?) на българина да гласува за „наште” (разбирай предимно силните на деня), нищо че са оцапани бандити. И най-вече – придобитата (или генетична?) инертност на масите, ъпгрейдвана с потрес от царящото в България беззаконие, с оживелия страх за заплатката и животеца и не на последно място – с напоително насажданата (през социалните медии) илюзия, че някой ще дойде и ще ни избави от бандитското робство – я Русия, я САЩ, я Бойко, я НАТО или ЕС.      Ей така, щото сме много готини и гостоприемни, имаме древна история (абе, направо сме центъра на вселената!), уникална природа (никъде несрещана по целия свят), много сме интелигентни (особено ако някоя друга държава инвестира в потенциала ни) и българките са най-красивите жени (предпочитан сексуален артикул в Амстердам, Брюксел и прочие дестинации и магистрали).\r\nСамо че в политиката наивността солено са заплаща. А уж българинът не е наивен човек - ще се съди с брата си и комшията за една педя имот, ще чака сгодна цена да продаде нивката край шосето, ще се пише активен авджия, току-виж се докопал до некой големец да го занимае по своите си там работи, тъжби и мераци, ще препъне бързащия на опашката, (к`ъв е па тоя да ме прережда!), ще изтрамбуши хипермаркетите, та да не се прекара с цената на свинското по празниците, и на оная даскалица подаръче, ей тъй, от сърце, ще ѝ направи, че на детето му трябва шест за дипломата.\r\nА ония там отгоре, политици ли са, министри, кметове, те най-добре ги разбират тънките работи как се управлява държава…  И мълчахме, когато разграбваха държавната икономика, а на нейно място освен буренаци нищо друго не порасна. Слушахме угодно лакардиите за масовата приватизация. Седяхме си дома, когато бастисваха селското стопанство, а след него нищо друго не избуя, освен пущинаци, те така се и наричаха – „ликвидационни съвети”. Цъкахме и псувахме (озъртайки се), когато продаваха на безценица българските далекосъобщения, авиокомпания „Балкан”, пристанищните комплекси, ТЕЦ „Марица изток”, когато харизаха за без пари златните ни и медни находища и ни извиваха ръцете да закрием най-големите блокове на АЕЦ „Козлодуй”. Когато за няколко години „демонтираха” сериозната материална база на българската армия и я продадоха за скрап… Подигравахме се и със защитниците на проекта за АЕЦ „Белене”, нефтопровода „Бургас – Александропулис” и „Южен поток”, щото било намеса във вътрешните ни работи. А днес хълцаме от възторг, че от Америка тръгнала първата пратка втечнен газ, щото много евтинко и независимо ще ни излезе...\r\nИ продължаваме малодушно да хлипаме и мрънкаме под сурдинка, че пладнешкият грабеж посегна на спестяванията, на здравето, на пенсиите, на живота и на труда ни, че разби семействата ни. И се правим, че не забелязваме как правосъдието пред очите ни се превръща в мутросъдие… Снишаваме се, с надеждата, че нас цялото това грабене, рушене и насилване ще ни отмине.\r\nСамо че докато медиите хитро ни подхвърляха поредната лайняна клечка, за която да се караме, мразим и клеймим, мафията все по-брутално се окопаваше в съдебната власт, в администрациите, в парламента и в медиите, използвайки безотказно работещия прийом за трийсетте сребърника (вербуването на хора за изпълнение на политически и мокри поръчки срещу пари). Защото на невижданите и дори немечтани пари и благинки бившите бедни, полуобразовани, издигнали се с връзки комсомолски активисти и набедени партийци от БКП, а днес емблематични лидери-демократи, нямаше как да устоят - комплексите на посредствеността не прощават! Те влязоха като пролетарии - по дънки и еспадрилки, в политиката и за няколко години се превърнаха в титуловани политически лидери и бизнесмени. А от кръвосмешението им с нароилите се рекетьорски банди и формации тихомълком се пръкна родната мафия.    „Мафия - мащабна форма на организирана престъпност, способна да се намесва негативно (чрез корупция, изнудване, директно насилие и други незаконни начини на оказване на влияние и облагодетелстване) в развитието и нормалното функциониране на държавата и в личните дела на хората. Има собствена йерархия, ритуали, система от поощрения и наказания. Трафикът на наркотици и оръжия, склоняването към проституция, рекетът, хазартът и строителни афери са типичното ѝ поле на изява”. Това всеки може да го прочете в Уикипедия. Звучи ли ви познато?...\r\nНамерила сигурни политически протекции и международни покровители, новосформираната българска мафия бързо избуя и пропълзя във всички власти, бизнеси, браншове, региони и обществени структури. Оплете в метастазите си цялата държавност, в съучастие със страхливото безмълвие на българина, свил полезрението си до трите кръгчета – чашката на масата, левчето в джоба и ореола на новия Първи по телевизора.\r\nА новият Първи, бивш охранител на предишния Първи, за две петилетки успя да направи на България туй, което други не успяха да направят за десетилетия: систематично изличаваше опозицията от политическия живот, сковавайки в смъртоносна прегръдка поредната партия и след това изхвърляйки я на политическото бунище; опитомяваше с лъстиви обещания и облаги лидерите на възникващите граждански структури и протести, потушавайки още в зародиш проблясъците на гражданско самосъзнание и реакции; арогантно и отмъстително се саморазправяше с непокорните бизнесмени, стоварвайки им всевъзможни медийни, административни и прокурорски бухалки, докато поддадат, продадат или бъдат изличени от икономическия небосклон; безцеремонно се възползваше от всяка външнополитическа пролука и ситуация, за да се прегръща и снима за спомен с международния политически елит, и вместо да прокарва линията на независима и принципна национална дипломация, поддържаше имиджа си на екслузивен брокер с националните ресурси и интереси… Докато като фолк дива колекционира снимки и аплаузи, конграчулейшънси и фенове, омаяни от балканския му чар. И си самосъздаваше медийния образ на вездесъщ: мъжага, бопаджия, балкански миротворец, благодетел, семпъл човек от народа, тънкообиден олигарх, смирен християнин, опасен реваншист, безпардонен началник, виден евроатлантик, душевен русофил, заклет демократ, хитър самодържец, ревностен блюстител на реда и законността, безцеремонен кадровик, политически плеймейкър, самотник с орхидея, неустоим мачо, футболист, тенисист, каратист и виден европейски ухажор.\r\nВ тази амалгама от противоречиви черти клетият, наивен и отвикнал да мисли българин припозна своя нов месия. Който ще го избави от всички глобални опасности, злини, поражения и злободневни проблеми. И за три години ще върне българите в България!...\r\nНищо, че едни нови 16 милиарда лева външен дълг виснаха на врата на българската държава, и никой не може да отговори къде потънаха те. Нищо, че според експерти всяко година най-малко три милиарда лева със съмнителен произход изтичат от България към офшорки и частни банкови сметки в чужбина. Нищо, че обезлесяването на българските планини върви с мръсна газ. Нищо, че от красивото ни, зелено, романтично Черноморие наистина почти нищо не остана. Че от българските полезни изкопаеми канадски и американски компании инкасират милиардни печалби годишно, но пък за последните десет години чуждестранните инвестиции у нас са намалели почти десет пъти.   А само гешефтът с умишления фалит на КТБ струва на българския данъкоплатец нови 3 милиарда лева – почти колкото целокупния годишен бюджет на Здравната каса. За сметка на това цените на тока, водата, парното, на основните хранителни продукти, на бензина, на лекарствата непрестанно растат. А новите правила за определяне на ТЕЛК лишиха хиляди болни, сакати и страдащи българи от пенсии по болест, и липсата на медикаменти и консумативи през последния месец лиши хиляди раково болни от диагностициране и лечение! И нищо, че минималните заплата, пенсия, социалните помощи и помощите за деца са далеч под прага на бедност, определен от самата българска държава. Пък и какво толкова, че България е в дъното на всички класации по доходи, качество на здравеопазването и образованието, правораздаване, корупция, свобода на медиите и граждански свободи в цяла Европа. И че ние, българите, сме най-бързо изчезващата нация в света… Важното е, че си имаме месия, и той е един от нас, и дори понякога стопира бясното улично движение, за да си направи снимка с някоя майка с дечица.  (А на някои дори е разрешавал да му пипнат и мускула.)\r\nИ че когато реши, Той може да въздигне, унизи, накаже, освободи, затвори, оправдае, пусне, поправи, промени, подмени, или пък изличи всичко и всички – от дясната си ръка Цветанов до добитък на хората в Странджа. От изпълнителите на магистрала „Хемус” до „двете женици” – лидери на най-голямата опозиционна партия. От собствените си законодателни инициативи до бившите си бизнес партньори. От газовите проекти до непослушните медии. И хора.\r\nИ изборите може да си спечели сам, и магарета може да си назначи за (евро)депутати! Понеже преданият му електорат твърдо се е вторачил в трите си екзистенциални кръгчета… А навръх празника на Ботев – 2-ри юни, лоялните гербери с умиление се възторгваха как циганската духова музика на Котел посреща с „Тих бял Дунав” българския премиер. Като хоремашки зюмбюл...   И трябва ли да се съмняваме, че след последните евроизбори, България ще изгуби поредната порция просветено и мислещо население. Поредният поток млади, способни и фертилни българи, покрусени и отвратени, ще се отлеят към нормалния живот през Терминал 2. Както вече се случва толкова пъти през последните 30 години.\r\nБлизо 2 милиона българи са напуснали пределите на родината ни, прогонени не толкова от икономическата, колкото от политическата и моралната катастрофа у нас. С разбити надежди и илюзии, потресени от съдебния, полицейски и административен произвол и от безнаказаната наглост на банките и монополистите, граничещи с бандитизъм. Погнусени от долнопробните, махленски пазарлъци в българската политика. Смазани от безочието и унизителното третиране на човека от страна на държавата. И от липсата на толерантност, но не към циганите, хомосексуалистите или мигрантите, а към инакомислещите.\r\nДа, мисълта, че държавата има право да стоварва цялата си законова и мафиотска мощ върху просветените, почтените и инакомислещите, е сред най-сериозните мотиви за емиграция от България през последните години. Не, не е лесно да се докаже, защото никому не е изгодно подобно изследване. Но това може да се усети - в свободното (засега) пространство на социалните медии, където сънародниците ни споделят и реагират. По правило това са хора, опитали се да градят живота и кариерата си в България. Да съзидават и да се борят за нея! Но премазани от челния сблъсък с непробиваемата държавна, политическа и съдебна стена. И отчаяни от битката с вторичния примитивизъм на гласуващите за все същите бандити…\r\nИ така, все нови и нови парчета от България ще пустеят, масовите заколения на добитък, поминък, бизнес, просвета и държавност ще продължават…\r\nКакво ще се случи с освободените територии? Най-вероятно те ще бъдат обсебени от роми, мигранти, наркотици, терористични структури (недай си боже!) и още, и още невъобразими сенчести демони. Защото природата и социума не търпят празни пространства.   Някои наричат това етническо изтласкване. В случая то се осъществява с любезното съдействие на българската държава…\r\nДокато родният електорат отъпяло се е втренчил в трите кръгчета.\r\nИ прави залагания кой ще дойде да ни избави. Автор:   ", "date": "2019.06.04", "title": "Вечният кошмар - от Прехода до последните избори"}
{"url": "https://www.actualno.com/society/jylt-kod-za-obilni-valeji-i-grymotevici-e-v-sila-za-15-oblasti-news_755380.html", "text": "    Жълт код за обилни валежи и гръмотевици е обявен за 15 области на страната на 4 юни. Това сочи справка на сайта на Националния институт по метеорология и хидрология (НИМХ).      Краткотрайни интензивни дъждове с гръмотевици, градушки и временно усилване на вятъра ще има в областите Видин, Монтана, Враца, Плевен, Габрово, Ловеч, София – град, София – област, Перник, Кюстендил, Благоевград, Пазарджик, Пловдив, Смолян и Кърджали. Количествата валежи ще бъдат до 20-25 л/кв. м, на отделни места в планинските части - и повече.    ", "date": "2019.06.04", "title": "Жълт код за обилни валежи и гръмотевици е в сила за 15 области"}
{"url": "https://www.actualno.com/sofia/startira-zapisvaneto-na-pyrvolacite-v-sofija-news_755396.html", "text": "    Започва записването на класираните за прием ученици в първи клас.      Първото класиране за прием на децата стана ясно още в понеделник вечер, припомня БГНЕС. Записването на първолаците ще става до 17:00 ч. в четвъртък (6 юни), а час по-късно – в 18:00 ч. на 6 юни ще бъдат обявени свободните места за второто класиране.   Новост тази година е, че в първа група за прием в първи клас освен децата, които живеят в прилежащия район на училището в продължение на три и повече години, вече ще попадат и тези, чиито братя и сестри до 12 г. учат в същото училище, независимо къде живеят.\r\nНяма значение през кой месец по-големите деца навършват 12 г., важно е това да става в годината на постъпване в първи клас на по-малките им братя и сестри.   ", "date": "2019.06.04", "title": "Стартира записването на първолаците в София "}
{"url": "https://www.actualno.com/business/obshtestveno-obsyjdane-na-cenata-na-toka-news_755395.html", "text": "    Новата цена на тока за бита ще обсъди днес, 4 юни, Комисията за енергийно и водно регулиране на обществено обсъждане, предаде БГНЕС. на регулатора е цената на тока за бита да се увеличи с 3.48%.      Докладът на комисията е приет, след като бяха разгледани постъпилите искания на трите електроразпределителни компании – ЧЕЗ, ЕВН, Енерго Про. Според предложението токът за клиентите на ЧЕЗ ще поскъпне с 3,46%, за ЕВН – 3,59%, Енерго Про – 3,38%. Планираното увеличение съвпада с мнението на председателя на КЕВР Иван Иванов, според когото поскъпването няма да е по-голямо от инфлацията – около 3%.    на електроразпределителните дружества, ЕВН поиска промяна на дневната тарифа с 4% от сегашните 0,17997 лв./кВтч. (без ДДС) на 0,18719 лв./кВтч. (без ДДС), ЧЕЗ настояха нощната тарифа да скочи с 67%, като от 5 стотинки да достигне 9 стотинки, а дневната да се увеличи с 3,5%, като остава в рамките на 13 стотинки. ЧЕЗ за втори път иска по-сериозно увеличение на нощната тарифа, тъй като \"нощният ток\" върви на цена под себестойност и всъщност се продава на загуба. \"Енерго Про\" поиска увеличение с 2,19%, като дневната да се увеличи с 1,7%, а нощната с 4,15%. И трите ЕРП-та искаха да се увеличи и таксата за пренос до домакинствата.\r\nПреди дни стана ясно, че КЕВР предлага също средно увеличение с 4,5% на парното и топлата вода за цялата страна. Най-голямо увеличение на цените се очаква в Разград - 17,53%, Габрово - 12,53%, в София увеличението ще бъде 4,3%. Намаление на цената се планира единствено за сливенската топлофикация. Окончателно решение ще се вземе в края на юни отново след обществено обсъждане.   ", "date": "2019.06.04", "title": "Обществено обсъждане на цената на тока"}
{"url": "https://www.actualno.com/europe/shvedski-syd-otkaza-zadochen-arest-za-asandj-news_755438.html", "text": "    Съдът в шведския град Упсала отхвърли искането на прокуратурата за задочен арест на основателя на Уикилийкс Джулиан Асандж, предаде Дойче веле.      В Швеция той е заподозрян за изнасилване. Предварителното разследване, което започна през 2010 г., беше прекратено през 2017 г. - тогава Асандж пребиваваше в посолството на Еквадор в Лондон.   През месец май тази година и поиска да бъде издадена европейска заповед за арест на основателя на Уикилийкс.\r\nСъдът мотивира отказа си с аргумента, че той е само \"заподозрян\". По-рано адвокатът му определи като несъразмерна мярка евентуален арест на Асандж с цел да бъде разпитан.  Той беше на 11 април, след като Еквадор го лиши от предоставеното убежище в посолството си в Лондон заради нарушаване на международни конвенции от негова страна.\r\nОснованието беше заповед за арест от юни 2012 г., издадена заради неявяването на Асандж на съдебно заседание. На 1 май съдът в Лондон го осъди на 50 седмици затвор.   Междувременно американското правосъдно министерство му повдигна обвинение в сговор с Челси Манинг с цел атака срещу правителствен компютър, съдържащ секретна информация.    Става дума за това, че Асандж е помогнал на бившия аналитик от американското разузнаване Брадли/Челси Манинг да разбие паролата на компютрите на Пентагона и да похити секретна информация, която впоследствие е публикувана в \"Уикилийкс\".\r\nСъщевременно над 70 британски депутати подписаха петиция основателят на \"Уикилийкс\" да бъде екстрадиран в Швеция, където може да бъде възобновено делото срещу него по обвинение в изнасилване.\r\nЕквадорският министър на външните работи посочи като основна причина за лишаването на Асандж от убежище многократната му намеса в политиката на други държави, която застрашава отношенията на Еквадор с тези страни.    ", "date": "2019.06.04", "title": "Шведски съд отказа задочен арест за Асандж"}
{"url": "https://www.actualno.com/literature/otkys-ot-ostrovyt-aleksandyr-sekulov-news_754988.html", "text": "    Откъс от „Островът”      Ние сме птици в светлината на Егея.  Реем се над блестящата вода, докато крила и ветрове ни отведат над малкото гръцко островче Афитос – триъгълна кърпичка от варовиков камък, забравена от богове и разсеяни картографи.\r\nИзточната му страна е пуста, висока, с врязани в скалите невидими заливи, крили с векове пирати, бягащи от бреговете на Кападокия и Родос.\r\nНа север, към Гърция, гледат белите къщи, струпани около стара венецианска крепост с два бронзови лъва, високият хълм и ласкавият Залив на рибарите.    На югозапад бреговете се снишават и покриват с борове, маслинови и портокалови горички, галени от топлите ветрове, идващи от Либийската пустиня...   Е, това е островчето. В картите е само безименна точица. Можем да го обиколим за половин час, носени от ветровете, духащи от трите му страни.\r\nИзточният кападокийски вятър е сух, остър, с мирис на пръст, внезапен.\r\nСеверният от континента винаги води пред себе си стадо дъждовни облаци. Иде бавно и се вижда отдалеч. Появи ли се сива черта на хоризонта, кепенците на къщите се затварят с трясък, рибарите хукват да проверяват привързаните лодки; дори глинените птици над портите настръхват в изсивялата светлина.   От пустото море идва югозападният вятър. Горещ, постоянен, той носи червеникави прашинки от Либийската пустиня, трае повече от седмица и полепва по лицето като пареща сянка. Случвало се е да духа толкова дълго и силно, че обичайното течение около острова променя посоката си. „Накрая дори октоподите искат да летят“, завършва разказа за необичайното явление Таки Върлината, единственият професионален рибар на острова и пазач на фара.   През тъмните и влажни зимни месеци на острова има не повече от дузина жители; другите се изнасят към континента с последните фериботи в средата на ноември. Останалите живеят с добре подготвени запаси. При спешна необходимост от храна или лекар викат граничния катер.\r\nНо зимата сега е само спомен.\r\nПрозрачен юни е. От фурничката на кирия Мадалена се издига тънък мирис на добре препечени хлябове, бюреци и сладкиши с брашно от фурми.\r\nНяколко тежки удара на сатъра оповестяват, че албанецът Мирто разфасова вкусна телешка плешка.\r\nСкоро макарата с бяло-синьото знаме ще заскърца и то ще се развее над старата венецианска крепост.   Малцината летовници, останали верни на щастливо открития остров, излизат на терасите си, поглъщат с лакоми очи светлината и кожите им стават прозрачни с издигането на слънцето.\r\nВсички са тук в красивото повторение на живота. Дори да сме забравили някого, то той няма да закъснее да се появи; без обида ще ни кимне, а в очите му ще се чете насмешливо щастливото: „Не може без мен, нали?“.\r\nНе може, разбира се.\r\nВдигаме се във въздуха. Островът под нас се смалява като ирис на птица. Мъдри и силни, уверени, каквито сме или поне мечтаем да бъдем, ние вече знаем, че в лятото няма време, а само светлина. Светлината е невидимият пясък в часовника на лятото. Вероятно затова най-голямата измислена мерна единица за пътуване в тъмния и пуст Космос е светлинната година. И всяко лято, което пускаме в себе си със слънцето, ветровете и мириса на горещи треви, ни подарява светлинна година живот.\r\nНие сме птици и летим. ", "date": "2019.06.04", "title": "Откъс от \"Островът\", Александър Секулов"}
{"url": "https://www.actualno.com/society/prognoza-za-vremeto-4-uni-vtornik-news_755342.html", "text": "    Днес облачността ще е значителна и с временни прекъсвания ще продължи да вали дъжд. Главно в Западна и Централна България краткотрайните валежи, на места отново ще са интензивни, придружени с гръмотевици, градушки и временно усилване на вятъра. Привечер валежите ще отслабват и на много места ще спрат. Над източните райони облачността временно ще се разкъсва и намалява. Ще има и валежи, но на по-малко места и по-слаби. В западната половина от страната ще е почти тихо, в източната ще духа до умерен югоизточен вятър. Максималните температури ще са между 20° и 25°. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ).          По Черноморието облачността ще е разкъсана, на места ще има превалявания от дъжд и гръмотевици. Ще духа слаб до умерен вятър от изток-югоизток. Максимални температури на въздуха: 21-24°. Температурата на морската вода е 21-23°, на север от нос Калиакра е около 17°. Вълнението на морето ще е 1-2 бала.\r\nНад планините ще се развива купеста и купесто-дъждовна облачност и на много места ще има краткотрайни валежи от дъжд с гръмотевични бури. Ще духа до умерен вятър: в масивите от Западна България – от запад-северозапад, а в Източна - от юг-югоизток. Максималната температура на височина 1200 метра около 16°, на 2000 метра – около 9°.  Атмосферното налягане е близко до средното за юни и ще остане без съществена промяна.\r\nВ сряда и четвъртък въздушната маса над страната ще остане неустойчива. В следобедните часове и до полунощ ще се развива купеста и купесто-дъждовна облачност и на много места, главно в Западна и Централна България, ще има валежи и гръмотевични бури. Остава повишена вероятността за локални интензивни явления и градушки, но в сравнение с предишните дни, те ще са на по-малко места. Преди обяд и в източните райони ще е почти без валежи. Там ще има и повече слънчеви часове, ще духа слаб вятър с южна компонента, температурите ще са по-високи. Максималните в четвъртък ще са предимно между 22° и 27°. В петък вятърът ще се обърне от северозапад, ще остане слаб. Валежите в западната половина от страната ще намалеят, но се повишава вероятността за превалявания, придружени с гръмотевици на изток; на отделни места в планините в следобедните часове също ще превали краткотраен дъжд. Преди обяд ще бъде слънчево. Ще се затопли и максималните температури ще са между 24° и 29°.    ", "date": "2019.06.04", "title": "Прогноза за времето - 4 юни (вторник)"}
{"url": "https://www.actualno.com/politics/maja-manolova-povishenijata-na-parnoto-toka-i-vodata-sa-neobosnovani-i-nechestni-news_755432.html", "text": "    \"Повишенията на парното, тока и водата са необосновани и нечестни за българските граждани. Освен това искам да припомня, че последните увеличения бяха през октомври миналата година. А цената на природния газ на международните пазари не се е увеличавала, така че няма причина да се вдигат цените и у нас.\" Това каза в интервю за  БНТ омбудсманът .      По думите ѝ \"няма солидно обяснение за увеличението на цената на топлото, например. Продължава да намалява количеството произведена топлинна енергия, а цената в същото време се повишава. От предложението на КЕВР се вижда, че ремонтните дейности в размер на 9 милиона лева намаляват на около 5 милиона, защото планът за ремонтите дейности от миналата година не е изпълнен. На практика нито един от показателите на дружеството не се подобрява, а цената на услугата се вдига\"', добави .   \"В България от години цената на тока не се определя пазарно, а държавно-регулирано. Основният регулатор на инфлация е КЕВР, а държавата нехае за стабилността на българските граждани\", посочи омбудсманът.\r\nПо отношение на идеята за безплатни детски градини Мая Манолова обяви, че се чувства доволна, че парламентарните групи повдигат тази тема.  \"Децата трябва да бъдат максимално обхванати, това е най-смислената инвестиция, както и  мярка срещу демографската криза. Това е най-смисленото, което може да направи държавата за младите семейства. Никой друг разход няма смисъл, колкото инвестицията в човешкия капитал. Нека да има достатъчно инвестиции в нови детски ясли и градини\", уточни тя.\r\nОмбудсманът допълни, че одобрява намерението на депутатите да преосмислят своето виждане върху диференцираната ставка върху книгите.    ", "date": "2019.06.04", "title": "Мая Манолова: Повишенията на парното, тока и водата са необосновани и нечестни "}
{"url": "https://www.actualno.com/asia/erdogan-njamame-nikakvo-namerenie-da-se-otkazvame-ot-s-400-news_755442.html", "text": "    Президентът на Турция Реджеп Таийп Ердоган отново увери, че Анкара от придобиването на руски зенитно-ракетни , предава ТАСС.      \"Имаме договор, който и ние сме решени да го изпълним. Нямаме никакво намерение да се отказваме (от покупката на С-400)\", заяви турският лидер пред Haberturk.   Ердоган за пореден път изрази готовност страната му да купи и , но условията на САЩ трябва да са поне толкова добри, колкото тези на . \"Ако има , може да направим крачка към (купуването на) \"Пейтриът\". Засега не сме получили такава оферта\", каза турският президент, цитиран от Haberturk.\r\nСАЩ предприемат активни опити . По-рано Вашингтон вече предупреди Анкара, че в случай, че придобие С-400, САЩ могат да откажат да доставят на Турция и дори да в програмата за производството им, като работи върху в тази насока.  Според американците и е заплаха за американските изтребители F-35.\r\nДвете държави преговаряха по темата, включително и на най-високо ниво, но така и . Турция и Ердоган твърдо държат на покупката на ракетните системи, като дори ги определиха като . Очаква се Анкара да получи комплексите С-400 още . ", "date": "2019.06.04", "title": "Ердоган: Нямаме никакво намерение да се отказваме от С-400"}
{"url": "https://www.actualno.com/society/sasht-ni-predlaga-8-f-16-za-16-mlrd-dolara-ochakvame-cenata-da-padne-do-12-mlrd-dolara-news_755400.html", "text": "    Американският Конгрес е одобрил продажба на 8 изтребителя F-16 Block 70 на България за общо 1,6 млрд. долара. Цената обаче може да падне до 1,2 млрд. долара, гласи официално съобщение на сайта на Министерството на отбраната.      Според него, одобрението е станало факт късно снощи, като е публикувано на сайта на Агенцията за сътрудничество в областта на отбраната и сигурността на САЩ.   Съгласно информацията, пакетът на изтребителите включва пълен комплект въоръжение \"въздух-въздух\" и \"въздух-повърхност\", всички  допълнителни системи на самолета, както и бъдещите модернизации и  нововъведени оръжейни системи.\r\nЦената от 1,6 млрд. долара е максималната финансова рамка на проекта за придобиване на нов тип многоцелеви изтребител от България. Тече двуседмичен срок, в който американското правителство ще предостави на българската страна проект на договор (LOA), в който очакваната цена за придобиване на осемте самолета с пакет от необходимите бойни способности ще бъде в рамките на 1,2 млрд. долара. След изтичане на двуседмичния срок и получаване на проекта на договор преговорният процес ще продължи, казва Министерството на отбраната.  Първоначално българският парламент даде разрешение цената на 8 нови многоцелеви изтребителя да не надхвърля 1,8 млрд. лева. По-късно допълнително решение международният договор за придобиване на нов тип боен самолет да се отклони от посочената цена.\r\nНовината за сделката беше официално съобщена от двете най-големи руски информационни агенции - РИА Новости и ТАСС. Интересен факт е, че двете агенции сочат различна цена. ТАСС съобщава за 1,673 млрд. долара, докато РИА посочва цена от 1,7 млрд. долара. България иска да закупи осем самолета модел F-16 C/D Block 70/72, десет двигателя за тях, десет комуникационни системи, както и друго оборудване и боеприпаси, уточнява РИА. Разрешението за изпълнение на тези договорености, което в съответствие с американското законодателство издава Държавния департамент на САЩ, вече е получено.    ", "date": "2019.06.04", "title": "САЩ ни предлага 8 F-16 за 1,6 млрд. долара, очакваме цената да падне до 1,2 млрд. долара"}
{"url": "https://www.actualno.com/sofia/kyde-njama-da-ima-voda-v-sofija-news_755337.html", "text": "    На 04 юни 2019 г. (вторник), във връзка с подмяна на сградно водопроводно отклонение на ул. „Пирински проход“ жк. „Красно село“ , се налага спиране на водоподаването от 10:00 до 17:00 часа на клиентите на „Софийска вода”, живеещи в района на:      ул. „Пирински проход“ от ул. „Дойран“ до ул. „Хубча“\r\nул. „Хубча“ от ул. „Пирински проход“ до бул. „Гоце Делчев“   бул. „Гоце Делчев“ от ул. „Дойран“ до ул. „Княгиня Клементина“  ул. „Княгиня Клементина“ от бул.    „Гоце Делчев“ до ул. „Дебър“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пирински проход“ ъгъла с ул. „Хубча“.\r\nВъв връзка с реконструкция на уличен водопровод на ул. „Георги Никифоров“ с. Чепинци , се налага спиране на водоподаването от 09:00 до 19:00 часа на клиентите на „Софийска вода”, живеещи в района на:    ул. „Хоризонт“, ул. „Отечество“, ул. „Стара планина“, ул. „Орфей“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Реката“ ъгъла с ул. „Георги Никифоров“.\r\nВъв връзка с прекъсване на сградно водопроводно отклонение на ул. „Дядо Йоцо“ вилна зона „Симеоново - Драгалевци“ , се налага спиране на водоподаването от 10:00 до 15:00 часа на клиентите на „Софийска вода”, живеещи в района на:\r\nул. „Златен век“ от ул. „Васил Попович“ до ул. „Симеоновска“\r\nул. „Дядо Йоцо“ №2, 2А   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Симеоновска“ ъгъла с ул. „Златен век“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.`\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\r\n“Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.\r\nПрочети още на: https://www.dnes.bg/sofia/2019/06/03/v-chasti-ot-sofiia-spirat-vodata-na-4-iuni-vtornik.412254 ", "date": "2019.06.04", "title": "Къде няма да има вода в София?"}
{"url": "https://www.actualno.com/celebrate/mitropolit-ilarion-makariopolski-news_755335.html", "text": "    Иларион Макариополски (Стоян Стоянов Михайловски) e висш български духовник, митрополит (от 1872 г.), един от водачите на църковно-националната борба. Роден е през септември 1812 г. в гр. Елена. Първоначално учи в родния си град, а след това - в гръцкото училище в с. Арбанаси. През 1831 г. отива в Хилендарския манастир на Света Гора и на следващата година приема монашество. Продължава образованието си в гръцките училища в Карея (столицата на Света Гора) и на о. Андрос, Гърция, след което завършва гръцка гимназия в Атина.      За да продължи образованието си, заминава през 1841 г. в Цариград. Там се запознава с Неофит Бозвели и става негов близък сподвижник и помощник в борбата за извоюване на църковно-национална независимост. В прошения до Високата порта излага българските искания за самостоятелна българска църква. Заради това по искане на Цариградската патриаршия е заточен (1845-1850 г.) в Света Гора. Освободен е чрез застъпничеството на руския учен Андрей Муравьов.   След завръщането си в Цариград разгръща още по-активна дейност в църковно-националното движение. Избран е за духовен глава на цариградските българи. За известно време предприема обиколка из българските земи, участва и в борбата на Търновската епархия против тамошния гръцки владика.\r\nВ началото на 1858 г. се връща в Цариград. През същата година е ръкоположен за епископ и става предстоятел на Българската църква в столицата на Османската империя. Това му дава право да представя своите сънародници в Цариград както пред Цариградската патриаршия, така и пред Високата порта.  На тържествената великденска литургия на 3 април 1860 г. еп. Иларион не споменава цариградския патриарх и с тази си дръзка постъпка дава открит израз на желанието на българския народ да скъса с гръцката църковна зависимост и върховенството на Цариград. Отново е заточен, този път в Мала Азия (1861-1864 г.). Преди заминаването си отправя (заедно с Авксентий Велешки) завет до българския народ да се бори до окончателното извоюване на църковната си независимост.\r\nПоследните години от живота му са не по-малко наситени. След учредяването на Българската екзархия (1870 г.) е избран във Временния екзархийски съвет и е член на първия ни Св. Синод. През 1872 г. е избран за търновски митрополит. През 1874 г. полага основите и на първото богословско училище (Петропавловската духовна семинария) в манастира \"Св. Петър и Павел\" край Лясковец.   Умира 4 юни 1875 година в Цариград. Там, в двора на Желязната църква \"Св. Стефан\", е погребан редом с Авксентий Велешки, Паисий Пловдивски, Екзарх Йосиф и други.    Племенник на владика Иларион е философът-поет Стоян Михайловски.\r\nPravoslavieto.com ", "date": "2019.06.04", "title": "Митрополит Иларион Макариополски"}
{"url": "https://www.actualno.com/analysis/kompaniite-ochakvat-shteti-za-1-trln-dolara-zaradi-klimatichnite-promeni-news_755494.html", "text": "    Повече от 200 от най-големите компании в световен мащаб прогнозират, че изменението на климата може да им струва общо 1 трилион долара, като голяма част от щетите се очакват през следващите 5 години, според доклад на организацията CDP, цитиран от БГНЕС.      Компаниите очакват общо 970 млрд. долара допълнителни разходи поради фактори като горещи температури, хаотично време и ценообразуване на емисиите на парникови газове. Около половината от тези разходи се считат за \"почти сигурни\".   Въпреки това, констатациите на благотворителната организация CDP предполагат, че много компании все още подценяват опасностите, тъй като учените предупреждават, че земната климатична система е застрашена от катастрофални повратни точки без бързо намаляване на въглеродните емисии.\r\n\"Повечето компании все още трябва да извървят дълъг път по отношение на правилната оценка на климатичния риск\", казва Николет Бартлет, директор на CDP по въпросите на изменението на климата, който е автор на доклада.  Създадена в началото на 2000-та година, CDP – официално известна като Carbon Disclosure Project - е уважаван глас в разрастващата се коалиция от групи за натиск, мениджъри на фондове, централни банкери и политици, които смятат, че глобалното затопляне представлява системен риск за финансовата система.\r\nКато настоява главните изпълнителни директори да разгледат рисковете за своите операции, защитниците на по-голямата гласност на проблема се надяват да стимулират достатъчно инвестиции в по-чисти индустрии, за да намалят въглеродните емисии навреме с цел да се отговори на глобалните климатични цели.   В своето последно проучване CDP анализира данни на 215 от най-големите компании, вариращи от Apple и Microsoft до Unilever, UBS, Nestle, China Mobile, Infosys, Sony и BHP, информира Euronews.    Компаниите в проучването на CDP, които имат комбинирана пазарна капитализация от около 17 трлн. долара, виждат потенциални възможности на стойност 2.1 трлн. долара, обхващащи по-бързо от очакваното търсене на електрически превозни средства за инвестиции във възобновяеми източници. ", "date": "2019.06.04", "title": "Компаниите очакват щети за 1 трлн. долара заради климатичните промени"}
{"url": "https://www.actualno.com/cars/kitaj-se-nasochva-kym-nov-vid-gorivo-news_755411.html", "text": "    След като направиха бум на инвестициите в електромобили, китайските власти са решили да окажат сериозна подкрепа и на водородни автомобили. Те са на мнение, че това е сериозна перспектива, особено когато става дума за междуградски превози или за работа при по-ниски температури, съобщава вестник China Daily Mail. Според информацията, до подобно решение се е стигнало след визитата на китайския премиер Ли Кецян в Япония. Той е посетил завода на Toyota, където е имал възможността да се запознае с водородния модел Mirai. Този екологичен модел е направил сериозно впечатление на премиера, тъй като се зарежда само за 3-4 минути, като може да измине около 650 км. Японските домакини дори организираха тест-драйв, при който Ли Кецян имаше възможност не само да се повози на Mirai, но и сам да управлява колата. След завръщането си в Китай премиерът е наредил да бъде сформиран екип, който да започне разработката на водородни автомобили. Този тип превозни средства имат сериозно предимство пред електрически машини. Основното е, че батериите на колите на ток се зареждан доста по-дълго, като в същото време пробегът им е по-малък. Освен това, акумулаторите трудно се унищожават, след като се изхабят напълно, тъй като съдържащите се в тях метали замърсяват атмосферата. Затова в Китай смятат сериозно да започнат да развиват и водородните автомобили. Плановете предвиждат през 2020 г. в страната да бъдат произведени 5000 превозни средства с такива двигатели. През 2025 г. техният брой трябва да достигне 50 000, а през 2030 г. - един милион. Едновременно с това ще се прави и инфраструктура - предприятия за добив на водород и специални зарядни станции. Целта е световно лидерство на Китай при водородни коли и пълен отказ от нефта.       ", "date": "2019.06.04", "title": "Китай  се насочва към нов вид гориво"}
{"url": "https://www.actualno.com/pleven/v-belene-razdadoha-400-chuvalcheta-s-kompost-ot-biorazgradimi-otpadyci-news_755487.html", "text": "    Близо 400 чувалчета с компост от зелени и са раздадени безплатно на жители на община Белене, които са си платили такса „Битови отпадъци“ до 30 април. Раздаването на компоста е по Кампания 2019 „Събирай разделно, живей на чисто“, съобщи във фейсбук кметът на Белене Милен Дулев.      От разделно събраните зелени и биоразградими отпадъци, предадени през миналата година в Регионалната система за управление на отпадъците,  Община Белене е получила през тази година общо 5 400 килограма компост. Кампанията продължава. От началото на април в Белене са разположени кафяви контейнери за надробени растителни отпадъци от градини и паркове, шума, трева, сено, слама, листа, цветя, отпадъци от плодове и зеленчуци, костилки и черупки и др.   ", "date": "2019.06.04", "title": "В Белене раздадоха 400 чувалчета с компост от биоразградими отпадъци"}
{"url": "https://www.actualno.com/burgas/proverjavat-plajove-po-chernomorieto-za-svoboden-dostyp-news_755433.html", "text": "    Представители на Министерството на туризма извършват . Те следят за нередности по всички ивици - от дадените на концесия до неохраняемите. До всички места за плажуване, посетителите трябва да имат своден достъп. За това ще следят специалистите по настояване на министърът на туризма Николина Ангелкова.      В повереното и министерство обаче са приети сигнали за плаж, който е ограден с метална ограда и това не дава възможност на гражданите да го използват.\r\nПроверката е установила, че една част от имота е частен. Въпреки това, според закона, достъп до ивицата трябва да има.\r\nЗа случая Министерството на туризма е уведомило община Аксаково, което да проследи случая и да направи нужните проверки.     Според заместник кмета на община Аксаково Красимира Дянкова, до една седмица ще има информация и становище за съответния плаж.\r\nПроверките на мобилните екипи на министерството продължават.     ", "date": "2019.06.04", "title": "Проверяват плажове по Черноморието за свободен достъп"}
{"url": "https://www.actualno.com/crime/roditelite-na-naj-postradaloto-dete-v-mvr-demonstracijata-v-silistra-iskat-syd-a-marinov-kazva-za-demonstracijata-dobra-ideja-news_755410.html", "text": "    Шестгодишната Екатерина, която пострада най-много при за залавяне на престъпници в Силистра, е с 8% изгаряния по шията и лицето.      Пред Нова телевизия майката изрази притеснение през плач, че момиченцето може да остане с белези по лицето. Моля се това да не се случи, добави тя и посочи, че ще трябва да се правят пластични операции, като не е сигурна каква ще е стойността.   Същевременно МВР министърът Младен Маринов определи демонстрацията като \"добра идея\", но той бил забранил да се ползват \"такива пиротехнически средства\" в бъдеще, когато има пак такива демонстрации. Маринов поднесе извинения. Родителите обаче искат наказания, а майката поиска имената на виновните. Те са готови да отидат на съд.\r\nПрипомняме, че демонстрацията беше обявена като \"подарък\" за деца от детски градини в Силистра. При нея три деца пострадаха след използване на светлинно-шокова граната.   ", "date": "2019.06.04", "title": "Родителите на най-пострадалото дете в МВР демонстрацията в Силистра искат съд, а Маринов казва за демонстрацията \"добра идея\""}
{"url": "https://www.actualno.com/vidin/bezplatni-avtobusi-vidin-kalafat-za-6-tata-godishnina-na-dunav-most-2-news_755497.html", "text": "    Автобуси ще пътуват безплатно между Видин и Калафат на 8 юни. Инициативата е по повод 6 години от . Изпълнителният директор на дружеството за управление на моста Любомир Низамов разказва за програмата, с която ще бъде  отбелязана годишнината:      \"Ще осигурим автобуси за всички граждани, които желаят да се разходят от Видин в Калафат и от Калафат във Видин. Имаме три разписания - 08:30 часа ще тръгне от Видин, 09:30 - от Калафат, 10:30 - от Видин, а последните от Калафат са в 15:30 часа\".\r\nНизамов коментира пред радио Видин, че пътуването  е предизвикало голям интерес сред местните хора и поради това се прави повторно. \"На хората им е приятно да се разходят, някои нямат възможност да разгледат Калафат или обратно - от Калафат за Видин, така че това е една възможност да се разходят в отсрещния град\".\r\nПрограмата за 6-тата годишнина на Дунав мост 2 предвижда на 14 и 15 юни баскетболен турнир и бънджи скокове .  Трафикът по Дунав мост 2 продължава да нараства, но с по-малки темпове в сравнение с предходните години. Най-голямо е движението в летните месеци, в сезона на отпуските - август и септември. Между 2 400 и 2 800 автомобила преминават на ден в двете посоки .  Новото мобилно приложение на Дунав мост Видин-Калафат вече се ползва от много шофьори, които с него могат да се информират за дължината на опашката и времето за изчакване. Информацията се актуализира на всеки 2 часа, уточнява Назимов. ", "date": "2019.06.04", "title": "Безплатни автобуси Видин - Калафат за 6-тата годишнина на Дунав мост 2"}
{"url": "https://www.actualno.com/politics/karakachanov-za-f-16-smjatam-che-mojem-da-postignem-cena-okolo-2-mlrd-lv-news_755557.html", "text": "    Смятам, че може да се отклоним в рамките на разумното и изгодното за България – около 2 млрд. лв. Това каза военният министър Красимир Каракачанов , че американският Конгрес е одобрил финансовата рамка за придобиване на 8 многоцелеви изтребителя F-16 Блок 70 от България – 1,6 млрд. долара, предаде bTV.      Стойността на одобрената сделка е 2,9 млрд. лв. по днешния курс на долара. Пакетът включва стойността на осемте самолета с пълен комплект въоръжение. Каракачанов уточни още, че тази цена е таван и ще се преговаря за намаляването ѝ.   Тече двуседмичен срок, в който американското правителство ще предостави на българската страна проект на договор (LOA), в който очакваната цена за придобиване на осемте самолета с пакет от необходимите бойни способности ще бъде в рамките на 1,2 млрд. долара. Първоначално българският парламент даде разрешение цената на 8 нови многоцелеви изтребителя да не надхвърля 1,8 млрд. лв. По-късно депутатите приеха допълнително решение международният договор за придобиване на нов тип боен самолет да се отклони от посочената цена.\r\nСхемата за плащане според България трябва да е разсрочена, а САЩ иска еднократно плащане. След изтичане на двуседмичния срок и получаване на проекта на договор преговорният процес ще продължи.  \"Преговорите за сключване на договор между правителствата на България и САЩ продължават и сме уверени, че F-16 Блок 70 е най-добрата комбинация от оперативни способности, най-ниски разходи за експлоатационния цикъл и цялостни разходи за програмата, която ще отговори на изискванията на българските военновъздушни сили в бъдеще\".\r\nТакъв коментар направиха от Lockheed Martin по повод България да получи възможност за закупуване на цялостен пакет за 8 многоцелеви изтребителя F-16   В съобщението си до медиите от компанията уточняват, че оценките за разходите, включени в нотификацията на Конгреса, дават максималната обща цена. По думите им така се предоставя възможност за допълнително разширяване на програмата, без да се изисква повторно одобрение от американския Конгрес.     ", "date": "2019.06.04", "title": "Каракачанов за F-16: Смятам, че можем да постигнем цена около 2 млрд. лв."}
{"url": "https://www.actualno.com/business/manolova-vdiganeto-na-parnoto-njama-da-reshi-problemite-na-toplofikaciite-news_755555.html", "text": "    Увеличението на цената на парното, няма да подобри финансовото положение на топлофикациите. Това каза пред журналисти омбудсманът на България Мая Манолова, която участва в заседание на енергийния регулатор, на което бяха обсъдени , предаде Агенция \"Фокус\".      \"Заявиха се искания за повишение за работните заплати в топлофикациите. По принцип като омбудсман подкрепям повишаването на работните заплати, но те би следвало да бъдат обвързани с конкретни икономически резултати\", каза Манолова.   \"При положение, че финансовото състояние става все по-тревожно, на практика потъват топлофикациите. Като добавим към тревожните констатации и натрупваните загуби - за Столична топлофикация те са в рамките на близо 600 млн. лв. с натрупване от последните 5 години. В същото време единствените мерки за този крах на топлофикациите е повишаване на цената на парното, която за 3 години от юли 2016 г. се е увеличила с повече от 50%\", посочи тя.\r\n\"Тоест тенденцията, когато да се повишава цената на природния газ, да се повишава парното – се запазва. Но когато цената на природния газ пада, парното не просто остава същото, то продължава да се повишава. Това исторически е най-високата цена\", обясни омбудсманът.  По думите ѝ повишаването на цената на парното няма да подобри финансовото положение на топлофикациите, защото хората не могат да плащат тези цени. \"Те не могат да ги плащат, защото са много високи, и не ги плащат, защото са нечестни. Нямат доверие на начина, по който се определят сметките, включително и по начина, по който се вдигат цените\", каза още Манолова. ", "date": "2019.06.04", "title": "Манолова: Вдигането на парното няма да реши проблемите на топлофикациите"}
{"url": "https://www.actualno.com/ruse/folklornijat-sybor-zlatnata-gydulka-chestva-slavna-godishnina-news_755502.html", "text": "    За петдесети юбилеен път Община Русе организира на 9 юни, от 9 ч. в Парка на младежта провеждането на емблематичния за крайдунавския град фолклорен събор „Златната гъдулка“.      Съгласно регламента, съборът ще е в два раздела : обработен фолклор (танцови състави, хорове, вокални групи за обработен фолклор, оркестри) и изворен фолклор (обичаи, певчески групи, групи за игри на песен  -  със или без съпровод, инструментални групи, играчи, певци, свирачи, разказвачи), като на сцената тази година ще се представят 36 организации от 7 области: Габрово, Силистра, Варна, Добрич, Плевен, Благоевград и Русе. Очаква се броят на участниците надхвърля 550.\r\nКонцерт в 12 часа, извън конкурсната програма (в почивката за участниците), ще изнесе Фолклорен танцов театър „Найден Киров“ с хореограф Богдан Донев.\r\nС отговорната задача да оценява изпълненията, ще се заеме експертно жури в състав: проф. д-р Николай Ненов – директор на Регионален исторически музей - Русе, проф. дфн Албена Георгиева-Ангелова – етнолог и доц. д-р Веселка Тончева – етномузиколог.  Освен Голямата награда  - Приз  “Златната гъдулка” за отличилите се участници са предвидени индивидуални и колективни парични награди и грамоти.\r\nФолклорната надпревара ще бъде съпътствана от колоритна Алея на занаятите, организирана от Дунавската задруга на народните художествени занаяти в Русе.\r\nВодещ на програмата ще бъде актрисата от ДТ „Сава Огнянов“ Ралица Константинова.     ", "date": "2019.06.04", "title": "Фолклорният събор „Златната гъдулка“ чества славна годишнина "}
{"url": "https://www.actualno.com/europe/pyrvijat-den-ot-vizitata-na-trymp-vyv-velikobritanija-mejdu-laskatelstva-i-gafove-news_755388.html", "text": "    Кралица Елизабет II посрещна първата двойка на САЩ - Доналд Тръмп и Мелания Тръмп в Бъкингамския дворец в първия ден от посещението им във Великобритания. Кралските церемонии включваха разглеждане на царската колекция подаръци, обиколка на Уестминстърското абатство и официален банкет, обобщава БГНЕС.      \"Споделената връзка между САЩ и Обединеното кралство ще продължи да обединява двете страни в продължение на много години. Като гледаме към бъдещето, аз съм уверена, че нашите общи ценности и общи интереси ще продължат да ни обединяват. Тази вечер празнуваме съюз, който помогна за гарантиране на  безопасността и просперитета на нашите народи в продължение на  десетилетия, и който вярвам, че ще издържи още много години\", каза кралица Елизабет II.   Американският президент благодари на кралицата за гостоприемството и за почти седемте десетилетия на \"ценно приятелство\" със САЩ. \"Ние утвърждаваме общите ценности, които ще ни обединят дълго в бъдещето: свобода, суверенитет, самоопределение, върховенство на закона и позоваване на правата, дадени ни от всемогъщия Бог\", каза Тръмп.\r\nЛидерът на лейбъристите Джереми Корбин обаче бойкотира официалната   държавна вечеря, но вероятно ще присъства и да говори на днешната  демонстрация в  Лондон против Тръмп.   Подаръци Разбира се, Тръмп отново блесна, като не успя да разпознае своя подарък за Елизабет II, който ѝ е подарил през миналата година, съобщи РИА Новости.\r\nПо време на посещението си в Бъкингамския дворец, кралицата на Великобритания, минавайки покрай статуетка на чистокръвен кон, дарена от Тръмп по време на последното му посещение, попитала дали я разпознава. Тръмп обаче отговорил с \"не\". Тогава директорът на кралската колекция Тим Нокс припомнил, че Тръмп е подарил статуетката по време на чаено парти в замъка Уиндзор през юли миналата година. Нокс се опита да изглади ситуацията, отбелязвайки, че \"конете са много подобни един на друг\" и подчерта, че първата дама на Съединените щати Мелания Тръмп е разпознала подаръка, което според него е \"приятно обстоятелство\".       Преди банкета Тръмп написа в Twitter, че \"частта от пътуването в Лондон\" се развива \"много добре\". Той добави, че \"цялото кралско семейство\" е било \"фантастично\". \r\nСъщевременно британският премиер Тереза Мей подари на Тръмп подарък, който подчертава трансатлантическите специални отношения и международният ред, който американският президент често осмива, информира Асошейтед прес.\r\nМей и нейният съпруг Филип подариха на Тръмп поставен в рамка проект на Атлантическата харта - декларацията, подписана от британския премиер Уинстън Чърчил и президента на САЩ Франклин Делано Рузвелт през август 1941 година, определяща общите цели за света, включително по-свободна търговия, разоръжаване и правото на самоопределение на всички хора. Декларацията помага да се положат основите на ООН и Световната търговска организация.\r\nПодаръкът е копие на личния екземпляр на Чърчил на документа, с неговите ръкописни бележки и корекции, направени с червен молив.\r\nПървата дама Мелания Тръмп получи и чаена чаша, създадена от британската дизайнерка Ема Бриджуотър.    ", "date": "2019.06.04", "title": "Първият ден от визитата на Тръмп във Великобритания - между ласкателства и гафове"}
{"url": "https://www.actualno.com/business/obb-ostava-s-naj-visok-krediten-rejting-sred-bankite-v-bylgarija-news_755559.html", "text": "    Международната рейтингова агенция Fitch Ratings потвърди дългосрочния рейтинг (Long-Term Issuer Default Ratings) на Обединена българска банка (ОББ) на \"А-\" със стабилна перспектива. Рейтингът на ОББ беше увеличен до най-високото ниво за финансова институция в България още през 2017 г. след придобиването ѝ от белгийската банково-застрахователна група KBC. Така рейтингът на ОББ продължава да бъде по-висок дори от този на България като държава (\"BBB\" с положителна перспектива).      Потвърждаването на рейтинга отразява становището на Fitch, че ОББ може да разчита на подкрепа, благодарение на синергията си с белгийската компания-майка KBC, която от своя страна е с рейтинг \"A+\" със стабилна перспектива. При потвърждаването на оценката, рейтинговата агенция отчита високото ниво на оперативна интеграция с белгийската банково-застрахователна група, както и локалните особености на средата, в която ОББ оперира.\r\nРейтингът на жизнеспособност на ОББ е потвърден на ниво \"bb\", подкрепен от стабилните финансиране и ликвиден профил на банката, от солидната капитализация и значителното пререструктуриране на наследените обезценени кредити. При оценката са взети предвид умерения рисков апетит и укрепването на профила на компанията (в частност продажбата на лоши кредити), управлението и стратегията под ръководството на КВС (от първото тримесечие на 2018 г.).\r\nОББ, част от белгийската КВС, е третата по големина банка в България с пазарен дял от около 11%. Според анализа на Fitch, качеството на активите през 2019 г., а и след това, ще бъде повлияно благоприятно от ограничения размер на нови лоши кредити, консервативния подход при отпускане на  нови заеми и подкрепящата икономическа среда. Рейтинговата агенция отчита подобряване рентабилността на банката след 2018 г.  \"Потвърждаването на дългосрочния рейтинг на ОББ от страна на Fitch е важна оценка за стратегическото развитие на банката и е отличен атестат за успешното финализиране на интеграционните процеси. Също така рейтингът на банката е показателен за успешното развиване на бизнеса на КВС в България като един от основните пазари на групата\", сподели Петър Андронов, Председател на УС и Главен изпълнителен директор на ОББ.\r\nПодробно описание на рейтингите на ОББ, потвърдени от Fitch, са представени на , а синтезираното им представяне е следното: дългосрочен рейтинг: \"A-\" със стабилна перспектива; краткосрочен рейтинг: \"F1\"; рейтинг на подкрепа: \"1\"; рейтинг на жизнеспособност: \"bb\". ", "date": "2019.06.04", "title": "ОББ остава с най-висок кредитен рейтинг сред банките в България"}
