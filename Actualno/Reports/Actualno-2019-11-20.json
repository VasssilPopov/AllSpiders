{"url": "https://www.actualno.com/crime/sydiite-po-deloto-sreshtu-ivancheva-otkazaha-da-si-napravjat-otvod-news_1408246.html", "text": "      Съдебният състав, който гледа на втора инстанция делото срещу бившата кметица на \"Младост\" Десислава Иванчева и заместничката ѝ Биляна Петрова, отказа да си направи отвод. Съдиите отхвърлиха искането на двете обвиняеми да се откажат от делото поради предубеденост.      Припомняме, че на първа инстанция двете получиха присъди от 20 и 15 години за искане на подкуп в особено големи размери, а Дюлгеров е с присъда от 12 години. Освен това, те трябва да платят и големи глоби. Присъдата на първа инстанция не е окончателна.   Община Младост бави документите, необходими за графологична експертиза на почерка на бившия кмет на район \"Младост\" Петко Дюлгеров – един от тримата обвинени по делото \"Иванчева\". Това стана ясно по време на днешното заседание на Специализирания наказателен съд, който гледа на втора инстанция делото \"Иванчева\".\r\nГрафологичната експертиза на почерка на Дюлгеров се прави заради тефтерчето на Иванчева. В него има страница с изписани числа, за които прокуратурата смята, че показват как бившата кметица на \"Младост\" е пресмятала размера на подкупа, който да иска от строителния предприемач Александър Ваклин.  Експертите обаче смятат, че специално на въпросната страница е много основателно съмнението дали Иванчева е писала, или някой друг. Досега така и няма твърди доказателства кой е неизвестният, писал в тефтерчето, но има подозрения дали това не е Дюлгеров.\r\nСамият Дюлгеров вече отказва да дава повече материал за сравнение, защото вече е давал. А адвокатът му твърди, че той има прогресиращо заболяване на очите, заради което почеркът му сега и преди 7 години се е променил.   Следващото заседание е на 16 декември, графологичната експертиза трябва да излезе до 8 декември.     ", "date": "2019.11.20", "title": "Съдиите по делото срещу Иванчева отказаха да си направят отвод"}
{"url": "https://www.actualno.com/asia/chavushoglu-sasoli-preinachi-dumite-mi-news_1408216.html", "text": "       реагира срещу изявление на председателя на Европейския парламент Давид Сасоли за съдържанието на днешната им среща, съобщава турският телевизионен канал НТВ. Това, че председателят на Европейския парламент споделя като действителни теми, които не е повдигал пред мен, е още един пример за неискреността и лицемерието на ЕС. Срамувам се от това, че човек, представляващ европейските народи\t, предава изопачено съдържанието на среща, състояла се в институция на ЕС, написа Чавушоглу в профила си в Twitter.      „Напълно неприемливо е да се използват и преследване, за политическа изгода или за натиск върху ЕС“. Това е заявил председателят на ЕП Давид Сасоли при срещата си с турския министър на външните работи Мевлют Чавушоглу.   „Подчертах, че Европейският парламент продължава да обръща максимално внимание на справянето с продължаващата хуманитарна и бежанска криза. Това включва пълна подкрепа за онези държави-членки, които са изправени пред най-сериозните предизвикателства по отношение на миграционните потоци в Източното Средиземноморие“, коментира Сасоли.\r\nСрещата бе поискана от страна на Анкара. В последните месеци Турция отново заплаши Европа, че ще отвори границите си за бежанците и ще ги пусне към Стария континент.  Председателят е засегнал темата за турската инвазия в Сирия. Засегнат е бил и въпросът за сондажите в Кипър от страна на Турция.\r\n„Ние сме в пълна солидарност с Кипър по отношение на зачитането на неговия суверенитет и суверенни права в съответствие с международното право“, посочва Сасоли.        ", "date": "2019.11.20", "title": "Чавушоглу: Сасоли преиначи думите ми"}
{"url": "https://www.actualno.com/europe/borisov-podkrepi-tusk-za-shef-na-enp-bil-goljam-prijatel-na-bylgarija-news_1408203.html", "text": "      Доналд Туск е един голям приятел на България. Това каза премиерът Бойко Борисов в публикувано видео във Facebook страницата му в зала \"Арена Загреб\" преди заседанието на конгреса на ЕНП.      \"Всички вие си спомняте, какво приветствие за нашето председателство изнесе на български език. Няма българин, който да не се трогна тогава. Познавам го добре, добър приятел ми е, той е много твърд човек.   Той е бил лидер на партията, познава Централна и Източна Европа, познава Балканите. Доналд ще бъде по-твърд и с нужната точност. Много партии и членове на ЕНП не изповядват ценностите на партията. Мисля че това е един добър избор\", каза още Борисов.\r\nНово ръководство на Европейската народна партия (ЕНП) се очаква да бъде избрано на започващия днес конгрес в хърватската столица Загреб.  Единственият кандидат за наследник на френския политик Жозеф Дол на поста председател на ЕНП е досегашният шеф на Европейския съвет - полякът Доналд Туск.\r\n\"Виктор Орбан е добър приятел на България, 15 години сме заедно и сме приятели, но за някои свои решения си получи съдбата. Той е антикомунист в душата си\", каза Борисов.   На въпрос дали Мария Габриел ще заеме мястото на Доналд Туск след избирането му премиерът отговори: \"Не обичам да говоря предварително\".     ", "date": "2019.11.20", "title": "Борисов подкрепи Туск за шеф на ЕНП, бил голям приятел на България"}
{"url": "https://www.actualno.com/analysis/po-strogo-li-e-obshtestvoto-kym-dneshnite-roditeli-news_1408102.html", "text": "      Семейният живот не съответства на ценностите, отстоявани от нашето общество и не става въпрос за все по-голямата свобода на словото.- Това пише френският журналист Дафне Лепортуа за изданието Slate.fr.      Погледът на обществото върху съвсем не е доброжелателен. По-скоро обратното. Новият дискурс се поражда с разширяването на общото виждане за висшата степен на инвидитуалистичен начин на живот, който способства за \"професионализацията на родителите\". От тук възникват нови рецепти, които рискуват да очернят картината на всекидневието на живота с дете и да попречат на човека да живее спокойно и безметежно.   31-годишната Мари, специалист по връзки с обществеността, признава, че първата година от живота на сина ѝ е бил \"ад на земята.\"Ние се питахме защо никой не ни предупреди. Натрупваше се извънредна умора. Имаше такива нощи, когато си казваш: \"Как искам животът ми да е както преди, така искам спокойствие.\"\r\nИндивидуализацията в обществото може да граничи с различни форми на самовлюбеност или егоизъм, когато става въпрос за инвестиране в самия себе си. Но да родиш дете означава да изместиш центъра от себе си и да се посветиш на друг. А децентрализацията в отношението към самия себе си не отговаря на неистовия неолиберализъм, според който да се посветиш на някой друг означава да си губиш времето., казва социологът Клод Мартен, ръководител на научния труд \"Да бъдеш добър родител\" - Съвременното принуждение.  С няколко думи уравнението е такова - да имаш деца означава да имаш все по-малко време за себе си. По този начин в света, където царува личностното развитие и където е предписано да не казваш, че си щастлив, където трябва да се вслушваш в своето вътрешно \"Аз\", да се грижиш за него, да вярваш в себе си и да процъфтяваш във всички области, това е равносилно на това да се откажеш от себе си и да пропуснеш живота си - това е тъжната констатация в страната, където нивото на възпроизводство е 90%.\r\nРядко може да се чуе от родителите, че не е пожертвал нещо заради детето си, че никога не съжалява за това, че децата са го лишили от свободата му, почивката, професионалната кариера. Самата идея, че да имаш дете е жертва е прекрасно интегрирана в обществото, казва Надя Даам през 2015 година за  Slate. Точно за това говорят онези, които искат да се \"насладят на живота\" преди да създадат семейство, предполагайки (и не задължително осъзнавайки), че в живота с децата няма нищо приятно.   Според социолога Клод Мартен впечатление за \"необратимата промяна между отношенията в двойката и семейството\" е свързано с нашата \"измислена представа\" за семейния живота, а така също и за живота на родителите, сякаш тези два аспекта са взаимноизключващи се, си противоречат и не се пресичат. Формирането на семейство създава впечатление, че първият етап - двойката свършва, сякаш всичко, което е свързало тази двойка сега е загубено. По телевизията, в комедиите, в женската и семейна преса се обяснява, че е много трудно да продължаваш да бъдеш любовник за жена си или любовница за мъжа си, когато има дете, че това заплашва цимента на съпружеството, т.е. любовта и сексуалността, казва още Мартен.    С индивидуализацията е свързано повишаването на натиска: ние считаме, че носим отговорност за себе си и това е претенция, че носим отговорност и за нашите неуспехи, допълна още тя.\r\n\"Затова родителите се стараят да преуспеят, да бъдат продуктивни, правят списъци със задачи, свеждайки ежедневието си към \"брой отметки, успехи, които могат да постигнат. Наличието на деца налага по-големи ограничения, защото трябва да си идеален родител. Днес от нас се очаква да преуспеем в това да бъдем идеални родители, след като другите не са успели.\", уточнява 44-годишният инженер Жером.\r\nВижте с какво е опасен митът за щастливото майчинство в     ", "date": "2019.11.20", "title": "По-строго ли е обществото към днешните родители?"}
{"url": "https://www.actualno.com/europe/ungarskijat-vyrhoven-syd-osydi-pravitelstvoto-na-orban-news_1408202.html", "text": "      Върховният съд на Унгария постанови в сряда, че правителството на Виктор Орбан е публикувало \"подвеждащи и невярно представени факти\" относно група за правата на бежанците във въпросник, изпратен до милиони домакинства, предава AFP, цитирана от БГНЕС.      Унгарският Хелзинкски комитет заяви, че Върховният съд е постановил, че правителството е накърнило репутацията му във връзка с въпросника за \"национална консултация\" за американския милиардер Джордж Сорос, се казва в съобщение на УХК.   Според изявлението съдът разпорежда на правителството да публикува извинение на УХК както в печатните държавни медии, така и така и на правителствения уебсайт, и да го остави публикувано за 30 дни.\r\nОсвен това той трябва да изплати на УХК обезщетението от два милиона форинта (6000 евро).  Говорител на Върховния съд потвърди решението в полза на УХК пред AFP, но не даде допълнителни подробности.\r\n\"Министерството признава решението на Върховния съд. Въпреки отказите, усукването и завъртането на УХК, остава фактът, че това е финансирана от Сорос организация за миграция\", се казва в правителствено изявление.   Въпросникът „План на Сорос“ от 2017 г., един от поредицата от така наречените „национални консултации“ от 2015 г., които бяха насочени към имиграцията, помоли гражданите да кажат съгласни ли са или не с позицията на правителството.    Един от въпросите твърди, че УХК, която е приела финансиране от Сорос, се застъпва за по-леки присъди за мигранти, осъдени за нарушаване на закона, отколкото за унгарски граждани.\r\nОтричайки обвиненията, УХК заяви, че се бори за равенство на правата в Унгария от десетилетия. ", "date": "2019.11.20", "title": "Унгарският върховен съд осъди правителството на Орбан "}
{"url": "https://www.actualno.com/targovishte/omurtag-ot-30-godini-e-na-voden-rejim-news_1408212.html", "text": "      Един град в България е с постоянен режим на водата вече 30 години. Жителите на Омуртаг не помнят кога за последно са имали непрекъснато водоподаване, разказва bTV.      В Омуртаг от безводието всеки се спасява сам, като Павел, който е сложил обемен резервоар в дома си, за да има вода постоянно.   Той пълни резервоара сутрин, когато пуснат водата, и през деня си харчи от нея. За пиене купува бутилирана вода от магазина. Градът е на воден режим повече от 30 години.\r\nЗаради стария водопровод и сушата, в момента водата има по 4 часа сутрин и вечер.  Инж. Танер Исмаилов – началник район Омуртаг във ВиК-Търговище, обяснява, че режимът е малко по-добре през пдледните 5 години. Ако в петък завали, може да се премине към постоянно водоподаване през деня, обясни той.\r\nПроекти за алтернативно водоснабдяване е имало няколко и дори са построени съоръжения, за да се ползва язовир Ястребино. Плановете не се случили и решението на проблема е в застой.         ", "date": "2019.11.20", "title": "Омуртаг от 30 години е на воден режим"}
{"url": "https://www.actualno.com/pleven/socialni-rabotnici-ot-plevensko-selo-syshto-nastojavat-za-po-visoki-zaplati-news_1407998.html", "text": "      По повод готвените от социалните работници, членуващи в КТ \"Подкрепа\", протести срещу срамно ниското заплащане на труда на работещите в Агенция социално подпомагане, персоналът на Дома за стари хора в плевенското село Бохот изпрати писмо до . В него служителите в Дома заявяват:                          ", "date": "2019.11.20", "title": "Социални работници от плевенско село също настояват за по-високи заплати"}
{"url": "https://www.actualno.com/lovech/proverjavat-buletinite-ot-izborite-v-lovech-news_1408209.html", "text": "      Административният съд в Ловеч разпореди проверка на протоколите и бюлетините от първия тур на местните избори, съобщава БНР.      Тя ще обхване 10 избирателни секции в общината. До решението се стигна заради внесени жалби и оспорване на резултатите от трима кандидати за общински съветници.   Съдът прие представените доказателства и даде ход на делото, по което е назначена експертиза на бюлетините.\r\nНезависимият кандидат Цветослава Банева, на която не са достигнали три гласа, за да стане общински съветник, оспорва съдържанието на протоколите. От своя страна Татяна Тодорова оспорва преференциалния вот в шест секции.  Председателят на Общинската избирателна комисия Валентина Недялкова смята, че жалбите са неоснователни.\r\nОчаква се съдът да се произнесе след седмица. ", "date": "2019.11.20", "title": "Проверяват бюлетините от изборите в Ловеч"}
{"url": "https://www.actualno.com/europe/zelenski-predlaga-mestni-izbori-v-donbas-news_1408218.html", "text": "      Украинският президент Володимир Зеленски разглежда възможността за провеждане на избори в Донбас.      Това е една от точките, по които ще преговаря държавният глава на срещата на върха в т. нар. \"Нормандски формат\", която ще се състои на 9 декември в Париж.   Пред журналисти Зеленски заяви, че намеренията на Украйна са да договори прекратяване на огъня в Донбас, както и да си върне пълния контрол над границата с Русия, съобщава \"РИА Новости\".\r\n\"Четвъртият въпрос, който не е от лесните, защото има много съставни, е възможността за провеждане на местни избори вече на изцяло украинска територия, а не временно окупирана\", посочва украинският президент.   ", "date": "2019.11.20", "title": "Зеленски предлага местни избори в Донбас"}
{"url": "https://www.actualno.com/asia/izrael-otnovo-njama-pravitelstvo-idvat-li-novi-izbori-news_1408223.html", "text": "      Бени Ганц, основният политически противник на израелския премиер Бенямин Нетаняху, не успя да състави ново израелско правителство. Крайният срок да направи това изтича днес в полунощ, предадоха световните агенции.      Коалицията \"Синьо и бяло\" на Бени Ганц обаче изпревари изтичането на крайния срок и обяви, че той не се е справил с възложената му от президента Реувен Ривлин мисия. Ганц вече е говорил с президента.   Преди Ганц неуспех в преговорите да състави ново правителство претърпя и Нетаняху, който върна на Ривлин връчения му мандат.\r\nСрокът за преговори за съставяне на ново правителство е 28 дни, припомня ТАСС.  На изборите в Израел през септември – вторите за тази година – нито партията на Нетаняху, нито коалицията на Ганц извоюваха нужното им мнозинство, за да съставят сами правителство и трябва да разчитат на подкрепата на други сили.\r\nПо-рано днес балансьорът в израелската политика Авигдор Либерман отказа да подкрепи който и да било кандидат за премиер, с което на практика тласна Израел към трети парламентарни избори за по-малко от една година, отбелязва Associated Press.   От утре, 21 ноември, започва предвидения от закона срок от 21 дни, в който всеки от 120-те депутати в Кнесета може да опита да събере подписите на 61 парламентаристи, за да му бъде връчен мандат от президента да се опита да сформира правителство, посочва ТАСС. Ако това не се случи, страната се озовава в нова криза и пред нови избори.     ", "date": "2019.11.20", "title": "Израел отново няма правителство. Идват ли нови избори?"}
{"url": "https://www.actualno.com/europe/princ-andru-se-otteglja-ot-vsichki-obshtestveni-zadyljenija-news_1408224.html", "text": "       се оттегля от всички обществени задължения, които изпълнява от името на короната.      Третото дете на кралица Елизабет Втора разпространи обръщение, в което казва, че върху връзките му с опозорения финансист Джефри Епстийн са предизвикали \"големи смущения\" в работата на семейството му, предава Евронюз.   \"Помолих нейно величество да се отдръпна от обществените си задължения в обозримото бъдеще и тя ми даде позволение.\", пише херцогът на Йорк.\r\n59-годишният принц написа също така, че изказва симпатиите си към жертвите на Джефри Епстийн и с готовност ще сътрудничи на полицейското разследване - нещо, което не направи в скандалното интервю по Би Би Си, което му донесе много критики и го принуди да вземе решението.  \"Продължавам недвусмислено да съжалявам за неразумните ми връзки с Джефри Епстийн.\", написа още Андрю.\r\nПрез уикенда беше излъчено интервю, в което Андрю не изрази съжаление, че е бил приятел с Епстийн, който преди 3 месеца се самоуби в килията си в Ню Йорк, докато чакаше да бъде съден за втори път за сексуални посегателства срещу непълнолетни и организирането на проституция.    ", "date": "2019.11.20", "title": "Принц Андрю се оттегля от всички обществени задължения "}
{"url": "https://www.actualno.com/europe/borisov-dovolen-ot-podkrepata-na-veber-i-merkel-news_1408235.html", "text": "      Благодарих на големия приятел на България Манфред Вебер за днешния му призив към ЕК от името на Групата на ЕНП в ЕП за това мониторинговият механизъм върху България да отпадне. Това написа във Facebook профила си премиерът Бойко Борисов.      \"Двамата разговаряхме по време на Конгреса на ЕНП в Загреб и се обединихме около мнението, че Доналд Туск е най-подходящият кандидат за следващ президент на ЕНП\", пише още министър-председателят.    По думите му ЕНП трябва да запази лидерските си позиции в ЕС. \"Европа трябва да остане силна и обединена и да не се подава на популизма, за да има стабилност и икономически растеж. Около това се обединихме с канцлера на Германия Ангела Меркел. На Конгреса на ЕНП в Загреб двамата обсъдихме и добрата среда за инвестиции в България\", написа още Бойко Борисов.   ", "date": "2019.11.20", "title": "Борисов доволен от подкрепата на Вебер и Меркел"}
{"url": "https://www.actualno.com/society/majkite-ot-sistemata-ni-ubiva-iskat-ostavkata-na-valeri-simeonov-news_1408237.html", "text": "      „Ние майките на деца с увреждания от НГИ „СИСТЕМАТА НИ УБИВА“ не приемаме за зам. председател на върховната институция на Република България – Народното Събрание! Абсурдно е лицето на омразата, олицетворението на циничната политическа арогантност и самозабравяне да представлява българският парламент. Недопустимо е управлението, съдбата и имиджа на страната отново да зависят от нестабилните настроения и интереси на този коалиционен партньор с нищожна електорална подкрепа“, се казва в съобщение до медиите от организацията.      Майките настояват за неговата незабавна оставка или оставката на Народното Събрание, „което с този си и елементарно зачитане на достойнството на суверена! Ние майките на деца с увреждания от НГИ „СИСТЕМАТА НИ УБИВА“ отново ще опитаме да събудим гражданската съвест, като организираме “, се казва още в текста.   Първият протест ще се проведе на 22.11.2019г. пред Народното Събрания от 12.00 часа. Следващият е в понеделник 25.11.2019г. от 18.30ч. с авто-шествие, блокиране и гражданско неподчинение. Сборният пункт за авто-шествието ще бъде на площад „Народното Събрание“.   ", "date": "2019.11.20", "title": "Майките от „Системата ни убива“ искат оставката на Валери Симеонов"}
{"url": "https://www.actualno.com/society/novinite-naj-vajnoto-za-denja-20-noemvri-news_1408175.html", "text": "      Редакционният екип на ви представя най-важните новини за изминалия ден, 20 ноември.       \"Искам да отстраниш всички директори на болници, замесени в процеса по лечението на 3-годишното дете, което почина в София\". С тези думи премиерът Бойко Борисов се обърна към министъра на здравеопазването Кирил Ананиев в началото на днешното правителствено заседание, предаде репортер на БГНЕС.   Министърът на здравеопазването Кирил Ананиев получи предварителен доклад от проверката на дейността на трите лечебни заведения - Специализираната детска болница „Проф. д-р Иван Митев“, УБ „Лозенец“ и УМБАЛСМ „Н. И. Пирогов“, имащи отношение към случая с починалото в края на миналата седмица 3-годишно дете, предава БГНЕС.\r\nВ хода на проверката е изискана и обработена цялата налична медицинска документация както от болниците, така и от личния лекар на детето, взети са предвид и становищата на лекарите, участвали в диагностично-лечебния процес.     В първия работен ден на депутатите за тази седмица лидерът на НФСБ Валери Симеонов бе избран за зам.-председател на Народното събрание. Той заема овакантения от Явор Нотев пост, който от лятото не е част от парламентарната група на \"Обединени патриоти\". Работодателите да плащат не повече от 15 дни болнични на човек в годината. Личните лекари да имат право да издават по-малко дни болнични, а не както е в момента до 14 дни. Обсъжда се вариант да има ограничение от 7 работни дни. \"В крайна сметка работата на тази комисия е превенция и пресичане на корупцията. Г-н Цацаров има голям опит. Освен това той е наясно с работата на КПКОНПИ. Ако бъде избран на този пост, г-н Цацаров ще влезе с летящ старт.\" Това каза бившият член на Висшия съдебен съвет (ВСС) Ясен Тодоров в интервю за bTV по повод предложението Сотир Цацаров да заеме поста председател на антикорупционния орган.   Доналд Туск беше избран за нов председател на Европейската народна партия. Приключващият мандата си като председател на Европейския съвет поляк Туск беше избран с 491 гласа \"за\" и 37 \"против\", като получи 93% от гласовете на делегатите. Неговият избор беше ясен, след като беше единственият издигнат за поста.\r\nГласуването беше част от конгреса на ЕНП в Загреб, където българската делегация е оглавена от премиера Бойко Борисов. Доналд Туск се превръща в първият източноевропеец, който ще оглави най-голямата политическа сила в Европейския парламент. При извършване на нарушение от регистрирани или ведомствени бензиностанции, да се забрани тяхната дейност за 3 години, независимо чия е собствеността им и дали тя ще се прехвърли. Това е заложено в новия закон за горивата, обясни министърът на икономиката Емил Караниколов след Министерския съвет. Текстовете бяха приети по време на заседанието на Кабинета и ще бъдат предложени за одобрение на Народното събрание. Известен малтийски бизнесмен е бил арестуван във връзка с убийството през 2017 г. на журналистката Дафне Галиция. Това предадоха световните агенции, като се позоваха на източник, близък до разследването. Йорген Фенек е бил задържан рано тази сутрин на борда на луксозната си яхта, малко след като бил отплавал от острова. За една седмица водата във Венеция три пъти надмина нивото от 1,5 м. За целия период на наблюдения от 1972 година в сезона на наводненията нито веднъж нивото не се е вдигало толкова високо за толкова кратък период от време. Може ли Венеция да се спаси от морето? Не! Така смята климатологът Андерс Леверман от института по климатични промени в Потсдам. \"Най-голямото наказание е надеждата\". Това го казва Радост Пелтекова, казва го пред сградата на съда в Пловдив, докато чака да чуе присъдата на съпруга си - 72-годишния Костадин Пелтеков. Семейният живот не съответства на ценностите, отстоявани от нашето общество и не става въпрос за все по-голямата свобода на словото. Това пише френският журналист Дафне Лепортуа за изданието Slate.fr.\r\nПогледът на обществото върху родителството съвсем не е доброжелателен. По-скоро обратното. Новият дискурс се поражда с разширяването на общото виждане за висшата степен на инвидитуалистичен начин на живот, който способства за \"професионализацията на родителите\". От тук възникват нови рецепти, които рискуват да очернят картината на всекидневието на живота с дете и да попречат на човека да живее спокойно и безметежно. ", "date": "2019.11.20", "title": "Новините: Най-важното за деня, 20 ноември"}
{"url": "https://www.actualno.com/business/zaharieva-se-pohvali-pred-nato-kolko-mnogo-harchim-za-otbrana-news_1408227.html", "text": "      Външните министри на НАТО обсъдиха в Брюксел подготовката на предстоящата среща на лидерите на организацията в Лондон през декември, с която ще отбележат 70 години от основаването на Алианса. На срещата днес в Брюксел България бе представена от вицепремиера и министър на външните работи Екатерина Захариева, съобщиха от МВнР.      \"В годината, в която отбелязваме 15 г. от приемането на България в НАТО и 30 г. от падането на Берлинската стена, може да кажем, че Алиансът е най-успешният политически и отбранителен съюз, а България е отговорен член, който стриктно изпълнява своите ангажименти.   Днес е важно да покажем, че въпреки различията, които се появяват понякога, Съюзът остава единен. Не си представям отбраната на България без НАТО, която гарантира сигурността на близо един милиард души\", каза Екатерина Захариева.\r\nМинистрите обсъдиха справедливото споделяне на тежестите и отговорностите. Съюзниците отбелязват сериозен напредък в съответствие с поетите ангажименти от Срещата на върха в Уелс през 2014 г.  \"България тази година надхвърли 3% от БВП в разходите си за отбрана, като заедно с останалите съюзници отчитаме над 100 млрд. долара повече инвестиции в отбраната до края на 2020 г. Страната ни влага ресурс не само в покупката на нови бойни самолети F-16, а и в засилване на способностите на сухопътните и военноморските ни сили\", отбеляза още министър Захариева.\r\nВ контекста на по-нататъшното укрепване на възпиращия и отбранителен потенциал на НАТО министрите обсъдиха засилването на съюзните способности в областта на кибер отбраната и противодействието на хибридните заплахи, както и аспекти на регионалната сигурност, включително в Черноморския регион.   Съюзниците също така отделиха внимание на въпроси, свързани с противодействието на тероризма. Министрите взеха решение Космосът да бъде обявен като пето оперативно пространство, наред с въздушното, земното, морското и кибер пространството. Това решение има изцяло отбранителен характер и е в съответствие с международното право.    По време на работната вечеря министрите на външните работи обсъдиха стратегически въпроси като предизвикателствата пред сигурността, произтичащи от Русия, бъдещето на контрола на въоръженията, последствията от нарастващата роля на Китай на глобалната сцена, както и въпроси на енергийната сигурност. ", "date": "2019.11.20", "title": "Захариева се похвали пред НАТО колко много харчим за отбрана"}
{"url": "https://www.actualno.com/analysis/putin-i-gorbachov-v-spor-zashto-se-razpadna-sssr-news_1408231.html", "text": "      Бившият съветски лидер Михаил Горбачов коментира думите на настоящия руски президент Владимир Путин за причините за разпада на СССР.      По-рано Путин на инвестиционния форум \"Русия призовава!\" заяви, че разпадането на Съветския съюз не е свързано с растежа на национализма в балтийските държави, а се дължи на неефективна икономическа политика.   \"Необходимо беше да се демократизират и реформират отношенията. Това не беше направено. Следователно, не знам какво ще се случи по-нататък, народите трябва да го решат\", заяви Горбачов пред РИА Новости, помолен да коментира изявленията на руския лидер.\r\nСпоред него в съюзните републики възникнало \"собствено държавно разбиране и това трябвало да се вземе предвид\". Това обаче не винаги е било взето предвид, заяви политикът, цитиран от БГНЕС.  \"Необходимо беше да се подобрят отношенията в Съюза. Вземете и прочетете последното нещо, което беше написано и публикувано някъде през декември, според мен, какъв трябва да бъде новият Съюз. Това беше разработено от комисията, която оглавих и която положи много усилия да разтърси нещата\", добави бившият съветски лидер.\r\nТой смята, че сега всички бивши съветски републики могат и трябва да водят диалог.   \"Не е нужно да трупаме нито от едната страна, нито от другата. Трябва да помним историята си, тя е обща. И ние я защитихме заедно, и сега можем и трябва да водим нещата\", завърши Михаил Горбачов.    По-рано в книгата си \"Какво е заложено: бъдещето на глобалния мир\" политикът изрази убеждението си, че целостта на СССР е можела да бъде запазена и новият съюз да отговаря на интересите на всички републики. Той отбелязва, че решаващата стъпка по този път трябвало да бъде новият съюзен договор, чието подписване през 1991 г. беше осуетено от августовския преврат. ", "date": "2019.11.20", "title": "Путин и Горбачов в спор защо се разпадна СССР"}
{"url": "https://www.actualno.com/europe/izbraha-tusk-za-lider-na-enp-s-ogromno-mnozinstvo-news_1408233.html", "text": "      Доналд Туск беше избран за нов председател на Европейската народна партия. Приключващият мандата си като председател на Европейския съвет поляк Туск беше избран с 491 гласа \"за\" и 37 \"против\", като получи 93% от гласовете на делегатите. Неговият избор беше ясен, след като беше .      Гласуването беше част от , където българската делегация е оглавена от премиера Бойко Борисов.   Доналд Туск се превръща в първият източноевропеец, който ще оглави най-голямата политическа сила в Европейския парламент.\r\n\"С Туск, отваряме нова глава от историята на ЕНП. Туск е доказвал, че е строител на мостове между изтока и запада и като бивш премиер (на Полша) и президент на (Европейския) Съвет, той има огромен опит и аз очаквам с нетърпение да видя как той ще оформи бъдещето на най-голямото европейско политическо семейство\", заяви евродепутатът Давид Макалистър пред Politico.  Бивш член на полското движение \"Солидарност\", Туск се превърна в най-дълго управлявалият премиер на Полша и освен това изкара и два мандата като ръководител на Европейския съвет.\r\n\"Някой, който е бил полски министър (-председател) за 7 години, който водеше Европейския съвет с ясни и много твърди думи, когато желаеше, смятам че той ще бъде пощаден от брокерския стил, който председателя на Европейския съвет трябва да има\", заяви хърватският премиер Андрей Пленкович по време на пресконференция.   Малко преди вота, Туск изнесе пламенна реч, която беше насочена срещу \"автократите\", популистите и без да го посочва директно, премиерът на Унгария Виктор Орбан, както и всички други, които \"издигат стени и билбордове с антимиграционна пропаганда\".    \"След пет години, на мен ми писна да бъдат европейския главен бюрократ. Готов съм да се боря и се надявам, че и вие сте\", каза Туск.\r\nСлед като гласува Борисов изказа пред медиите подкрепата си за Доналд Туск и обясни, че той е приятел на България.\r\n\"Всички вие си спомняте, какво приветствие за нашето председателство изнесе на български език. Няма българин, който да не се трогна тогава. Познавам го добре, добър приятел ми е, той е много твърд човек.   Той е бил лидер на партията, познава Централна и Източна Европа, познава Балканите. Доналд ще бъде по-твърд и с нужната точност. Много партии и членове на ЕНП не изповядват ценностите на партията. Мисля че това е един добър избор\", каза още Борисов. ", "date": "2019.11.20", "title": "Избраха Туск за лидер на ЕНП с огромно мнозинство"}
{"url": "https://www.actualno.com/starazagora/gabriela-georgieva-mejdu-kosmosa-risuvaneto-i-muzikata-news_1408154.html", "text": "      С от XXI национален конкурс „Космосът - настояще и бъдеще на човечеството“ се завърна . Тя е осмокласничка в профил \"Математика и информатика\", в Профилираната природо-математическа гимназия \"Гео Милев\".       В конкурса, който се организира от Фондация „Еврика“, Габи попада чрез ръководителката си Надя Кискинова, която води клуба по астрономия за любители в Националната астрономическа обсерватория с планетариум \"Юрий Гагарин\" в Стара Загора. От Града на липите в конкурса имало още един участник, който също е награден, но в друга категория.\r\nЗа конкурса 14-годишното момиче разработва Споделя, че интересът й към Космоса и всичко, свързано с него, е още от трети клас. \"Когато завърших 4-ти клас започнах да ходя при г-жа Кискинова в обсерваторията\", обяснява Габи. Питам я как са реагирали съучениците и учителите на успеха й с тази награда, а тя ми обяснява, че в сегашното училище дори не знаят за участието й. Защото когато се включила в конкурса, била в 7-и клас и… \"след това бях кандидат-гимназист\".  Иначе учебните предмети, които доставят удоволствие на изключително скромната Габи са информатиката и изобразителното изкуство. Освен астрономията има и други хобита -  Все още не е решила към каква професия да се ориентира и какво да учи след гимназията. Разнородните й интереси обаче ще я изправят пред труден избор. За астрономията ми казва: \"Да, защо не, но имам интерес към изкуствата и информационните технологии и за професия, свързана с Космоса, не мога да кажа все още.\" Но уточнява, че пак би участвала в националния конкурс \"Космосът - настояще и бъдеще на човечеството\".    Като всеки тийнейджър Габриела обича музика, а любимите й стилове музика са електро и прогресивен хаус. Диджей Мартин Гарикс пък е любимият й изпълнител.  ", "date": "2019.11.20", "title": "Габриела Георгиева - между Космоса, рисуването и музиката "}
{"url": "https://www.actualno.com/healthy/razkriha-ot-kakvo-e-pochinalo-3-godishnoto-dete-news_1408183.html", "text": "       получи предварителен доклад от проверката на дейността на трите лечебни заведения - Специализираната детска болница „Проф. д-р Иван Митев“, УБ „Лозенец“ и УМБАЛСМ „Н. И. Пирогов“, имащи отношение към случая с , предава БГНЕС.      В хода на проверката е изискана и обработена цялата налична медицинска документация както от болниците, така и от личния лекар на детето, взети са предвид и становищата на лекарите, участвали в диагностично-лечебния процес.   На база на извършената аутопсия причината за смъртта е изяснена – тежка двустранна хеморагична пневмония (двустранни масивни кръвоизливи в белите дробове) . Пневмонията е причинена от вирусна инфекция, заради която са възникнали и допълнителни усложнения - тежки двустранни кръвоизливи в надбъбречните жлези. Към момента не са готови всички резултати от хистологичните изследвания, които се очакват до седмица.\r\nС цел пълно проучване на случая е възложено провеждането на три независими експертизи – от специалист по инфекциозни заболявания, детски пулмолог и вирусолог. На база резултатите от проверката, заключенията на експертите и аутопсията, ще бъдат изготвени 4 констативни протокола и окончателен доклад. Докладът ще бъде изпратен на министъра на здравеопазването до края на следващата седмица.  По-рано днес министърът на здравеопазването Кирил Ананиев се срещна с директорите на трите лечебни заведения – СБАЛДБ „Проф. д-р Иван Митев“, УБ „Лозенец“ и УМБАЛСМ „Н. И. Пирогов“. Към момента и до приключване на процесуално-следствените действия по случая. По разпореждане на министър Ананиев временно отстранена е и приелата детето в Педиатрията д-р Елена Георгиева.\r\nСезирана е и Комисията по професионална етика към съответната Районна колегия, която следи за спазване на професионалните медицински и морално-етични въпроси, свързани с упражняването на професията.    ", "date": "2019.11.20", "title": "Разкриха от какво е починало 3-годишното дете"}
{"url": "https://www.actualno.com/society/i-prezidentyt-radev-e-zagrijen-za-bezvodnija-pernik-news_1408194.html", "text": "      \"Необходими са ефективни действия на отговорните институции за и гарантиране на здравето на гражданите\", заяви днес президентът Румен Радев на среща на „Дондуков“ 2 с кмета на града Станислав Владимиров. На срещата бяха обсъдени причините за въведения воден режим в града, отговорността на ресорните министерства и перспективите за преодоляване на създадената водна криза.      Кметът на Перник е внесъл и очаква незабавни мерки за изясняване на отговорността за създадената кризисна ситуация. По думите му от месеци оттокът от язовира надвишава притока без да бъдат предприети мерки. Станислав Владимиров заяви, че над половин година град Перник е на скрит воден режим, за което неведнъж е подал сигнали, включително и към Народното събрание и очаква своевременна реакция от страна на Министерството на околната среда и водите и Министерството на регионалното развитие и благоустройството.   Държавният глава отбеляза да бъде оказана и от страна на Министерството на отбраната и Министерството на здравеопазването за осигуряването на водоноски, засилен епидемиологичен контрол и предоставянето на дезинфекционни средства.   ", "date": "2019.11.20", "title": "И президентът Радев е загрижен за безводния Перник"}
{"url": "https://www.actualno.com/art/peter-handke-ne-se-otkazva-da-brani-bivsha-ugoslavija-news_1408187.html", "text": "       защити своята  подкрепа за сърбите във войните през 90-те години в бивша Югославия, но заяви, че \"никога не се е поклонил\" пред Слободан Милошевич.      Изборът на шведската академия миналия месец предизвика възмущение на Балканите и извън тях заради възхищението на Хандке към покойния сръбски самодържец.\r\nКакто и за литературните си творби, Хандке бе широко критикуван за това, че говори на погребението на Милошевич през 2006 г., който почина в очакване на съд за геноцид, военни престъпления и престъпления срещу човечеството.\r\nПред германския седмичник Die Zeit Хандке каза „разбира се“, че е трябвало да бъде на погребението на Милошевич през 2006 г.  \"Той гласува  против разпадането  на Югославия на едни от последните избори. Погребението му беше и погребението на Югославия\", каза Хандке. \"Забравили ли са хората, че тази държава е основана в противовес на Хитлеровия райх?\"   В същото време Хандке заяви, че \"нито веднъж не се е поклонил пред него - нито вътрешно, нито външно\".\r\nЕдин журналист написа, \"че уж изразявам съгласие с Милошевич. Никога!\", каза нобелистът пред изданието.    Писателят също така не изрази никакво съжаление по отношение на своите текстове, въпреки че е обвиняван в минимизиране на сръбските военни престъпления в книгата си „Пътешествие към реките: Справедливост за Сърбия“ от 1997 г.\r\n\"Нито една дума, която съм написал за Югославия да бъде осъдена, нито една. Това е литература\", каза той.\r\nПреди  \"информирането  за Сърбия беше монотонно и едностранчиво\", казва Хандке.   \"Ставаше дума за справедливост за Сърбия. Как Германия можеше да признае Хърватия, Словения и Босна и Херцеговина, когато около една трета от хората на територията бяха православни или мюсюлмански сърби?\", каза Хандке.\r\n\"(Сърбите) трябва изведнъж да станат по-низши хора в собствената си държава? Това трябваше да предизвика война\", добави той.   \"Защо никой не казва, че Западът е отговорен, защо не беше свикана незабавно мирна конференция?\"\r\nПо-рано този месец босненските жени от Сребреница - мястото на най-свирепото  клане по време на кървавото разпадане  на Югославия - протестираха в столицата Сараево срещу Нобеловата награда на Хандке. Те заявиха, че ще се връщат пред посолството на Стокхолм всяка седмица, докато наградата не бъде връчена на 10 декември.\r\nПреди две седмици стана известно, че Хандке е получил сръбски паспорт на 15 юни 1999 г. в сръбското посолство във Виена. Управляващият тогава режим на Милошевич явно е оценил автора за неговите просръбски коментари по време на 78-дневните бомбардировки на НАТО. ", "date": "2019.11.20", "title": "Петер Хандке не се отказва да брани бивша Югославия "}
{"url": "https://www.actualno.com/europe/manfred-veber-monitoringyt-nad-bylgarija-trjabva-da-byde-vdignat-news_1408201.html", "text": "      Председателят на Европейската народна партия (ЕНП) в Европейския парламент призова мониторингът над България да бъде вдигнат.      \"Постоянните усилия на Бойко Борисов и народа на България се отплащат: Групата на ЕНП смята, че мониторингът по Механизма за сътрудничество и проверка (МСП) трябва да бъде вдигнат\", написа той в Twitter.     \"Искаме председателят на Европейския парламент да поиска писмено от Европейската комисия да подкрепи излизането на България от МСП\", написа още Вебер.   ", "date": "2019.11.20", "title": " Манфред Вебер: Мониторингът над България трябва да бъде вдигнат "}
{"url": "https://www.actualno.com/politics/otlojiha-razglejdaneto-na-zakona-za-maslodajnata-roza-news_1408143.html", "text": "      Водещата по законопроекта комисия по земеделие отложи второто четене на Закона за маслодайната роза, предаде агенция „Фокус“.      Това бе единствена точка за днес в дневния ред на комисията. На заседанието присъстваха и представители на бранша. Предложението за отлагане на разглеждането направи в рамките на заседанието председателят на Комисията и депутат от ГЕРБ Мария Белова.   Предложението ѝ бе прието единодушно от комисията. То възникна след спорове по текстове на законопроекта. С това решение депутатите прекратиха гласуването на този законопроект и се обединиха около идеята да се свика работна група, на която да присъстват народни представители от всяка парламентарна група, да се изчистят спорните въпроси и отново да се разгледа Законът за маслодайната роза.\r\nИзцяло новият закон бе приет на първо четене на 25 април 2019 г. Проектът урежда обществените отношения, свързани с регистрацията на розопроизводителите, розопреработвателите и обектите за производство на продукти от цвят на маслодайна роза. Също така проектът урежда обществените отношения и със създаването, отглеждането и идентификацията на насажденията от маслодайна роза, изкупуването и преработката на цвят от маслодайна роза, както и прозводството и етикетирането и контролът върху дейността на розопроизводителите.  Съгласно текстовете, МЗХГ ще трябва да създаде и поддържа електронен регистър на розопроизводителите, розопреработвателите и собствениците и ползвателите на обекти за производство на продукти от маслодайна роза. От БСП бяха предложили между първо и второ четене държавната политика за насърчаване и подпомагане на розопроизводителите и научните изследвания в тази област да се провежда от министъра на земеделието, храните и горите. Текстът обаче не бе приет от водещата комисия по земеделие. По искане на вносителите то бе прегласувно и отново отхвърлено. Впоследствие около теста възникна дебат. ", "date": "2019.11.20", "title": "Отложиха разглеждането на Закона за маслодайната роза"}
{"url": "https://www.actualno.com/pernik/uvolniha-shefa-na-vik-pernik-zaradi-problemite-s-vodata-news_1408148.html", "text": "      Освобождават от длъжност инж. Иван Витанов, съобщи bTV.      В миньорския град от 18 ноември е в сила воден режим, а днес там напрежението ескалира, след като протестиращи се опитаха да влязат във ВиК дружеството.   По-рано днес зам.-министърът на регионалното развитие Николай Нанков подчерта, че .\r\nПо думите му пропуски в справянето с безводието и водния режим.  Според него при предишния програмен период общината е пропуснала възможността да кандидатства за европейски финансиране за подмяна на старата водопреносна мрежа.\r\nПрипомняме, че по-рано днес .  След това стана ясно, че язовир \"Долна Диканя\" не може да се използва за Перник, защото водата е заразена със салмонела.   Преди дни новият кмет Станислав Владимиров върна за преразглеждане предложения от ВиК график за воден режим.    На 7 ноември беше обявено, че ще има воден режим в цяла Пернишка област.  Преди това новоизбраният кмет Станислав Владимиров заяви, че причината за водния режим е некомпетентното управление на ВиК-Перник.\r\nНа 14 ноември Владимиров заяви, че червени лампи за воден режим в града светели още от началото на годината.\r\nОт 18 ноември 2019 г. започна воден режим в региона. Той обхваща Перник и Батановци. Обхванати от водния режим са селата Голямо Бучино, Люлин, Дивотино, Мещица, Витановци, Ярджиловци, Богданов дол, Черна гора и Лесковец.   Същият ден - 18 ноември, кметът Станислав Владимиров сезира прокуратурата. Очакванията му са прокуратурата да влезе във ВиК и да прегледа всички действия. Според него продължаващото разхищение на вода ще изчерпи и малкото останало количество от безценния ресурс. ", "date": "2019.11.20", "title": "Уволниха шефа на ВиК-Перник заради проблемите с водата"}
{"url": "https://www.actualno.com/america/dyrjavnijat-departament-na-sasht-ni-pohvali-kato-syuznik-news_1408238.html", "text": "      България получава признание от DipNote, официалния блог на Държавния департамент на САЩ, като съюзник, на който Америка може да разчита, съобщи днес посолството на САЩ у нас.      DipNote твърди, че България и САЩ са изградили отношения, които са пример за близките връзки, които Америка има със съюзниците от НАТО.   Блогът хвали България за това, че дава приоритет на военната модернизация и че проактивно е обявила намерение да увеличи разходите си за отбрана до 2% от БВП до 2024 г.\r\nПомощта, която САЩ са предоставили на България в сферата на сигурността през последните 25 години, възлиза на над 340 млн. долара. САЩ и България работят заедно за подобряване на сигурността в Източна Европа, се казва още в съобщението.   ", "date": "2019.11.20", "title": "Държавният департамент на САЩ ни похвали като съюзник"}
{"url": "https://www.actualno.com/music/makedonskata-banda-conquering-lion-otkriva-shouto-na-dubioza-kolektiv-na-29-noemvri-v-arena-armeec-sofija-news_1408153.html", "text": "       Conquering Lion от Македония ще е подгряващата банда в концерта на DUBIOZA KOLEKTIV в София на 29 ноември! Седемте музиканта свирят на най-различни инструменти (от класическата китара до перкусии и тромбон) и са добре познати и у нас с танцувалния си коктейл от реге, дъб и плътен китарен звук. Тази година момчетата отбелязаха 12 години от създаването на бандата, през които години могат да се похвалят с хиляди усмихнати фенове и концерти в цяла Европа и Балканите, a и с четири албума зад гърба си. Сетът им ще продължи 45 минути, а веселата банда чудесно подхожда и ще направи забавно-музикален преход към хедлайнерите на вечерта – DUBIOZA KOLEKTIV! Симпатягите от Босна и Херцеговина също се готвят да подарят на всички в залата голяма забава, страхотни емоции и купон и можем да им вярваме напълно, защото добре знаем на какво са способни! В началото на месеца DUBIOZA KOLEKTIV бяха в София за специално warm up party в клуб “Строежа” и за изнанадващо свирене на открито в София – насред Женския пазар! На 5 ноември беше и световната премиера на общата им песен с Manu Chao - \"Cross The Line\". Сингълът ще бъде част от предстоящия девети албум на бандата, който се очаква да бъде факт на 28 януари 2020 г.        Билетите за концерта на DUBIOZA KOLEKTIV с подгряващи Conquering Lion на 29 ноември в “Арена Армеец” се продават с пълна сила ексклузивно в системата на Eventim.bg. Могат да се закупят още от: офис на Eventim на ул. “6-ти септември” 58, Office 1 Superstore, бензиностанции OMV, Orange Center, Orange.bg, Usit Colours, Билетен център НДК, Строежа, Български пощи, Вастелс България, Каса “Арена Армеец”, Технополис, Duende Travel София, книжарница „Бард“, книжарница „На спирката“. Цената им е от 35 до 45 лв. според мястото в залата. Билети можете да поръчате .\r\nОрганизаторите от Stroeja напомнят, че вратите на залата отварят в 18:30 ч., а концертната програма стартира в 19:30 ч. Препоръчват и възможно най-ранно пристигане на публиката в залата – за повече комфорт.   Присъединете се към събитието във фейсбук  са една от най-популярните и обичани балкански банди. Те бяха у нас за последно през 2017-а, когато зарадваха повече от 10 000 души в “Арена Армеец” с незабравимо шоу и страхотна енергия. Бандата, чиято музика е смесица от рок, ска, дъб и реге, весели публиката в продължение на повече от два часа. Самите DUBIOZA KOLEKTIV определят стила си като “политически некоректна смесица от ска, пънк, реге, с добавка от балкански ритми”. Често участват в необявени изяви на открито, подкрепящи определени каузи. Запазена марка на бандата е сценичното им облекло в жълто и черно. В България музикантите са известни с експлозивните си изяви на живо и не случайно ни включват в турнетата си за пореден (6-ти) път. Сред добре познатите им парчета са: “Kokuz”, “Balkan Funk”, “Kažu”, “Free.mp3”, “Firma Ilegal”, “U.S.A.”, “No Escape (from Balkan)”, “Hay Libertad”, “Vlast i policija”, “One More Time” и много други. Този път се обещават да изпълнят и някои съвсем нови песни, които ще бъдат част от предстоящия им албум. Шоуто им в София ще бъде последното от тазгодишното им европейско турне, което ще продължи през февруари догодина.     ", "date": "2019.11.20", "title": "Македонската банда Conquering Lion открива шоуто на Dubioza Kolektiv на 29 ноември в Арена Армеец София"}
{"url": "https://www.actualno.com/dobrich/jitni-muhi-zastrashavat-pshenicata-v-dobrudja-news_1408129.html", "text": "      Житни мухи са нападнали посевите с пшеница в Добруджа, стана ясно по време на срещата на земеделски производители в Добрич. В някои полета вредителите са обхванали 10% от растенията, а има случаи и на поражения от 30%. Отделно част от житните посеви са обхванати от кафява ръжда и на места тя е около 5%. Всичко това е резултат от необичайно високите температури за ноември и ако не се застуди, болести и неприятели ще обхванат още ниви, засети с хлебно зърно, предупреди селекционерът по пшеницата от Добруджанския земеделски институт проф. Иван Киряков.      Засетите площи с пшеница тази есен в Добричка област са 1,245 милиона декара. От областната дирекция „Земеделие“ отчитат спад на интереса на фермерите да отглеждат ечемик и рапица. Засетите площи с ечемик сега са 15 хил. дка, докато миналата година те са били 19 000. След разораните миналата стопанска година 60 хиляди декара с рапица заради неблагоприятни метеорологични условия, с маслодайната култура са заети едва 29 000 дка в Добричко, а това е над шест пъти по-малко спрямо година по-рано.    ", "date": "2019.11.20", "title": "Житни мухи застрашават пшеницата в Добруджа"}
{"url": "https://www.actualno.com/europe/gnevna-tylpa-opita-samorazprava-s-ministyra-na-pravosydieto-v-malta-news_1408239.html", "text": "      Гневна тълпа от около 2000 души блокира кортежа на министъра на правосъдието на Малта, докато се опитваше да напусне работното си място, пише Reuters.      С викове \"мафия\" и \"клоун\", множеството наобиколи служебната кола на Оуен Боничи и не му позволи да си тръгне от сградата на Министерския съвет във Валета.   Протестът е заради новото развитие в разследването на убийството на журналистката Дафне Каруана Галиция, което накара протестиращите пак да поискат оставката на премиера Джоузеф Мускат.\r\nПо-рано през деня прокуратурата обяви, че е арестуван известния бизнесмен Йорген Фенек. Той е един от най-известните хора в Малта и бил задържан на борда на луксозната му яхта, по подозрения че е свързан с поръчковото убийство на Галиция.  Арестът дойде ден след като премиера Мускат предложи да пусне на свобода мъж, считан за посредник при организирането на убийството, ако той даде годни за съдебен процес сведения за поръчителите на престъплението.\r\nСпоред медии, Йорген Фенек се е опитвал да избяга от Малта с яхтата, но бил задържан. Полицията има право да го държи в ареста 48 часа и трябва или да му предяви обвинения, или да го освободи.   Дафне Каруана Галиция беше убита, след като бомба избухна в колата ѝ, докато беше в движение край столицата Валета през есента на 2017 г.    Поръчковото убийство шокира не само Малта, но и цяла Европа, като редица лидери призоваха да бъде проведено щателно разследване и заловени поръчителите и извършителите.\r\nУбийството на Галиция, която разследваше корупция по високите етажи на властта, породи съмнения за върховенството на закона в малката островна държава, която е член на Европейския съюз. ", "date": "2019.11.20", "title": "Гневна тълпа опита саморазправа с министъра на правосъдието в Малта"}
{"url": "https://www.actualno.com/crime/naj-goljamoto-nakazanie-e-nadejdata-news_1408098.html", "text": "              Тази история може да се разкаже с много \"ах\" и \"ох\", но така, освен да привлече повече лайкове за рекламодатели, няма да свърши друга работа.\r\nПрокурорът Тодор Павлов не си спомня друг случай в Пловдив, когато извършител на убийство, който на всичко отгоре сам си признава и така спестява доста следствена работа, да не е задържан, дори в ареста. Още тогава Пелтеков старши излиза от полицията с мярка подписка, след една година и тя отпада. Днес, малко повече от две години след фаталния 23 септември, в малката им вила край Куклен, той излезе от съда с условна присъда.  Синът на семейство Пелтекови е бил наркоман. 20 години животът им е бил подчинен на усилията да го спасят, да го отклонят, да му попречат по някакъв начин. На практика са се оставили, както и много други в тяхното положение, да го подпомагат, като са му давали пари. А са му давали пари, защото са били принудени от него - дали в къщи, дали в малкия семеен магазин...\r\nМного подобни истории се случват в света, за който не се говори или се говори единствено с осъждане. Впрочем Стоян е влизал и в затвора - цели четири пъти. Оттам е излизал и е поемал пак по същия път. Заплахи, закани, измъкване насила на пари.\r\nКогато възрастният мъж, вместо както друг път накрая все пак да даде пари, принуден от сина си, вади пистолета и го застрелва, в дома му в Пловдив е внучето. Детето на сина наркоман и на майка наркоманка, която вече е зарязала едно дете. Ражда в Пловдив момиченцето и бяга от родилния дом, за да се надруса. Оттам уведомяват \"Закрила на детето\" и те поемат случая от самото начало, тъй като Маринка, майката, не е непозната за тях. Ако първото и зарязано дете се отглежда от нейните родители, второто е предадено на грижите на родителите на Стоян. Така че в момента, в който той за пореден път ги обира и заплашва, те отглеждат седеммесечното му бебе. Заради това майка му се е пенсионирала година и половина преди да навърши необходимата възраст.    \"Простихте ли на сина си?“, питам и двамата родители. Очаквам всичко да чуя, но не и това - \"Ние никога не сме му се сърдили. Той беше болен човек\". Радост не се сърди и на съпруга си, че е убил сина и. Той се признава за виновен и всъщност и съдът е съгласен, че присъдата, която сам си произнася, е доживотна и възможно най- тежката изобщо. Странно дело, в което има труп, никой на никого не се сърди и всички са жертви. Съдбовно някак. Дали тази история можеше да се избегне? Дали можеха да се избегнат, поне донякъде, огледалните подобни истории - когато зависим убива майка си или баща си. Защото те са дори по-чести от \"Баща убива сина си наркоман\". Впрочем след тази драма, в Пловдивско стана една подобна - баща уби дъщеря си наркоманка.\r\nВ един идеален свят всеки обича децата и родителите си и подобни драми няма. В един идеален свят наркотици няма. Само дето идеален свят няма.\r\nИма свят, който е пълен с парадокси, грешки и зло. Където и да е. И в тоя свят има наркотици, насилие и убийства. Само дето единствена България в Европейския съюз, а и не само там, не е приела една мярка, която поне хипотетично би ограничила тоя краен изход.   Лечение вместо наказание Ако имахме тази мярка, ако тя беше одобрена още през 2006-та година, когато бе подкрепена от всички политически сили, внесена в Парламента от сдружение \"Майки срещу дрогата\" и отхвърлена за пет минути от Правната комисия, днешната поредна драма можеше да не свършва така.\r\nУбитият от родния си баща Стоян Пелтеков е влизал четири пъти в затвора през изминалите 20 години. С малки присъди, най-голямата е била година и половина. В основата на четирите му престъпления, за които е бил обвинен, стои зависимостта от наркотици и необходимостта да си набавя средства за нея. Ако тази мярка беше влязла в сила, той, който през всичките тия години на битки със семейството, е отказвал категорично да влезе в програма за лечение, може би все пак би избрал нея вместо затвора.\r\nМотивацията за лечение е силно условно понятие при зависимите, тя се изгражда и впоследствие. Възможно ли е, принуден да се лекува, той все пак да беше сменил чипа на своето поведение? Може би да, може би не - никога няма да разберем. Но така или иначе този шанс не му е бил предоставен. Както не се предоставя и до днес на зависими, осъдени за кражби и притежание на наркотични вещества. Един път влезли в затвора и без никаква промяна в причината за престъплението, те стават най-лесните за ловене, попълват отчетите на полицията и затворите. А в затворите има наркотици. С една дума, Стоян дори не един път, четири пъти се е разминал с някакъв хипотетичен шанс за друг път в живота, а тази бариера си остава спусната и до днес пред такива като него. В случая той е жертвата, но със същия успех жертвата можеше да е бащата. Майката на бебето, което вече е двегодишно дете, и в момента е в затвора за кражба. Докато е ставало убийството, тя е проституирала, за да изкара пари за дрога.\r\nТова е тъжната история, която може да бъде разказана с много \"ах\" и \"ох\", но и без тях е достатъчно тягостна. Още повече, че е само брънка от една голяма история на пълно нехайство по проблем, който убива стотици хиляди семейства всекидневно.\r\nПрокуратурата поиска условна присъда. Държавата официално призна, че животът с наркоман е нетърпим. \"Това не е ли разрешение за лов на наркомани?\", попитах прокурора. \"Не, в никакъв случай. Но е много сложно\".\r\nСложно е. И става все по-сложно. И нищо не се прави.\r\nО, забравих! Закриха Националния център за наркомании.\r\n\"Ние все се надявахме, че ще се промени\", казва майката на убития Стоян. И сама си произнася присъдата: \"Надеждата е най-голямото наказание\". ", "date": "2019.11.20", "title": "Най-голямото наказание е надеждата"}
{"url": "https://www.actualno.com/society/marinela-arabadjieva-otnovo-e-prieta-v-bolnica-news_1408165.html", "text": "      Маринела Арабаджиева е откарана в МВР болницата, потвърди пред Нова телевизия адвокатката ѝ Ина Лулчева. Тя е била настанена в интензивно отделение в критично състояние, но е стабилизирана. От здравното заведение не коментират какво е състоянието й.      Оскъдна е информацията, с която разполагат и близките ѝ, заяви пред Нова телевизия Ангелина Ангелова, която е от екипа на бизнесдамата. По нейна информация е закарана в безсъзнание в болница снощи. За малко е успяла да я види единствено дъщеря ѝ.   Това не е първият път, в който бизнес дамата напуска следствения арест заради здравословни проблеми.\r\nПрез септември Арабаджиева бе с опасност за живота. Хипертония втора степен, спиране на моторните функции на жизненоважни органи и многократно колабиране са част от здравословните проблеми, които тя има. Заради тях тя беше освободена под домашен арест с решение на Специализирания наказателен съд, но на втора инстанция то беше отменено.  Ветко и Маринела Арабаджиеви са с обвинения за участие в организирана престъпна група с цел данъчни престъпления и пране на пари. В продължение на месеци властите ги издирваха, а през март ги задържаха в имение в Испания. Арабаджиева бе екстрадирана от Испания на 30 май. ", "date": "2019.11.20", "title": "Маринела Арабаджиева отново е приета в болница"}
{"url": "https://www.actualno.com/starazagora/kmetyt-na-kazanlyk-podpisa-dogovora-za-svetyt-na-trakite-news_1408160.html", "text": "      Днес в Министерство на регионалното развитие и благоустройството кметът на община Казанлък Галина Стоянова подписа договора с Управляващия орган на Оперативна програма „Региони в растеж“ 2014 – 2020 за безвъзмездно финансиране на “: “Все повече се приближаваме до реализиране на мащабния инфраструктурен туристически проект. Това е първият одобрен проект от началото на третия ми мандат. Благодаря на правителството!      Чрез „Светът на траките” ще продължим да работим в посока развитие на туризма в региона целогодишно, като създаваме интегриран туристически продукт.“, коментира Галина Стоянова. Проектът е на обща стойност 8 657 364,82 лв, с продължителност за изпълнение 2 години. Одобреното финансиране от ОПРР чрез Европейския фонд за регионално развитие е в размер на 6 735 429,83 лв. – безвъзмездна финансова помощ. Чрез финансов инструмент още през месец август тази година бе осигурено финансиране в размер на 1 921 935 лв. от Фонд за устойчиви градове.  Цялостното представяне на тракийските гробници в Долината на тракийските царе ще предложи на посетителите възможно най-ярко пресъздаване на света на траките и тяхната култура. ", "date": "2019.11.20", "title": "Кметът на Казанлък подписа договора за „Светът на траките“"}
{"url": "https://www.actualno.com/europe/zadyrjan-ruski-voenen-po-podozrenie-v-shpionaj-v-polza-na-ukrajna-news_1408159.html", "text": "      Руската Федерална служба за сигурност е задържала военнослужещ в Южния военен окръг, заподозрян в държавна измяна. Той е събирал секретни данни по указания на разузнаването на Украйна, съобщи РИА Новости, цитирана от БГНЕС.      По информация на руските служби за сигурност, изтичането в чужбина на събраната информация за въоръжените сили на Русия биха нанесли вреда на отбранителната способност на страната.   Но задържания военнослужещ е повдигнато обвинение от Наказателния кодекс на Русия „за държавна измяна”, като следствените действия продължават. ", "date": "2019.11.20", "title": "Задържан руски военен по подозрение в шпионаж в полза на Украйна "}
{"url": "https://www.actualno.com/burgas/okryjna-prokuratura-burgas-zadyrja-dvama-myje-za-vzriv-na-kyshta-news_1408169.html", "text": "      Задържани са двама мъже взривили къща в село Черноград, община Айтос. Антон К. се счита за подбудител, а Димитър Н. за извършител на прстъплението, извършено на 19.02.2019 година. Задържани на 18.11.2019 година при проведена операция от служителите на ОД на МВР – Бургас.      Административеният ръководител на Окръжна прокуратура – Бургас Георги Чинев и старши комисар Радослав Сотиров – директор на ОД на МВР – Бургас разкриха подробности по случая. Самоделното взривно устройство е хвърлено към терасата на къщата, в която живее жена, която е била в обтегнати отношения с подбудителя на престъплението. В момента на хвърляне на взривното устройство в къщата се е намирала друга жена. Взривното устройство не е могло да падне на балкона, а се е ударило в парапета и е попаднало в двора на имота, където се е взривило. Образувала се е яма с диаметър 30 на 30 сантиметра. Прокурор Чинев обясни, че намиращата се в къщата жена е била в задната част на постройката, което най-вероятни е спасило живота и. Повреденото от взрива имущество е със значителна стойност, а именно двуетажна къща на стойност 54 000 лева.\r\nМотивът за извършеното престъпно деяние се крие в афекта на подбудителя, който има дете с живеещата в къщата жена. Той не признавал бащинство на детето и то е установено по съдебен ред. Присъдена е издръжка, която подбудителят първоначално е отказвал да плаща.Сумата, която е била платена на извършителя е близо 2 500 евро за осъществяване на престъпното действие.   Двамата обвиняеми са на по 34 години. Подбудителят е задържан в град Средец, а извършителят в село. Дъскотна, община Руен. Веднага след задържането са извършени процесуално-следствени действия, като при претърсване в жилището на Димитър Н. е открита ръчна бойна граната, тротилова пресовка, капсул детонатор, огнеупорен шнур, запалка за ръчна граната и голямо количество бойни патрони. Димитър Н. е имал предишни криминални прояви, за което свидетелства намереното в дома му. В следващите дни Окръжна прокуратура – Бургас ще внесе в съда искане за вземане на мярка за неотклонение „задържане под стража“ спрямо обвиняемите. ", "date": "2019.11.20", "title": "Окръжна прокуратура Бургас задържа двама мъже за взрив на къща"}
{"url": "https://www.actualno.com/society/gerdjikov-v-novija-mandat-predstoi-golemijat-razgovor-za-razvitieto-na-su-news_1408173.html", "text": "      В новия мандат предстои да проведем големия разговор, който водят всички университети как да се развива Алма матер, защото технологиите напреднаха много, а ние не успяваме да наваксаме. Това коментира в отговор на БГНЕС проф. Анастас Герджиков. „По цял свят се води разговор как студентите да получават адекватни знания, умения и да бъдат гъвкави цял живот“, добави Герджиков.      На въпрос за диалога с държавата, Герджиков заяви, че досега е бил много добър, въпреки че на моменти е имало и комуникационни недоразумения. „Реформата във висшето образование е единствената много успешна реформа в този тип сфери. МТСП и здравното министерство полагат много усилия, но срещат такива пречки, че реформи на практика няма за разлика от висшето образование“, заяви Герджиков.   Той беше преизбран с подкрепата на 254 от членовете на Общото събрание. Старият-нов ректор заяви, че целите в новия 4-годишен мандат са свързани с повишаването на държавната субсидия, собствените приходи на висшето училище, оптимизиране на разходите, осигуряване на допълнителни средства за 60% увеличение на заплатите, средства за ремонти и поддръжка на сградния фонд. ", "date": "2019.11.20", "title": "Герджиков: В новия мандат предстои големият разговор за развитието на СУ"}
{"url": "https://www.actualno.com/education/prof-anastas-gerdjikov-e-preizbran-za-rektor-na-su-news_1408155.html", "text": "      Проф. Анастас Герджиков е преизбран за ректор на СУ „Св. Кл. Охридски“. За него гласуваха 254 от членовете на Общото събрание, предаде репортер на БГНЕС.      Герджиков беше единственият кандидат, който направи отчет за свършеното през изминалия мандат и начерта целите пред университета. Изслушването и дискусията в Алма матер продължи над 6 часа.   Старият-нов ректор заяви, че целите в новия 4-годишен мандат са свързани с повишаването на държавната субсидия, собствените приходи на висшето училище, оптимизиране на разходите, осигуряване на допълнителни средства за 60% увеличение на заплатите, средства за ремонти и поддръжка на сградния фонд.\r\nГерджиков направи равносметка за постигнатото по време на мандата му. Той посочи, че за периода от 1 януари 2016 г. до 1 януари 2019 г. средната брутна работна заплата е увеличена с 53% - от 1119 лв. на 1713 лв.  През 2015-2016 г. студентите - бакалаври и магистри са били 23 330, а преподавателите 1705. През 2019 г. студентите намалели до 20 616, а преподавателите са 1300. В тази връзка Герджиков уверява, че няма да намалява броя на служителите в централната администрация и преподавателите. ", "date": "2019.11.20", "title": "Проф. Анастас Герджиков е преизбран за ректор на СУ "}
{"url": "https://www.actualno.com/europe/v-anglija-prashtat-bobri-v-bitka-s-navodnenijata-news_1408185.html", "text": "      Бобрите трябва да бъдат заселени отново в две части на Великобритания като част от плановете за подпомагане на , съобщи фондация Нешънъл тръст, предава БГНЕС.      Благотворителната организация, която управлява историческите имоти и селските райони, заяви, че има за цел да пусне евразийски бобър в два обекта в Южна Англия в началото на следващата година.\r\n„Бентовете, които създават бобрите, ще задържат вода в сухи периоди, ще помогнат за надолу по течението и намаляване на ерозията и подобряване на качеството на водата чрез задържане на тиня“, казва Бен Еърдли, ръководител на проекта в един от обектите.\r\nЧрез ловуване заради търсенето на кожите им и месото бобрите са изчезнали във Великобритания още през 16 век. Оттогава има няколко контролирани повторни въвеждания на бозайниците, включително в Западна Шотландия. Бобрите често се описват като „инженери на природата“, чиято работа може да помогне за създаването на влажни зони за поддържане на редица видове от насекоми до диви птици.  Бобрите в речните водосборни зони биха „помогнали да направим нашия пейзаж по-устойчив на изменението на климата и крайностите на времето, които това ще донесе“, каза Еърдли. Той ще наблюдава повторното въвеждане на една двойка бобри в Холникоут, близо до Националния парк Ексмур в югозападна Англия. Друга двойка ще бъде пусната в имението Блек Даун, в края на Саут Даунс на английския южен бряг. Всички те ще бъдат въведени в оградени горски райони. След това експертите ще следят за случващите се промени в местообитанието.\r\nНешънъл тръст има за цел да възстанови 62 000 декара „богати на диви животни местообитания“ до 2025 г. на фона на загриженост за намаляване на видовете след 1970 г. ", "date": "2019.11.20", "title": "В Англия пращат бобри в битка с наводненията "}
{"url": "https://www.actualno.com/politics/bsp-i-gerb-se-zamerjat-s-obvinenija-ot-parlamenta-do-fejsbuk-namesiha-dps-i-patriotite-news_1408085.html", "text": "      Периодът на има наименование - управление на БСП и ДПС. Това обвинение отправи народният представител от ПГ на ГЕРБ Тома Биков по време на брифинг в Народното събрание за горските заменки.      \"Ние ще настояваме държавата да си събере тези вземания от един период, в който беше извършен погром в това отношение.   Неслучайно ние не приемаме морални проповеди от тези две политически сили. Ако си спомните и ГЕРБ дойде и спечели изборите 2009 г., а и една от причините, поради които управлява 10 години е този погром, който беше извършен върху българската държава.\r\nДнес и европейските институции и МЗХГ са стигнали до този извод, в който българските граждани стигнаха още 2009 г., че извършва далавера и че това, което се прави е в разрез с всякаква законност, етика и морал. За съжаление тези две партии продължават да менторстват на морални теми и да се правят, че все едно са се родили вчера\", допълни още Биков.  Същевременно лидерът на левицата Корнелия Нинова посочи, че ГЕРБ управлява заедно с ДПС, но го прави задкулисно.\r\nНяма да бъдем заложник в тристранната коалиция - ГЕРБ, ОП, ДПС. Това написа в профила си във „Фейсбук“ Корнелия Нинова по повод и нападките на лидера на ДПС Мустафа Карадайъ, че от БСП, заедно с ГЕРБ, “олицетворяваме това недоразумение в политиката.\"   „Едните управляват официално с ГЕРБ, другите го правите задкулисно. Единия ден Борисов подхвърля нещо на едните, на другия - раздава с широки шепи на другите и всички вкупом го крепите (справка - последните избори).    Разберете се вътре помежду си и не прехвърляйте семейните си раздори на нас. Не посягайте на авторитета на БСП. Мина времето, когато можехте да го правите с мълчаливото съгласие на ръководството й“, пише още в публикацията.\r\nТя посочи, че щом , то тогава трябва да го покажат като оттеглят подкрепата си към правителството на Борисов.\r\n„Покажете го. Оттеглете подкрепата си за Борисов и правителството пада. Твърдите, че за ГЕРБ задържането на власт е над стабилността и сигурността на държавата. Задържането на ГЕРБ се дължи на вас. Ако стабилността и сигурността на България са ви по- важни го покажете с действия, не с голи думи“.    ", "date": "2019.11.20", "title": "БСП и ГЕРБ се замерят с обвинения - от парламента до фейсбук, намесиха ДПС и \"патриотите\""}
{"url": "https://www.actualno.com/curious/dneven-horoskop-za-21-noemvri-news_1408123.html", "text": "       Овен       Това е ден, в който да обърнете внимание на здравето си. Ако не сте медицинско лице не си поставяйте диагнози и не се самолекувайте. Телец Днес е много вероятно да разберете голяма новина последни. Ако не е нещо свързано с вас няма защо да се възмущавате. Не е нужно да участвате във всяка интрига.   Близнаци Днес може да забравите обещание към приятел. Не давайте излишни обяснения, а направете необходимото, за да изпълните обещаното. Рак     Това не е ден, в който да се хвалите с ваши постижения. Сега може да поработите в сянка, но и вашият звезден час ще настъпи. Лъв Днес може да изникнат неочаквани задачи. Не се опитвайте да се справите с всичко сами. Намерете си помощници. Дева През този дне може да претърпите критика. Сега е време да се замислите дали няма повод за това, а не да отхвърляте всички забележки.   Везни Днес не започвайте нищо ново. Имате прекалено много неща за довършване. Ако нямате - просто си починете.    Скорпион Този четвъртък не си позволявайте да отправяте критики и да се сърдите. Може да се окаже, че някой има повече поводи да се сърди точно на вас. Стрелец Това е ден, в който да сте по-прозорливи. Помислете, че не винаги може да разчитате на късмета си. Заложете на реалните действия. Козирог    Денят ще ви подскаже правилните ходове. Наблюдавайте събитията и ще разберете каква трябва да е  последователността на действията ви. Водолей Днес не се щадете. Ще ви се наложи да положите повече усилия от обикновено, но все пак това не ви се случва прекалено често. Риби Днес бъдете наблюдател. Участието в центъра на събитията няма да ви помогне много. Може да пропуснете интересни моменти в шумотевицата. ", "date": "2019.11.20", "title": "Дневен хороскоп за 21 ноември"}
{"url": "https://www.actualno.com/europe/francija-i-germanija-chertajat-planove-za-reformiraneto-na-nato-news_1408162.html", "text": "      Франция и Германия трябваше да очертаят отделни предложения за реформиране на НАТО, след като президентът Еманюел Макрон изпрати алианса в „мозъчна смърт“, което предизвика бъркотия няколко седмици преди решаващата среща на върха.      Френският външен министър Жан-Ив льо Дриан ще използва еднодневна среща с 28-те си колеги от НАТО, за да обясни оценката на Макрон за 70-годишния алианс и да предложи идеи за подобрение.\r\nМакрон заяви в интервю за „Икономист“, цитирано от АФП,  че военното нахлуване на Турция в Сирия и непредсказуемостта на САЩ при президента Доналд Тръмп са признаци за  провал на стратегическото мислене в НАТО.\r\nГерманският външен министър Хайко Маас също ще направи предложение на срещата за създаване на експертна група, председателствана от генералния секретар на НАТО Йенс Столтенберг, която да засили политическото мислене на съюза.  \"НАТО наскоро трябваше да изпита някои стрес тестове\", заяви говорител на Маас в Берлин.\r\n\"Искаме да се върне доверието в НАТО. САЩ остават най-важният съюзник на Европа, но също така е ясно, че трябва да развиваме НАТО по-нататък.\"   Столтенберг, който ще замине за Париж следващата седмица, за да се изправи лично пред Макрон във връзка с неговите коментари, приветства германското предложение.    \"Целта на предложението е да разгледаме как можем да засилим НАТО като платформа за справяне с политическите предизвикателства, пред които сме изправени заедно\", каза той. Космос, но няма звездни войни Френските служители настояват, че Макрон направи смела и необходима стъпка, като изрично изрича истини, които други съюзници предпочитат да замазват.\r\n„Не се опитваме да спечелим конкурс за популярност, но искаме да бъдем чути и разбрани“, каза един представител на Париж.   Аргументите на Макрон, че Европа трябва да се опита да осигури собствената си сигурност, без да разчита на САЩ, предизвикаха гняв от страна на  източноевропейските съюзници, които се чувстват пряко застрашени от Русия.   И неговият стремеж към по-политическа НАТО беше посрещнат с възхищение от някои дипломати, които изтъкнаха, че през последните години самата Франция е твърдо против подобен ход.\r\nИзвън политическата борба, външните министри ще подготвят дневния ред за срещата на върха през следващия месец в Лондон, като изградят поредица от съобщения, за да придадат положителен блясък на събранието.\r\nТе също така се надяват, че някои привличащи вниманието действия ще умилостивят променящия се непрекъснато американски президент, който ще пристигне на срещата на върха под сянката от изслушвания за импийчмънт обратно у дома.\r\nМинистрите са готови официално да определят космоса  като област на конфликт - наред със сушата, морето, въздуха и киберсферата - въпреки че Столтенберг настоява НАТО да не \"въоръжава\" космоса.   Те също ще подпишат доклад за Китай, съдържащ 24 различни области, по които съюзниците могат да работят, въпреки че документът няма да бъде публично достояние.\r\nМакар Китай се намира много извън традиционната европейско-атлантическа сфера на НАТО, Столтенберг заяви, че нарастващата роля на Пекин като основна военна сила и сериозните инвестиции в нови технологии за отбрана имат отражение върху сигурността на съюза.\r\nМинистрите ще приемат и нов план за възпиране на хибридните военни атаки и друг за осигуряване на сигурността на енергийните доставки.\r\nПроблемът на Тръмп - европейските разходи за отбрана - също ще присъства силно в Лондон.\r\nНАТО се надява, че обявеното от Германия миналата седмица  стимулиране на военните й разходи ще се реализира по някакъв начин, за да се отърве от повторение на срещата на върха в Брюксел през 2018 г., когато Тръмп публично смъмри Ангела Меркел, че не прави достатъчно за отбраната./АФП ", "date": "2019.11.20", "title": "Франция и Германия чертаят планове за реформирането на НАТО "}
{"url": "https://www.actualno.com/health/6-neshta-koito-da-ne-konsumirate-ako-ste-na-pochivka-v-turcija-news_1408009.html", "text": "       пишe в блoгa cи, пocвeтeн нa футбoлнитe cтрacти, руcкa блoгъркa.      Тя дoпълвa:     Пиeнeтo нe e прeпoръчитeлнo. Трябвa дa купувaтe бутилирaнa вoдa. Тaкa мoжe дa ce избeгнeтe рeдицa прoблeми c хрaнocмилaтeлнaтa cиcтeмa. . Пo-дoбрe ce хрaнeтe c яcтия, кoитo ca гoтвeни, пържeни или пeчeни във фурнaтa. Нe зaбрaвяйтe, чe възмoжнocттa дa ce oтрoвитe cъc cурoвa хрaнa e изключитeлнo виcoкa.   прaвилoтo - cлeд 6 чaca цялaтa хрaнa, внeceнa в cтaятa, мoжe cмeлo дa бъдe изхвърлeнa. Прocтo ce рaзвaля. Cпoмнятe ли cи мaкaрoнитe? Видяхтe ли ги във вeчeрнaтa caлaтa? Cигурни ли cтe, чe иcкaтe дa ги изядeтe, cпoмняйки cи трeтoтo прaвилo? Вярнo e, пo-дoбрe изпoлзвaйтe прaвилo нoмeр 2 и избeрeтe яхния и зeлeнчуци.    Рaбoтaтa нe e в кoличecтвoтo, a кaчecтвoтo. Aкo иcкaтe дa пиeтe кaчecтвeн aлкoхoл, тoгaвa пo-дoбрe cи купeтe нeщo oт бeзмитния мaгaзин.     В тoзи чaй нямa нищo пoлeзнo. В нeгo дoри нямa и чaй. Зaтoвa e пo-дoбрe дa взeмeтe чaшa дoбрo турcкo кaфe.\r\nизточник:  ", "date": "2019.11.20", "title": "6 неща, които да НЕ консумирате, ако сте на почивка в Турция"}
{"url": "https://www.actualno.com/analysis/putin-objavi-naj-niskata-bezrabotica-v-istorijata-na-rusija-news_1408142.html", "text": "      Президентът на Русия Владимир Путин обяви, че безработицата в страната възлиза на 4,6 процента от икономически активното население, което е най-ниският процент в руската история.      Това обяви той по време на инвестиционния форум \"Русия зове!\" в Москва, съобщават руските медии.   \"Що се отнася до пазара на труда, безработицата намалява. Средно за периода между януари и септември тя възлиза на 4,6 процента от икономически активното население.\r\nТова е най-ниската - искам да подчертая това - най-ниската стойност в съвременната история на Русия\", коментира руският държавен глава.  Путин обаче изтъкнал, че заплатите на руските граждани растат, но реалните доходи стоят на едно място, като настоя това положение да се промени.\r\nКакто отбелязал президентът, един от ключовите показатели за икономическото развитие са реалните доходи на населението.   \"Известно е, че днес заплатите в Русия нарастват както в номинално, така и в реално изражение, но в същото време разполагаемите доходи на гражданите на практика стоят на едно място.    Несъмнено тази ситуация трябва да бъде променена. Това е най-важната област в работата на правителството. И резултатите в това отношение все още са много скромни\", подчертал Путин.\r\nПо-рано министърът на икономическото развитие Максим Орешкин заяви, че реалните разполагаеми доходи на гражданите през втората половина на годината ще нараснат с 1% годишно. ", "date": "2019.11.20", "title": "Путин обяви най-ниската безработица в историята на Русия"}
{"url": "https://www.actualno.com/europe/arestuvaha-biznesmen-za-ubijstvoto-na-jurnalistkata-dafne-galicija-news_1408196.html", "text": "      Известен малтийски бизнесмен е бил арестуван във връзка с убийството през 2017 г. на журналистката Дафне Галиция. Това предадоха световните агенции, като се позоваха на източник, близък до разследването.      Йорген Фенек е бил задържан рано тази сутрин на борда на луксозната си яхта, малко след като бил отплавал от острова.   В малтийски медии се появи видео, на което се вижда как войници проверяват плавателния съд, пуснал котва в пристанището на Портомасо.\r\nФенек е директор на консорциума, който през 2013 г. спечелил обявен от малтийското правителство търг за построяване на газова топлоцентрала. Той е един от най-богатите и могъщи бизнесмени в Малта.  Миналата година стана ясно, че той е собственик на тайната офшорна компания 17 Black, свързана с министъра на туризма и началника на канцеларията на премиера Джоузеф Мускат. И двамата отрекоха да са получавали плащания от тази компания. Дафне Галиция е писала за 17 Black няколко месеца преди да бъде взривена в колата си през октомври 2017 г.\r\nАрестът бе извършен ден след като премиерът Джоузеф Мускат каза, че препоръчал да се даде имунитет от съдебно преследване на заподозрян, служил като посредник при организирането на покушението срещу журналистката, ако той предостави сериозни доказателства за това кой стои зад убийството.   Посредникът бе задържан в Малта на 14 ноември. Той вероятно е бил връзката между извършителя на покушението през 2017 г. и хората, осигурили взривното устройство, използвано за убийството. Самоличността му се пази в тайна.     ", "date": "2019.11.20", "title": "Арестуваха бизнесмен за убийството на журналистката Дафне Галиция"}
{"url": "https://www.actualno.com/literature/otkys-ot-madam-piaf-i-pesenta-na-lubovta-news_1408108.html", "text": "      „Ла бон франкет” беше традиционен, малко старомоден ресторант в една типична за този район паянтова сграда, преживяла най-добрите си години вероятно през Бел епок  и непосредствено след Голямата война, когато сред постоянните посетители тук са идвали прочутите хора на изкуството на своето време – Тулуз Лотрек, Зола или Моне. Стените бяха украсени със снимки на някогашните гости и Едит при всяко идване се питаше как собственикът бе успял да опази тези творби от посегателствата на фрицовете. Тя познаваше от младини това оживено заведение със забележителна кухня и умерени цени. Навремето бе притискала нос отвън към малките прозорци, по-късно бе станала постоянен гост, дори бе пяла тук. Тази вечер блестеше на голяма дълга маса сред приятелите и сътрудниците си, наслаждаваше се на съвършеното обслужване и на великолепното вино, както и на признанието от страна на другите посетители, които се осмеляваха да се доближат и да я помолят за автограф. До нея седеше Анри, който полагаше усилия да привлече вниманието ѝ, ала очите на Едит постоянно шареха към другия край на трапезата.      Почти нищо не беше останало от надменния младеж, който се бе опънал на Едит. Тя дори съжали, задето го бе скастрила толкова остро. Малко великодушие нямаше да навреди. Ив Монтан изглеждаше тромав и непохватен, личеше му, че не се чувства добре в смешното си сако. Освен това явно не беше седял досега на маса с ленени покривки, множество чинии с различна големина и форма, с прибори за различните ястия от менюто. Тя се забавляваше да  го наблюдава как побутва насам-натам приборите си и не знае към коя вилица да посегне за предястието. Невежеството му, кой знае защо, караше Едит да се чувства свързана с него.   Очите му се кокореха все повече при вида на разнообразието и броя на поднасяните ястия. Звездата на вечерта бе посрещната с кулинарно изобилие, нещо необичайно в тези дни. Повечето парижани живееха с по-малко от хиляда калории дневно, пировете на Едит също съблюдаваха известни граници, ала тя се разчувства, когато видя как Ив катурна уплашено току-що напълнената си чаша с вино, щом сервираха антрекота. Объркването му накара да зазвучи онази струна в нея, която я свързваше със собственото ѝ детство. Ив Монтан беше толкова кльощав, сигурно от години не бе хапвал нищо свястно. А може би изобщо никога. И това не се дължеше на окупацията и на войната. Въз основа на изтърпените страдания и лишения тя виждаше невидимата връзка между неговата и нейната житейска история – и страшно ѝ се искаше да скочи и да го прегърне.\r\n   Едит поръча нова бутилка вино и с припрени жестове помоли незабавно да напълнят празните чаши, включително тази на младия певец. И нейната, която бе гаврътнала набързо.  Случайно срещна погледа на Симон, която я наблюдаваше отсреща.\r\n   По-рано приятелката загрижено ѝ бе прошепнала: „Как ще платим всичко това? На черния пазар едно кило хляб, което всъщност струва само три франка, се продава за трийсет. О, Едит, колко ли ще ни поиска собственикът за тази вечеря?”.\r\n   Едит ѝ се бе присмяла. „Нямам идея. Ще го пишем на вересия и ще поискаме аванс за хонорара ми в „Мулен Руж”. Или пък Анри ще плати сметката. Откъде да знам? Остави ме на мира с вечните си въпроси за парите. По-добре се наслаждавай на хубавата вечер, Момон.”       А сега пронизващите очи на Симон сякаш ѝ казваха, че много добре знае какви ги върши Едит в момента. Симон беше на мнение, че приятелката ѝ иска да впечатли Ив Монтан. Това бе може би малка част от истината, но именно – малка, защото Андре вече беше резервирала масата, преди младежът да се появи в „Мулен Руж”. Едит искаше да отпразнува живота, началото на репетициите в „Мулен Руж”, надеждата, че ще изпълни ангажимента си, без властите да ѝ създават пречки или затруднения. Може би дори искаше да отпразнува укрепването на любовта си с Анри. И откриването на един нов талант.\r\n   Причини за добро хапване и пийване винаги имаше в изобилие.\r\n   Тя бърбореше, смееше се и щурееше. При това постоянно поглеждаше към Ив. Съвсем бегло, но зорко го държеше под око.  Когато не поглъщаше невероятни количества храна, той се опитваше да води разговор, явно неумел или дори неподходящ, както можеше да се прочете по лицата на непосредствените му сътрапезници. Жените от съседните маси обаче явно го намираха за шармантен, защото го зяпаха възхитено. Подходящият тип за големи мечти. Едит мислено се потупа по рамото, задето бе преценила правилно въздействието му върху жените.\r\n   Когато сервираха сиренето, той най-сетне си съблече сакото. Атрактивността му нарасна в степен, която дори я накара за миг да онемее. Той отново беше в семпла бяла риза, без вратовръзка, горното копче – разкопчано. Изглеждаше великолепно.\r\n   Ив се извърна настрана, за да направи място на келнера, и сякаш случайно срещна погледа ѝ.      Тя го издържа, а той не можеше да откъсне очи от нея.\r\n   После момъкът отвърна на усмивката ѝ с нескрито възхищение. А лицето на Едит засия, сякаш току-що бе изгряло слънцето.\r\n   Изведнъж звуците около нея и въпросът, който тъкмо ѝ бе задал Анри, изчезнаха. За момент тя се почувства съвсем сама с Ив. Едит си помисли, че през тази нощ животът е чудесен, изпълнен с красота и съвършенство, подобно на червена роза, а в мислите ѝ прозвуча малък шансон, разказващ за любов, щастие и близост. Сякаш от само себе си в главата ѝ се роди текстът. Никога не го беше чувала и пяла, ала той се запечати в съзнанието ѝ, сякаш можеше да прочете редовете и думите, една по една. „Да - каза си тя, гледайки Ив Монтан в очите, - вярно е, че животът е прекрасен – la vie en rose…” ", "date": "2019.11.20", "title": "Откъс от \"Мадам Пиаф и песента на любовта\""}
{"url": "https://www.actualno.com/healthy/ananiev-otstrani-direktorite-na-trite-bolnici-zaradi-pochinaloto-dete-news_1408080.html", "text": "      Здравният министър Кирил Ананиев отстрани директорите на трите болници - \"Лозенец\", УМБАЛСМ \"Пирогов\" и Детската болница - до приключване на процесуално-следствените действия около смъртта на 3-годишния Александър, предаде БГНЕС.      Припомняме, че по-рано днес в началото на редовното правителствено заседание премиерът Бойко Борисов призова Ананиев да предприеме незабавно тези действия.\r\nМярката е приложена и на тримата директори, докато приключи разследването, каза шефът на педиатричната болница Димитър Русинов след среща между тримата директори и Ананиев.\r\nРусинов подчерта, че тримата ще окажат пълно съдействие с документация по време на проверките.     Съдействаме максимално на проверките, каза и директорът на \"Пирогов\" проф. Асен Балтов, а шефът на болница \"Лозенец\" проф. Любомир Спасов не се появи пред журналистите, чакащи на входа. \r\nВременно отстранена е и доктор Елена Паскалева-Георгиева, която е приела 3-годишния Александър в Специализираната педиатрична болница \"Проф. Иван Митев\".\r\nРезултатите от официалните проверки, извършвани от Изпълнителна агенция \"Медицински надзор\" и разпоредени от здравния министър, се очакват по-късно днес.     ", "date": "2019.11.20", "title": "Ананиев отстрани директорите на трите болници заради починалото дете"}
{"url": "https://www.actualno.com/politics/nov-opit-na-kabineta-da-prebori-sivija-sektor-v-tyrgovijata-s-goriva-news_1408082.html", "text": "      При извършване на нарушение от регистрирани или ведомствени бензиностанции, да се забрани тяхната дейност за 3 години, независимо чия е собствеността им и дали тя ще се прехвърли. Това е заложено в новия закон за горивата, обясни министърът на икономиката Емил Караниколов след Министерския съвет. Текстовете бяха приети по време на заседанието на Кабинета и ще бъдат предложени за одобрение на Народното събрание.      \"Предложението на Министерство на икономиката е при извършване на нарушение от обекти, които са регистрирани по този закон и обекти, които не са регистрирани – така наречените ведомствени, ще се издава забрана за срок от 3 години този обект да извършва тази дейност. Тоест независимо, че някой реши да си прехвърли фирмата или собствеността, той няма да може да ползва този обект за следващите три години за дейността, а именно доставка, складиране, производство на нефт и нефтени продукти“, обясни Караниколов и допълни, че по този начин ще се създаде ефективен контрол за пресичане на възможността за спекулации в сектора чрез създаването на кухи фирми.   Това е да се пребори при търговията с горива. Работата по закона започна още миналата година и той породи напрежение в  сектора. КЗК също се произнесе, като каза, че в той не  решава проблема със сивата икономика. Затова министерството продължи да преговаря с бизнеса. преди дни обаче собственици на малки бензиностанции отново излязоха на протест, защото били изолирани от процеса на писане на Закона. Всички подробности можете да прочетете \"Преди една година бе приет Законът за горивата . Веднага след това имаше напрежение в сектора, породено от определени изисквания в него. Имаше и позиция на Комисията за защита на конкуренцията, в което се казваше, че с този закон не се създава необходимата конкуренция в сектора и че основният ефект на закона за преборване на сивата икономика, няма да бъде постигнат. Последваха дискусии по изготвянето на Закона за горивата. Участваха всички заинтересовани страни, без Те имаха мандат само да наблюдават процеса и не  участваха в работата по изготвяне\", обясни министърът.   Основните договорености , които са били постигнати са: облекчаване на режимите за бизнеса, предвидени в Закона за горивата и изваждане на земеделците от обхвата на Закона. Земеделците , които не осъществяват търговия с горива, ще бъдат изкарани от обхвата на новия закон. Всички, които освен, че искат да са земеделци, са решили и да извършват такава дейност, трябва да бъдат регистрирани. \"Бяха предвидени изключения за мините. Там има проблем със зареждането на техниката, особено в подземните  галерии, като там е допуснато да има подвижни обекти, известни като  ведомствени обекти, както се допуска и да има мобилни автомобили, които  да правят зареждането до стационарния вътрешен обект в самата галерия. За строителите - също при определени категории и преместваеми обекти, за които държавната администрация винаги ще знае къде са локализирани и ще може да след за спазването на закона\", каза икономическият министър.    Спорните въпроси     С предложените текстове в Закона за горивата ще се облекчат и други изисквания за : за намаляване на изискуемия праг за капитал или активи, както и намаляване размера на обезпечението. Прецизират се общите и специалните условия за всички дейности, както и необходимите документи за регистрация.\r\nКакви да са изискванията за регистрация , според министър Караниколов, ще бъде основният дебат в Народното събрание при обсъждане на закона. Трите варианта са: да остане сегашното изискване за  обезпечение от 500 хил. лв. Другите две са предложения на малките  търговци на горива – да се прави разбивка на оборота или гаранцията да е  процент от него. Другият момент, по който няма консенсус, е относно задължителните забрани.  искат да е забранено напълно  сипването на гориво в автомобили, с които се извършва зареждане, а  малките – да се допусне възможността по закона за ДДС. Според мен  най-правилно е вторият вариант, допълни Караниколов. ", "date": "2019.11.20", "title": "Нов опит на Кабинета да пребори сивия сектор в търговията с горива"}
{"url": "https://www.actualno.com/pleven/upraviteljat-na-vik-pleven-100-litra-v-sekunda-ne-ni-stigat-za-da-otmenim-vodnija-rejim-news_1408078.html", "text": "      „Няма опасност в Плевен да бъде въведен воден режим като в Перник. Само още 100-тина литра в секунда ни трябват, за да се нормализира водоподаването. Проблемът идва от Водоснабдителна група „Черни Осъм“, която е в Ловешко - там водните количества са намалели значително и затова има режим и при нас.“ Това заяви за инж. Митко Спасов, управител на ВиК – Плевен.      Той допълни, че водният режим в Плевен е само нощен – от 00,00 ч. до 5,00 ч. За два дена преди седмица е имало спиране на водата и в следобедните часове – от 14,00 до 17,00, но то е отменено.\r\n„Докато не завали, няма да се възстанови нормалното подаване на питейна вода в Плевен. Такова засушаване се получава циклично на 3-4 години. Решението е да се изгради язовир на река Черни Осъм горе в планината. Строителството му беше започнало преди доста години, но след това е спряно. Не знам колко пари трябват за завършването му – не зависи от мен.\r\nЗа Плевен имаме и други водоизточници, които работят нормално. Просто малко не ни достига – още 100 литра в секунда“, каза още инж. Спасов.   ", "date": "2019.11.20", "title": "Управителят на ВиК – Плевен: 100 литра в секунда не ни стигат, за да отменим водния режим"}
{"url": "https://www.actualno.com/europe/estonija-ne-vjarva-che-nato-shte-ja-zashtiti-v-sluchaj-na-napadenie-news_1408074.html", "text": "      Естонският министър на вътрешните работи Март Хелме заяви, че има съмнения дали НАТО би защитила страната при евентуално нападение от страна на Русия.      Пред финландски медии Хелме е обявил, че Естония, заедно с другите балтийски държави и Финландия, работи върху „план Б” за териториална отбрана, който предвижда засилено сътрудничество с Германия и САЩ.   Хелме е член на крайнодясната Консервативна народна партия, която е част от управляващата коалиция, предаде БГНЕС.\r\nКоментарите на естонския министър се появиха няколко седмици, след като френският президент Еманюел Макрон постави под въпрос изпълнението на чл. 5 от Северноатлантическия договор, който гарантира солидарност между държавите от Алианса в случай на нападение срещу една или повече от тях.  Посланичката на САЩ в НАТО Кей Хътчинсън заяви вчера, че за Вашингтон чл. 5 е основен за Алианса и не е поставен под въпрос. ", "date": "2019.11.20", "title": "Естония не вярва, че НАТО ще я защити в случай на нападение"}
{"url": "https://www.actualno.com/politics/deputatite-othvyrliha-predlojenijata-za-namaljavane-na-danychni-stavki-news_1408103.html", "text": "      Предложението на опозицията в лицето на БСП между първо и второ четене на Закона за корпоративното подоходно облагане бе данъчната ставка за месо, мляко, яйца, брашно и хранителни продукти от брашно е в размер на 5 %.      Социалистите искаха още и намаляване на данъчната ставка за лекарствата. От ДПС предлагаха нулева ставка на ДДС за доставките, свързани с издаване, разпространение и продажба на художествена, научна и учебна литература.   С намаляването на ставката на ДДС върху хранителни продукти целим да ги направим достъпни, но да направим хранително-вкусовата индустрия по-привлекателни. Това каза народният представител от ПГ на „БСП за България“ Георги Гьоков по време на дебатите по предложенията на БСП за данъчните ставки.\r\nНамаляването на данъчната ставка за брашно, хранителни продукти от брашно, мляко и яйца е насочена към насърчаване на родното земеделие и хранително-вкусовата промишленост“, аргументира предложението на БСП депутатът Георги Гьоков.  „По отношение на намаляване на ДДС ставката за лекарствата ,мотивите са, че техните цени в България в сравнение с Европа сме с едни от най-високите“, посочи още депутатът от БСП. ", "date": "2019.11.20", "title": "Депутатите отхвърлиха предложенията за намаляване на данъчни ставки"}
{"url": "https://www.actualno.com/crime/zadyrjaha-myj-porychal-vzriv-sreshtu-bivshata-si-zaradi-spor-za-izdryjka-na-deteto-im-news_1408060.html", "text": "      34-годишен мъж от Средец, поръчител на взрив, избухнал в двора на къща в айтоското село Черноград през февруари, е бил задържан при акция на бургаската полиция.      Това съобщиха на извънреден брифинг окръжният прокурор на Бургас Георги Чинев и директорът на Областната дирекция на МВР старши комисар Радослав Сотиров.   А.К. е арестуван на 18 ноември, когато е заловен и извършителят на атентата - Д.Н. от руенското село Дъскотна. В дома му са намерени ръчна бойна граната, тротилова пресовка, капсул-детонатор, шнурове и голямо количество бойни патрони, 22 калибър.\r\nДвамата са били уличени след дълго разследване, при което са използвани и СРС-та, уточни прокурорът. Установено е, че поръчителят платил 2500 евро на другия мъж, който около 02,20 ч. на 19 февруари хвърлил самоделна бомба с еквивалент на 400-грамова тротилова шашка към терасата на двуетажна къща.  За късмет устрйството се ударилоа в парапет, паднало в двора и се взривило, бед да нарани никого. На мястото обаче била изкопавна яма с диаметър 30 см.\r\nПо време на взрива в къщата била само една възрастна жена. Там живеели обаче и родителите на жената, с която поръчителят А.К. бил в конфликт. Мъжът отказвал да признае детето, но след като бащинството било безспорно установено, бил осъден да плаща издръжка.   Той отказвал да дава парите, заради което районната прокуратура образувала досъдебно производство срещу него. След изплащане на дължимата сума, то било прекратено.    Мъжът обаче решил да отмъсти и поръчал взрива на криминално проявения Д.Н. Според закона за подбудителство поръчителят може да получи от 1 г. до 8 години затвор. ", "date": "2019.11.20", "title": "Задържаха мъж, поръчал взрив срещу бившата си заради спор за издръжка на детето им"}
{"url": "https://www.actualno.com/crime/specsydyt-gleda-deloto-za-carskite-konushni-news_1408104.html", "text": "      На 21 ноември в Специализирания наказателен съд ще се проведе заседание по делото за „Царските конюшни”, предаде репортер на БГНЕС.      Процесът е срещу областния управител на Софийска област Веселин Пенев и лицензирания оценител на държавните имоти Юлия Цекова. Веселин Пенев отговаря за две престъпления. Първото е за умишлена безстопанственост – за това, че като длъжностно лице, в условията на продължавано престъпления (с две деяния) не положил достатъчно грижи за ръководенето, управлението, стопанисването и запазването на повереното му имущество (престъпление по чл. 219, ал. 3 от НК). А именно, за бюджетни средства на Софийска област и на Българската държава в размер на общо 118 439,20 лева, както и за държавен имот, в резултат на което са настъпили значителни вреди.   Второто обвинение на Пенев е за това, че като длъжностно лице съзнателно сключил три неизгодни сделки от името и за сметка на Българската държава. Чрез транслация на притежаваната от държавата част от собствеността на Царските конюшни в полза на „Евротрансбилд“ ЕООД, а не чрез обособяване на реален дял със статут на частна държавна собственост, продал държавната част от недвижимите имоти по занижени цени – за сумата от общо 658 870 лв. без ДДС, при обща пазарна стойност към същата дата в размер на 10 989 000. От действията му са произлезли вреди за Българската държава в размер на 10 330 130 лв.\r\nЮлия Цекова е обвинена за това, че в качеството си на лицензиран оценител, дала неверни оценки и заключения за определяне пазарната стойност на три недвижими имота в центъра на София – частна държавна собственост, възложени й от областния управител на област София. От това произтекла щета за Българската държава в размер на 10 330 130 лв.   ", "date": "2019.11.20", "title": "Спецсъдът гледа делото за „Царските конюшни” "}
{"url": "https://www.actualno.com/pernik/d-r-tihomir-stefanov-instituciite-nezabavno-da-sprat-zamyrsjavaneto-na-struma-s-promishleno-zamyrseni-vodi-news_1408095.html", "text": "       По поръчка на Централната рибоопазваща организация в Перник бяха направени две изследвания на водата в яз. „Пчелина“ - от лаборатории в Казанлък и във Финландия, които показват . Резултатите от тези изследвания предостави за анализ и коментар на няколко учени в България. Един от тях е д-р Тихомир Стефанов - хидробиолог (ифтиолог) в Националния природонаучен музей към БАН.       \"Моето мнение е, че доста неочаквано са завишени абсолютно всички нива на тежки метали - цинк, олово, кадмий. Особено на кадмия е страшно притеснително . И други метали виждам, че има малко повече от нормата, но все пак под максимално допустимата концентрация, като никел и хром. Предполагам, че това е в резултат от потока от огромните предприятия, които дълго време са работили там - \"Стомана - Перник\" и т.н. Част от тежките метали не се абсорбират от системата, а се натрупват . Така, че това сигурно е от годините работа на \"Стомана - Перник\", заяви д-р Стефанов.   \"Видно е, че най-притеснителни са резултатите от устието на язовира – там където реката се влива в язовира. Това е ясен знак, че трябва да бъде незабавно прекратено изливането на отпадни и силно замърсени отпадни води в реката, съответно в язовира. Време е РИОСВ И БДЗБР да започнат да работят и да не допускат тези отрови да се изливат в реката! Виждаме, че има огромна концентрация на фосфор, което най-вероятно означава, че има замърсяване, идващо от предприятие, което произвежда торове . Такава огромна концентрация на фосфор няма как от само себе си да се появи. Фосфорът и натрупването на фосфорни съединения най-често се дължи на замърсяване при производство на торове, най-вече фосфорни. Там трябва да има фабрика за производство на торове\", смята експертът.\r\nОгромното количество сяра - 27 000 микрограма на литър, дължи на въглищен прах, който идва най-вероятно от шламохранилището на ТЕЦ – Перник. На въпрос д-р Стефанов отговори, че . Той обясни, че тежките метали се натрупват в организма и когато се достигне дадена концентрация, тогава натрупването има патогенен характер и в крайна сметка летален изход, както при отравянето с олово и кадмий при хората - не става веднага, а вследствие натрупване, когато има дълга експозиция. „Това са опасни неща\", допълни д-р Стефанов.  И тъй като теорията му от предишния ни разговор през септември месец беше, че в язовира д-р Стефанов сега подчерта отново, че в резултат от дългото натрупване на токсични и органични замърсявания в язовира и нещо е имало отключващ фактор.\r\n„Това е било залпово замърсяване. Това може да е нещо, което дори да не е било чак толкова голямо, но е отключило процеса. То било последната капка, от която е преляла чашата. Тогава системата е колабирала и се стигна до този мор, който наблюдавахме в края на лятото“, подчерта хидробиологът.   Според него щеше да е много интересно да се направи анализ и на азотните съединения , които наистина са показатели за органиката, която постъпва в язовира край Перник.    Като заключение, д-р Стефанов каза следното, което дава надежда, че проблемът с язовира не е непоправим: \"Нека това райско кътче от България го съживим всички заедно – държани институции, доброволци, любители на природата, риболовци и т.н.\". РИОСВ, БСДЗБР и МОСВ да си свършат работата, а рибарите и доброволците да продължават да зарибяват, почистват и пазят този прекрасен язовир от бракониери.   ", "date": "2019.11.20", "title": "Д-р Тихомир Стефанов: Институциите незабавно да спрат замърсяването на Струма с промишлено замърсени води*"}
{"url": "https://www.actualno.com/business/falshivite-bolnichni-njakolko-idei-za-reshavane-na-problema-video-news_1408139.html", "text": "       Работодателите да плащат не повече от 15 дни болнични на човек в годината. Личните лекари да имат право да издават по-малко дни болнични, а не както е в момента до 14 дни. Обсъжда се вариант да има ограничение от 7 работни дни. Това са две от идеите, които днес стана ясно, че ще бъдат обсъдени от социалните партньори в Националния съвет за тристранно сътрудничество. Новината дойде от социалния министър Бисер Петков.      Все още не е ясно кога ще се проведе Тристранният съвет, на който ще се  набележат мерки за о .   След предложението на в НС и на предложението, защитавано единствено , да не се заплаща, премиерът Бойко . Сега нещата се върнаха в нормалния си ход и се очаква на социалните партньори да потърсят решение на проблема, който източва милиони от НОИ и държавата.\r\nПетков обясни пред БНТ, че болнични обсъждани до сега отново ще бъдат обсъдени в тристранния съвет. \"Нека да оставим темата на един широк разговор и аз съм сигурен, че този път тя няма да се остави така в безвремието. А ще се намери решение, което да бъде подкрепено от всички и да бъде приведено в действие.\"  Според председателят на парламентарната социална комисия Приходната агенция събира вноските за болнични, издаването им се контролира от здравните инспекции, а НОИ ги плаща. И точно затова контролът е неефективен. \"Ако НОИ, който плаща през всичките тези години болничните листи, има възможности за контрол, нещата може да се развият в друга посока.\", казва Хасан Адемов.\r\nСпоред омбудсмана Диана Ковачева трябва да има и механизъм, чрез който да се контролира спазва ли се режимът предписан в болничния лист. \"Всъщност работодателят контролира. Той би могъл да оспори болничен. Има механизми, въпросът е, че те не се използват достатъчно адекватно.\"   Цялата позиция на омбудсмана можете да видите в следващото видео:      ", "date": "2019.11.20", "title": "Фалшивите болнични: Няколко идеи за решаване на проблема (ВИДЕО)"}
{"url": "https://www.actualno.com/society/nankov-shte-ima-nakazani-za-vodnata-kriza-v-pernik-news_1408105.html", "text": "      Зам.-министърът на регионалното развитие и благоустройството Николай Нанков отбеляза, че има пропуски в справянето с безводието и водния , където пристигна за среща с кмета на общината. Той обясни, че ще има наказани за водната криза в Перник.      На въпрос ще иска ли оставка - той отговори \"да\", но не уточни дали това ще бъде управителят на ВиК-дружеството. На кого ще иска оставка, ще стане ясно след срещата с кмета, съобщи бТВ.   Жители на Перник днес излязоха на в града, като опитаха да нахлуят в сградата на ВиК, но полицията ги спря.\r\nСпоред зам.-министъра има и други пропуски - при предишния програмен период общината е пропуснала възможността да кандидатства за европейско финансиране за подмяна на старата водопреносна мрежа. В момента тече ремонт и на стената на язовира. По думите на Нанков вече има приет проект и ще се подмени изцяло водопреносната мрежа на град Перник през новия програмен период. Проектът ще се реализира и има намерени пари за това, обясни Нанков, цитиран от БГНЕС.   ", "date": "2019.11.20", "title": "Нанков: Ще има наказани за водната криза в Перник "}
{"url": "https://www.actualno.com/pleven/malkite-sela-v-obshtina-pleven-shte-si-izbirat-kmetski-namestnici-news_1408048.html", "text": "      В събота, 23 ноември, започват срещите на в седемте най-малки села в общината, на които местните жители ще си кажат думата кои да са кметските им наместници. Първата среща е в село Ралево. Всеки следващ ден ще има по една такава среща в Ласкар, Къртожабене, Горталово, Тодорово, Къшин и Тученица. Първите две са от 11,00 ч., а останалите – от 17,30 ч.      Георг Спартански обяви намерението си да не назначава еднолично кметски наместници в селата, които нямат достатъчно жители, за да си избират кметове, след като спечели балотажа на 3 ноември.    “Първо, че е по-демократично. Не аз да ги назначавам, въпреки че законът ми възлага тези задължения и правомощия едновременно. А хората, които живеят в съответното населено място и които най-добре познават качествата на евентуалните кандидати, сами да направят своя демократичен избор. И второ, защото считам, че след като същите тези граждани на малките населени места имат компетенцията и познанията да избират президент на републиката, евро и български депутати, кмет и общински съветници – най-логично е те да могат да избират и местните си управленци, независимо от големината на населеното място.“   ", "date": "2019.11.20", "title": "Малките села в община Плевен ще си „избират“ кметски наместници"}
{"url": "https://www.actualno.com/business/malkite-tyrgovci-dovolni-ot-promenite-v-zakona-za-gorivata-bpga-predpazlivi-news_1408107.html", "text": "      Малките търговци на горива са доволни от промените в Закона за горивата, от БПГА отказват да коментират, докато официално не бъдат запознати с тях, предаде репортер на БГНЕС.       на горива са доволни от направените промени в Закона за горивата, които министърът на икономиката Емил Караниколов представи в Министерски съвет. Това заяви за БГНЕС Симо Симов от Националното сдружение на търговците и превозвачите на горива.   „Доволни сме от поправките. Удовлетворени са всичките ни искания, има само малки козметични поправки, които ще обсъдим още днес с министър Караниколов“, уточни Симов и допълни, че към този момент спират всички заявени протестни действия, докато не видят Закона приет от НС в този вид.\r\nОт не могат да коментират промените, докато не се запознаят официално с тях. По-рано министър Караниколов обясни, че при консултациите за промените те са били по-скоро наблюдатели, отколкото активни участници - по желание на министерството.  „На този етап не можем да коментираме представените от министър Караниколов промени, тъй като не сме ги виждали. Вчера проведохме среща с него, на която ни бяха представени едни промени, които са доста притеснителни. Но какво точно е приел МС нямаме представа, защото на тази среща бяха обсъждани други предложения – част от тях виждаме, че са приети“, заяви за БГНЕС юристът на БПГА Светослав Бенчев.\r\nНа днешното заседание на МС министърът , за които настояваха дребните търговци. Според една от тях земеделците, които не извършват търговия с горива и нефтени продукти, отпадат от него. Променени са също изискванията за зареждане на техниката в мините. Допуска се да има вътрешни обекти, известни още като ведомствени бензиностанции. Разрешава се мобилни автомобили да зареждат машините в галериите.   За строителите при определени категории се допускат преместваеми обекти за зареждане, за които държавната администрация ще знае къде се намират.    Предстои до седмица текстовете да се изпратят за дебат в парламента. Обект на обсъждане ще бъде сумата за регистрация на лицата. В момента се изискват 500 000 лева за всички търговци независимо от оборотите. Обект на обсъждане са три предложения – да се запази настоящата сума, да става според приходите на годишна база, или според процент от оборота.\r\nОще подробности за приетите от МС промени в Закона за горивата можете да прочетете  ", "date": "2019.11.20", "title": "Малките търговци доволни от промените в Закона за горивата, БПГА предпазливи "}
{"url": "https://www.actualno.com/viewpoint/vodnata-kriza-v-pernik-otrajenie-na-dyrjavata-news_1408049.html", "text": "      Ако случайно сте пропуснали последните няколко дни, Перник официално има проблеми с водата. Сериозни проблеми – от тези, които се лекуват с режим. В Плевен и Ловеч също взеха да се появяват подобни симптоми.      Водната криза в Перник засега изглежда е далеч от устойчиво решение, но сякаш на нея се гледа като на нещо изолирано – поне с такова усещане оставам от широкото медийно отразяване. Но тази криза всъщност отново изкарва на преден план въпросът колко ефективни са общинските и държавни ВиК дружества. Защото, ако някой не знае, освен \"Софийска вода\", всичко друго водно в България е с етикет \"обществено управление\".\r\nВ България е много популярна политическата максима как \"държавата\" трябва да поеме управлението на водния сектор, както и на енергетиката. Точно случаи като Перник обаче са пример какво става, когато \"публичният етикет\" е лепнат на сектора и здраво си стои – криза, и то голяма!\r\nСпоред на КЕВР за състоянието на ВиК сектора през 2017 година, ВиК операторите отчитат много по-висок брой аварии по канализационната мрежа от заложения процент – при 120 аварии на 100 километра мрежа средно за година като заложена \"норма\", средната норма всъщност е 201,5, а за големите ВиК оператори е още повече – 237,65. И на всичкото отгоре КЕВР прави изричното уточнение, че отчетените от ВиК операторите стойности за непрекъснатост на водоснабдяването и аварии по ВиК мрежите не могат да бъдат верифицирани от външни източници. Или казано по-просто – КЕВР не знае, дали ВиК дружествата не лъжат!  Друго от доклада – средно 61,24% от водата по водоснабдителните системи се губи! Заложеното дългосрочно ниво е за 49%, което пак звучи стряскащо. Между другото, \"кърлежите в тялото на клетата майка България\" от \"Софийска вода\" – цитат по \"граждански\" организации, свързани изключително като мислене с познати \"патриотични\" политически организации, са го постигнали това ниво и са дори под него – по-точно, 47%. Дори не искам да гледам какво са направили общинските и държавни ВиК дружества т.е. всички други!\r\nВ заключение КЕВР казва, че секторът е много далеч от това да спре фрапантните загуби на вода, защото липсват \" \".   И при това положение въпросът е кой носи вината? Прочетете внимателно предния абзац с изброените причини и добре си помислете от кой зависи да има \"надеждни и достоверни информационни източници за анализи\", от кой зависи зонирането на мрежата, от кои зависи да има кранове, въздушници, изпускатели, от кои зависи да спре и пусне правилно водата при оправяне на авария. Разбира се, и от кой зависи да разработи съвестно и точно инвестиционни планове така, че съответните ВиК дружества да имат достатъчно приходи, за да се погрижат за оправяне на мрежата, както и от кой зависи одобрението на такива планове. За последните две неща – ръководствата на ВиК-тата и КЕВР – все структури, които в България НЕ СА частни! Както и от кой зависи създателите на некадърни инвестиционни планове и некадърна управленска политика хич и да не са шефове в съответните дружества.    Защото едно е ясно – като имаш над 60% загуба на вода по мрежата, какво точно чакаш, да няма воден режим ли? Че ако ние и вие като работещи правехме гафове в 60% от работните задачи, които изпълняваме, кой щеше да ни търпи?\r\nп.п.  Автор:   ", "date": "2019.11.20", "title": "Водната криза в Перник – отражение на държавата"}
{"url": "https://www.actualno.com/bgfootball/dokument-pokazva-otkaza-na-lechkov-ot-shefskoto-mjasto-v-bfs-toj-otricha-news_1408133.html", "text": "      Вицепрезидентът на БФС Йордан Лечков е подписал документ, според който се отказва да поеме функциите на временно изпълняващ длъжността президент на централата в полза на Михаил Касабов.      Документът е решение на Изпълнителния комитет (ИК) на централата, публикувано в Търговския регистър.   В него седят подписите на почти всички членове на ИК на БФС, в това число на Йордан Лечков.\r\nЕдинствените подписи, които липсват са на Кирил Домусчиев и Спас Русев. Собственикът на Лудогорец не присъства на заседанието, докато Русев си тръгна преди неговия край.  Самият Йордан Лечков заяви, че е подписвал единствено присъствен протокол и определи случая като „грандиозна измама\".\r\nОще по темата . ", "date": "2019.11.20", "title": "Документ показва отказа на Лечков от шефското място в БФС, той отрича"}
{"url": "https://www.actualno.com/analysis/rusija-e-zainteresovana-ot-zapazvane-na-evrosyuza-news_1408110.html", "text": "      Русия е заинтересована Европейският съюз да се запази и да контактува с разбираем партньор, заяви президентът Владимир Путин.      В свое изказване на форума на „ВТБ Капитал” „Русия призовава!“ той сподели, че Москва следи със загриженост случващото се там, съобщи РИА Новости.   Голяма част от златния валутен резерв е деноминиран в евро.\r\nСтокообменът е намалял на различни решения за санкции и от 450 млрд. в момента е около 300 млрд. Европейският съюз е най-големия икономически партньор на Русия, затова Москва има интерес той да се запази и да функционира ефективно.   ", "date": "2019.11.20", "title": "Русия е заинтересована от запазване на Евросъюза "}
{"url": "https://www.actualno.com/europe/germanija-turcija-e-kluchov-partnior-v-nato-news_1408118.html", "text": "      Германският министър на външните работи Хайко Маас призова за продължаване на диалога с Турция относно антитерористична операция „Мирна пролет” в Северна Сирия.      „В наш интерес е Турция, която е ключов партньор в НАТО, да не се отдалечи от Европа”, каза Хайко Маас в интервю за новинарския портал DELFI, преди срещата на министрите на външните работи на НАТО в Брюксел.   Маас подчерта ролята на НАТО като основен гарант за сигурност в Европа, предаде БГНЕС.\r\n„НАТО е най-успешният съюз за сигурност в историята. Той беше гарант за евроатлантическата сигурност през последните 70 години и ще продължи да бъде такъв”, заяви министърът.  Анадолската агенция припомня, че Турция стартира операция „Мирна пролет“ на 9 октомври с цел премахване на всички терористични групи от Североизточна Сирия и създаване на безопасна зона по протежение на границата, като по този начин проправи пътя за доброволното завръщане на сирийските бежанци.\r\nНяколко от държавите-членки на НАТО, включително САЩ, Франция и Германия, разкритикуваха операцията и изразиха опасения от потенциална хуманитарна криза и нестабилност в региона.    ", "date": "2019.11.20", "title": "Германия: Турция е ключов партньор в НАТО "}
{"url": "https://www.actualno.com/asenovgrad/chetiri-turisticheski-obekta-ot-asenovgradsko-se-systezavat-v-nacionalnija-konkurs-za-turizym-news_1407890.html", "text": "      Туристически обекти от асеновградския регион са част от Годишните награди в туризма 2019 г., по инициатива на Министерството на туризма. Асеновград е включен в категорията \"Изборът на българите\" с три обекта.      В надпреварата участват Исторически -Асеновград, НПК Асенова крепост и Бачковският манастир \"Успение Богородично\" в село Бачково . За първия обект до момента са гласували общо седем души. НПК Асенова крепост е получила подкрепа с едва 66 гласа, а Бачковският манастир - 36 гласа. Палеонтологичният музей в Асеновград също е намерил място в класацията на Министерството на туризма. Обектът участва в категорията \"Журналистически материал на тема туризъм в България за 2019 г. в онлайн медия\" чрез статия със заглавие \"5-метров скелет на древен мастодонт извисява снага в Асеновград. До момента той е спечелил малко над 4,3% от гласовете на българските граждани.   Общият брой на категориите в конкурса е 16, а при равен резултат на кандидати е възможно броят на финалистите да бъде по-голям. Гласуването се извършва онлайн в сайта на Министерството на туризма. Победителите ще бъдат обявени на специална церемония и ще бъдат публикувани на страницата на конкурса.\r\nМеждувременно, експерти критици смятат, че тази година визуализацията на класацията е реализирана по изключително неудобен и объркващ за потребителите начин. Специалистите посочват, че за да се гласува за конкретен обект, той не може да бъде открит чрез секцията за търсене в сайта. А напротив, гласуващите ще трябва да разгледат всички категории една по една, за да открият дали участват местности и паметници на културата от техния град . А може би, точно тази визия е с ясна целенасоченост?  Освен това, обектите са подредени по области, без всякаква логика - не са нито по азбучен ред, нито по община, нито по град или село, както би било много по-елементарно и достъпно за хората, казват туристически експерти. И не на последно място, гласувайки в списъка, потребителите трябва задължително да знаят името на обекта, който искат да подкрепят, защото липсва снимка. Това допълнително затруднява избора на гласуващите, тъй като може да доведе до недоразумения заради объркване. ", "date": "2019.11.20", "title": "Четири туристически обекта от Асеновградско се състезават в националния конкурс за туризъм"}
{"url": "https://www.actualno.com/sciencelogy/5-neshta-koito-ne-trjabva-da-propuskame-predi-pytuvane-news_1408114.html", "text": "               1. Заредете всички устройства, които ще носите – смартфон, лаптоп, GPS, преносима батерия, безжична колонка или каквато и да е друга джаджа Практиката показва, че надлежно приготвяме всички електронни устройства, с които сме се сдобили, за да направят пътуването ни по-лесно и удобно, и когато дойде моментът те да влязат в употреба се оказва, че сме забравили да ги заредим. Така GPS навигацията или преносимата батерия остават просто да ни тежат в багажа, вместо да са ни в помощ. Затова винаги проверявайте заряда на устройствата преди пътуване – някои от тях може да се окажат изключително важни за спокойствието ви.   2. Полейте цветята / нахранете домашните любимци Разбира се, поливането на цветята преди да заминем или оставянето на достатъчно количество храна на четириногия ни приятел е в сила само за уикенд пътувания. Със сигурност, ако ни предстои дълго отсъствие от вкъщи е добре да организираме някой, който да се грижи за цветята или любимеца ни. Този ангажимент не е за пренебрегване, затова е добре да потърсите човек навреме. 3. Обменете пари     В случай, че ви предстои пътуване в чужбина, то едно от най-важните неща е да предвидите пари в брой в съответната валута. Независимо от удобството да плащате с карта или дигитален портфейл, все още има доста места, на които плащането е възможно само в брой. Затова е добре да проучите какви финанси ще са ви нужни и да разполагате с поне половината част от тях в брой. Разбира се има възможност да потърсите варианти за обмяна на пари на място, но в тези случаи не може да сте сигурни по какъв курс ще бъде извършено конвертирането. 4. Активирайте роуминг Второто задължително нещо при пътуване в чужбина е активирането на роуминг. Много често чак когато сме в чуждата страна осъзнаваме, че мобилната мрежа е съвсем друга и нямаме мобилен интернет, тъй като сме пропуснали да активираме роуминг услугата. Хубавото е, че потребителите са улеснени от мобилните оператори, които предлагат активация и управление на услугите онлайн. Наскоро А1 лансира напълно обновена версия на своето мобилно приложение Моят А1, която позволява на потребителите да управляват услугите си само с един клик. Така лесно може да добавяте и премахвате услуги от мобилния ви план, а активирането на роуминг може да се случи за броени минути без да е съобразявате с работното време на магазините. 5. Платете сметките си Ако ни предстои по-дълго пътуване обикновено сме съсредоточени в това да организираме престоя си и често пропускаме да помислим за редовните битови ангажименти за периода, в който ще ни няма. Като например плащане на сметките. Едва ли има човек, на който не му се е случвало да се събуди един ден от почивката си и да се окаже, че телефонът му е спрян. Е, добрата новина е, че в днешно време са налични много възможности за онлайн плащане – през сайтове и мобилни приложения. Така плащането на сметката може да се случи навсякъде и по всяко време без да е необходимо посещение на офис на оператора.   А сега потребителите имат допълнителен стимул да платят сметката си през Моят А1. До края на декември всеки, който направи това през мобилното приложение, ще получи бонус от 10 000 MB мобилен интернет на максимална скорост. Клиентите на А1 могат да активират мегабайтите на своя номер или да ги предоставят на свои близки – клиенти на мобилна услуга от А1. ", "date": "2019.11.20", "title": "5 неща, които не трябва да пропускаме преди пътуване"}
{"url": "https://www.actualno.com/society/odobreni-sa-dopylnitelni-razhodi-za-razplashtaneto-na-zadyljenija-na-bolnica-lozenec-news_1408043.html", "text": "      Правителството одобри допълнителни разходи по бюджета на Министерския съвет за 2019 г. в размер до 6 700 000 лв. Средствата са предназначени за осигуряване на възможност за разплащане на местни данъци и такси, дължими от болница „Лозенец“, предаде репортер на БГНЕС.      Министерският съвет прие също решение за обявяване на имот - публична държавна собственост, за имот - частна държавна собственост и за преобразуване на „Болница „Лозенец“ в еднолично акционерно дружество с държавно участие в капитала.   В резултат на приемането на акта на Министерския съвет, имот - публична държавна собственост, включващ поземлен имот с идентификатор 68134.1004.64 КККР на гр. София, с площ 168 241 кв. м., ведно с изградени върху него 32 броя сгради, които представляват сградите, подробно описани в АПДС № 10222/ 31.07.2019 г., ще бъдат внесени като непарична вноска в капитала на едноличното акционерно дружество със стойности, определени по реда на §8, ал. 1 от ПЗР на към Закона за изменение и допълнение на Закона за лечебните заведения (ДВ, бр. 13 от 2019 г., в сила от 12.02.2019 г.), за осъществяване на дейността му. На същото основание в капитала на дружеството ще бъдат включени и движими вещи - дълготрайни материални активи за изпълнение на функциите му и осъществяване на основната му дейност - болнична медицинска помощ. В изпълнение на нормативните изисквания, с горепосочения акт на Министерския съвет ще бъде приет и първият устав на лечебното заведение - еднолично акционерно дружество, учредено в резултат на преобразуването и ще бъде назначен първият съвет на директорите. ", "date": "2019.11.20", "title": "Одобрени са допълнителни разходи за разплащането на задължения на болница „Лозенец“ "}
{"url": "https://www.actualno.com/politics/borisov-shte-e-na-rabotno-poseshtenie-v-hyrvatija-news_1408042.html", "text": "      Министър-председателят Бойко Борисов ще е на работно посещение в Република Хърватия на 20 и 21 ноември. В рамките на визитата българският премиер ще проведе среща с министър-председателя на Хърватия Андрей Пленкович, съобщиха от правителствената пресслужба.      Във фокуса на разговора ще бъдат консултациите по приоритетите на предстоящото Хърватско председателство на Съвета на ЕС през първата половина на 2020 г. Вече бе заявен ангажимент то да продължи темата за европейската интеграция на страните от Западните Балкани, поставена от България по време на първото й председателство на Съвета на ЕС, както и към приоритетите, записани в Софийската декларация, приета на Срещата на върха ЕС-Западни Балкани у нас през май 2018 г.   Хърватия също планира провеждането на Среща на върха ЕС-Западни Балкани, посветена на европейския път на шестте държави от региона, която ще се състои на 7 май 2020 г.\r\nПремиерите Бойко Борисов и Андрей Пленкович ще обсъдят в Загреб също актуални теми от регионалния и европейския дневен ред, важни и за двете страни като преговорите за новия бюджет на ЕС в периода 2021-2027 г., задълбочаването на Единния пазар и цифровизацията, инвестирането в образованието и иновациите, които са в основата на конкурентоспособността в глобализирания свят.   ", "date": "2019.11.20", "title": "Борисов ще е на работно посещение в Хърватия"}
{"url": "https://www.actualno.com/cosmos/spacex-moje-da-kacne-na-lunata-oshte-prez-2022g-snimki-i-video-news_1408047.html", "text": "      Космическият кораб Starship може да извърши първата си лунна мисия след само 3 години.      SpaceX е една от петте компании, за които НАСА обяви, че отговарят на изискванията й да доставят роботи и други полезни товари до лунната повърхност за Агенцията през програмата CLPS. Компанията на визионера Илън Мъск предлага тези превози да се осъществят със Starship и Super Heavy. Това са двата космически кораба за многократна употреба, които разработва SpaceX.\r\nТестовете на Starship са в по-напреднала фаза, затова той може да е първият кораб на компанията, кацнал на Луната.    \"Ние се стремим да успеем да пуснем Starship на лунната повърхност през 2022 г.\", заяви президентът на SpaceX и главен оперативен директор Гвин Шотуел по време на организираната от НАСА телеконференция CLPS на 18 ноември, предава Space.com.   Това, че SpaceX е годна за изпълняване на лунни мисии, съвсем не означава, че компанията ще получава такива всяка година. В програмата CLPS на НАСА има общо 14 компании. Това е силна конкуренция за всеки \"лунен договор\", който ще предлага Агенцията.      \"Starship е способен да носи 110 тона до прашната сива повърхност на Луната при всяко пътуване\", каза Шотуел, \"и е трудно да си представим, че НАСА може да изпълни подобна поръчка сама.\"\r\nКорабът е бил проектиран да превозва хора, но той ще се докаже и като товарно и превозно средство, категоричен е Шотуел. НАСА разглежда CLPS като ключов фактор за . Тя има за цел да проучи Луната, като остави трайно на естествения спътник на Земята двама астронавти до 2024г. Един от тях ще бъде и първата жена, която ще стъпи на Луната. Според плановете на програмата, НАСА ще установи дългосрочно човешко присъствие там до 2028г.        Преди това търговски космически кораби трябва да доставят до Луната необходимата апаратура за изследвания и живот на спътника. По изчисленията на НАСА, по-евтино излиза на агенцията, превозните средства да бъдат наемани, отколкото произведени.\r\nДо момента SpaceX има една планирана мисия на екипажа на Starship - полет около Луната, резервиран от японския милиардер Юсаку Маезава. Той планира да вземе шепа артисти със себе си на пътуване, насрочено за 2023г.\r\nОстаналите четири компании, които НАСА присъедини към програмата CLPS, са базирана в Калифорния: Ceres Robotics и Tyvak Nano-Satellite Systems Inc .; Sierra Nevada Corp. от Колорадо; и базираният във Вашингтон Blue Origin, който ще използва своя кораб Blue Moon.\r\nДевет компании, отговарящи на изискванията на CLPS, бяха избрани през ноември 2018 г. Две от тях - Astrobotic и Intuitive Machines - са планирани да доставят научна екипировка на НАСА и различни полезни товари на лунната повърхност през юли 2021 г. ", "date": "2019.11.20", "title": "SpaceX може да кацне на Луната още през 2022г. (СНИМКИ и ВИДЕО)"}
{"url": "https://www.actualno.com/curious/iphone-xr-kak-da-izberesh-podhodjashtija-za-teb-cvjat-news_1408061.html", "text": "      Изключителен дизайн, батерията с най-дълъг живот сред iPhone-ните, най-високата продуктивност, устойчивост на вода и пръски, висококачествени изображения и 4К видео, но и по-голяма безопасност с Face ID. Това е Apple iPhone ХR, който освен всички тези постижения, идва и с най-разнообразните опции за оцветяване на панела, които можеш да си избереш.   iPhone ХR е наличен в широка гама цветове, най-много сред които са светлите и топли нюанси, за да подхождат на по-широка гама от стилове. Това разнообразие е много по-голямо от онова, което Apple ни предлагаха до сега при телефони като iPhone XS или при останалите варианти на iPhone, които обичайно идваха с обикновени, дори леко скучни цветове.\r\nКъм момента има шест налични цвята за , а именно: черен, бял, син, жълт, корал и червен. Няма как да не се съгласиш с нас, че наистина има от какво да си избираш. Тези цветове означават, също така, че Apple не идва с широка гама панели за този телефон, а голяма част от предлаганите са прозрачни.\r\nВъпреки това, трябва да избереш новия си телефон внимателно, понеже докато iPhone ХR е по-евтин отколкото серията XS, той продължава да бъде скъп телефон и вероятно ще трябва да го задържиш за поне две години при себе си. Затова, трябва да избереш цвят, който да обикнеш.\r\nЗа тази цел създадохме това ръководство, което ще ти помогне да го избереш. Ще ти покажем в детайли кои са наличните цветове за iPhone ХR, заедно с допълнителна информация за нюансите. Обърни внимание на това, че макар всички нюанси да струват еднакво, когато бъдат закупени директни от Apple, цените при някои ритейлъри понякога варират. Бял iPhone ХR Бялото е един от най-обикновените цветове, които можеш да избереш за един iPhone ХR. Този цвят всъщност е запазената марка на Apple. Ясно е, че по-малко глави биха се обърнали към един бял телефон, отколкото при такъв с нюансите посочени по-долу, но също така пък можеш да бъдеш сигурен, че това ще бъде един елегантен и атрактивен телефон, който ще остане такъв още дълго време.\r\nВ белия вариант алуминиевата рамка прилича много на рамка от обикновен метал. Всъщност, цветът е сребристо бял, т.е. не много далеч от естествения цвят на метала. Черен iPhone ХR Това е друг често срещан вариант. Черният iPhone ХR, подобно на белия iPhone ХR, изглежда по-малко елегантен, отколкото другите нюанси, а освен това и този цвят прави телефона да прилича малко повече на iPhone XS. Черното обаче е най-мъдрото решение, правещо телефона да изглежда подценен, макар да има страхотно представяне. Син iPhone ХR Това е онзи тип цветове, който искаш да избереш тогова, когато искаш да се отличаваш. Синият цвят е светъл и искрящ и се различава много от обикновените цветове, в които ще намериш моделите на iPhone. Този цвят ще изкара на показ незабавно това, че използваш iPhone ХR, тъй като не съществуват други Apple устройства, които са използват такъв нюанс.  Жълт iPhone ХR Ако имаш усещането, че синьото е искрящо, още не си видял нищо. Жълтото е най-искрящият цвят на iPhone ХR и е разлика от небето до земята в сравнение с изтритото златно, което можеш да получиш от iPhone XS.\r\nТози цвят със сигурност не е за всеки, но ако искаш един iPhone, който да се отличава от масата, това е правилният избор. Коралов iPhone ХR Кораловият цвят се намира някъде между червеното и оранжевото и може би е най-необичайният от всички възможности за iPhone ХR, само защото не е цвят, който ще видиш много често.    Червен iPhone ХR iPhone ХR идва още и в червено, наречен от Apple iPhone XR RED, с благотворително цел. Компанията е избрала да го кръсти така, понеже част от получената за всеки телефон сума ще бъде предадена на „RED”, което е глобален фонд за борба с ХИВ и СПИН.\r\nТози цвят не е толкова блестящ, колкото си мислиш, предвид жълтото, кораловото и синьото от по-горе, но все пак е един достатъчно искрящ червен цвят.\r\nЕдна от основните ни препоръки е, че освен благотворителната помощ, която можеш да дадеш купувайки си този телефон, червеният цвят без съмнение е и най-отличаващият се. ", "date": "2019.11.20", "title": "iPhone XR: как да избереш подходящия за теб цвят?"}
{"url": "https://www.actualno.com/education/blizo-18-mln-lv-otivat-za-obezshtetenija-v-sferata-na-obrazovanieto-news_1408024.html", "text": "      Общо 17 860 249 лв. ще получат общините за изплащане на обезщетения на персонала след прекратени правоотношения през месеците юли-август 2019 г., съобщиха от правителствената пресслужба.      Средствата за обезпечаване на Национална програма „Оптимизиране на вътрешната структура на персонала“ за 2019 година ще се осигурят от бюджета на Министерството на образованието и науката за 2019 г. и чрез преструктуриране на разходите в централния бюджет за 2019 г.    ", "date": "2019.11.20", "title": "Близо 18 млн. лв. отиват за обезщетения в сферата на образованието"}
{"url": "https://www.actualno.com/moresport/bylgarija-izprevarva-svetovnite-tendencii-vyv-fitnesa-news_1408062.html", "text": "      Последното десетилетие се характеризира с истински бум във фитнес индустрията, която се очаква да продължава своя подем и занапред. Темпът на растеж е 8,7% в световен мащаб, като се очаква приходите тази година да достигнат близо 100 млрд. долара. Хората все повече се вълнуват и са готови да опитат нови и нови видове тренировки. Техните изисквания и очаквания към качеството и разнообразието на услуги във фитнес центровете се увеличава. Потребителите стават все по-взискателни.   През последните години се наблюдават няколко фитнес тенденции, които се очаква да бъдат водещи и за 2020 г. Сред тях разбира се са високо интензивните интервални тренировки, известни с абревиатурата си на английски , spinning и функционалните тренировки. Водещите световни фитнес клубове обаче започват все повече да дават приоритет на духовното и менталното благополучие. Според специалистите в областта, „Тренировките за душата“ ще излязат на преден план през новата година. Фокусът ще бъде върху психичното здраве преди и след тренировката. България се оказа сред държавите отличници, в които фитнес индустрията успява не само да улови водещите световни тенденции, но и да бъде новатор като изпреварва страни като Великобритания. На острова в момента бутиковите фитнес студия са истински хит, които на свой ред са започнали да предлагат организирани преходи сред природата. У нас отдавна потребителят получава същото качество при това в много по-достъпна среда. Философията на бизнес модела на фитнес и спа веригата “Pulse Fitness” се оказа в известна степен пророческа за бранша. Преходите сред природата съчетани с подбрани интересни маршрути са отдавна запазена марка на българската верига. Залага се на концепцията от разнообразни възможности за тренировки, задоволяващи максимално очакванията на потребителите, които все повече ценят своето лично време. За тях това е не само време за поддържане на добрата физическа форма, но също така време за релакс, да бъдеш със себе си и сам да прецениш как да го изживееш – сам или в компания. По-гъвкавите мениджъри започват да използват фитнес и спа центровете, като място, в което техните подчинени да прекарат време заедно в неформална среда. Проучванията сочат, че събирането на екипа извън стандартната работна среда, заздравява връзките между служителите, тяхната продуктивност и подобрява културата на взаимодействие. Особено подходящи за подобен цели са spinning тренировките. В това отношение най-новият фитнес и спа център на “Pulse Fitness” в Младост несъмнено е изпреварил времето си. Той се очертава да се превърне в отлично място за организирани групови тренировки и почивка насред динамиката в града. “P ” разполага с иновативно 5D спининг студио, което пресъздава уникално преживяване за сетивата. Уелнес и спа зоните във фитнес центровете тепърва ще претърпят своето развитие. Те постепенно се превръщат и в място за общуване и социализация. Затова е важно при тяхното проектиране и изграждане да се има предвид възможността за контакт между клиентите. Ако за едни фитнес залата и спа зоната са място за усамотение, то за други пък е възможност да прекарат време със своите приятели или колеги и да не са сами сред непознати. Но как да се задоволят толкова различни желания и потребности? И възможно ли е? Мениджмънтът на “Pulse Fitness” доказа, че е възможно! Решението е в повече пространство и усет към това, което предстои в тази все по-динамична и променяща се индустрия. ", "date": "2019.11.20", "title": "България изпреварва световните тенденции във фитнеса"}
{"url": "https://www.actualno.com/society/spasi-sofija-s-poredno-obvinenie-sreshtu-stolichna-obshtina-news_1408063.html", "text": "      Гражданската организация остро разкритикува провежданата в момента обществена поръчка за закупуване на минибусчета. Според активистите има „ и без анализ се купуват  маршрутки за милиони левове. Далавера или престъпна безотговорност? Само така можем да определим инатливото желанието на Столичната община да заплати огромни пари за които уж трябва да ни довозват до метрото. Неслучайно, участниците са познатите ни турски и китайски компании. За 30 минибусчета, Столичната община ще плати 15 млн. лв. (530 000 лв./бр.). 5,8 метровите минибусчета са с капацитет от само 20 пътници. За почти същата цена можехме да закупим немски съчленени автобуси на газ, от доказан производител, с капацитет 150 места.“ – анализират фактите от Спаси София.       допълни аргументите:  „Този търг е скандален и показателен за нежеланието да се постигне ефективност на публичните средства. Цената е абсурдно висока, а срещу нея ще получим продукт, който не отговаря на нуждите на София. Минибусчета с 20 места са крайно недостатъчни даже за обслужване на квартали като Витоша или Манастирски Ливади, да не говорим за Люлин, Младост или Овча купел, където също трябва да има довозващ до метрото транспорт. За кварталите без големи улици, по-подходящи са 8-9 метрови минибуси, които са достатъчно маневрени, но имат капацитет от около 50 места.“ – казва Борис Бонев.   „Необосновано и глупаво е да се закупуват скъпи маршрутки, когато по основни линии като 111 и 604 продължават да се движат претъпкани единични автобуси, заради липса на съчленени. Градът ни има нужда от повече и по-висококапацитетни превозни средства, за да подсилим натоварените линии и въведем нови. При положение, че в София има недостиг на шофьорите в градския транспорт, да ги караме да карат маршрутки вместо големи автобуси е грешка. Така не само финансовият, но и ограниченият човешки ресурс ще хвърляме на вятъра.“, заяви Борис Бонев. \r\nОт Спаси София допълват, че в презастроени квартали като Манастирски ливади и Витоша са необходими мидибуси, но е излишен лукс те да бъдат електрически. Техният брой трябва да се определи след внимателен анализ на маршрутите и подходящите за тях автобуси. Логично е да се тръгне от анализ, а не обратното - да закупим скъпи миниатюрни минибусчета и да им намираме място в града. Затова те искат прекратяване на търга.  От организацията определиха като фалшива екологичност упорството новите маршрутки за милиони да са електрически и много по-скъпи, при положение че делът на градския транспорт в замърсяването е пренебрежим. „Единственият начин да се даде адекватна алтернатива на автомобилното движение е с удобни и редовни автобуси. Екологичният ефект ще бъде много по-голям ако автобусът е газов и с вместимост 150 човека, отколкото с 20, но електрически.“, допълниха от Спаси София.    ", "date": "2019.11.20", "title": "\"Спаси София\" с поредно обвинение срещу Столична община"}
{"url": "https://www.actualno.com/politics/othvyrliha-predlojenieto-na-bsp-za-osvobojdavane-ot-danyk-na-mladite-hora-news_1408053.html", "text": "      Парламентът отхвърли предложението на БСП за освобождаване от данък върху доходите на всички млади хора до навършване на 26 години.      Мерките са заложени в алтернативния бюджет на БСП. „За“ предложенията на социалистите в преходни и заключителни разпоредби на Закона за корпоративното подоходно облагане гласуваха народни представители, „против“ и „въздържали се“, с което те бяха отхвърлени.\r\nДепутатите отхвърлиха предложението на опозицията и за необлагаем минимум от 500лв за всяко дете ненавършило 18 години.\r\nИскам да имаме такава данъчна политика, в която младите хора да имат възможности за по-високи доходи. Това каза народният превдставител от ПГ на „БСП за България“ Надя Клисурска по време на дебатите по предложението на БСП.     „Явно вас не ви притеснява, че България се топи средно годишно между 60 и 40 хил. души. Аз не искам да сме на дъното. Искам да отлепим от дъното.\r\nИскам да имаме такава данъчна политика, в която младите хора да имат възможности за по-високи доходи“, каза Клисурска.\r\nТя посочи, че няма как да не ни стряскат цифрите, че 80 % от българското население едва оцелява. „Нашите предложения са свързани с България, с подкрепа на младите, активните и работоспособните хора в България“, подчерта още депутатът от БСП.    Тя изрази надежда разумът в залата да надделее и предложенията на БСП в един момент да получат разумната подкрепа. ", "date": "2019.11.20", "title": "Отхвърлиха предложението на БСП за освобождаване от данък на младите хора"}
{"url": "https://www.actualno.com/analysis/kitaj-e-podgotven-za-dylga-tyrgovska-vojna-sys-sasht-news_1408037.html", "text": "      Китай е подготвен за дълга търговска война, съобщава китайският държавен вестник Global Times.      Главният редактор на изданието пише, че \"малцина\" в Китай вярват, че скоро ще бъде постигнато търговско споразумение със САЩ.   Той отбеляза, че мнозина смятат, че ефектът ще бъде ограничен заради политиките на Вашингтон към Пекин. Но според него Китай е подготвен за \"най-лошия сценарий\", ако двете суперсили не успеят да се договорят.\r\n\"Малцина китайци вярват, че Китай и САЩ могат да постигнат споразумение. Като се имат предвид политиките на САЩ към Китай, хората вярват, че ако бъде постигнато търговско споразумение, то ще бъде ограничено.  Китай иска споразумение, но е подготвен и за най-лошия сценарий - дълга търговска война\", пише главният редактор.\r\nСпоред информация от Китай разговорите между двете държави изглежда са в застой. Пекин и Вашингтон не могат да се договорят за отмяна на наложените мита и по въпроса за количеството селскостопанска продукция, търгувана между САЩ и Китай.    ", "date": "2019.11.20", "title": "Китай е подготвен за дълга търговска война със САЩ"}
{"url": "https://www.actualno.com/politics/zaplahata-na-ministyr-goranov-kym-jurnalistka-ne-e-sluchaen-incident-tvyrdjat-ot-levicata-news_1408069.html", "text": "      „В петък финансовият министър Владислав Горанов си позволи отвратително поведение към колегата от БСТВ Нора Стоичкова.       Клипчето с , че ще я остави без работа , защото той ще спре субсидиите на БСП, може да бъде видяно в YouTube, то вече има над половин милион гледания“.   Това заяви в Народното събрание говорителят на ПГ на „БСП за България\". По думите му действието на министъра е ясен прозорец към това как се държи властта към свободното слово. „Това не е просто инцидент на изпуснати нерви, това не е просто някакъв случаен епизод от безобразното поведение на Горанов, това е целенасочено поведение на ГЕРБ към свободните журналисти “, допълни социалистът и припомни, че това не са единствените случаи на погазване свободата на словото .  „ Отношението му беше като комендант на концлагер към хората в концлагера. Съжалявам за крайните думи, но те са необходими, защото тук виждаме ясна демонстрация на политическа арогантност, която не познава граници“, категоричен бе Симов.\r\nТой изрази мнение, че такива ситуации ясно показват, че онова 111-то място по свобода на словото, от което толкова много се срамуваме, всъщност вече не е заслужено и изглежда твърде високо за нас, когато има такова отношение към журналист.   „Това не може да бъде толерирано. За първи път Горанов призна защо управляващите намалиха партийните субсидии – цялата идея беше опозицията да бъде поставена на колене, свободното слово да бъде заглушено, а свободните журналисти – поставени в ъгъла.    В тази връзка, ние ще предложим в следващия бюджет заключи Александър Симов. ", "date": "2019.11.20", "title": "Заплахата на министър Горанов към журналистка не е случаен инцидент, твърдят от левицата"}
{"url": "https://www.actualno.com/balkani/gyrcija-zakriva-trite-naj-golemi-migrantski-lageri-na-ostrovite-news_1408065.html", "text": "      Гърция ще закрие трите си най-големи мигрантски лагери на островите и ще ги замени с нови съоръжения, съобщава AFP.      Гръцкото правителство заяви, че ще затвори съществуващи, силно пренаселени лагери на островите Лесбос, Хиос и Самос и ще ги замени с нови затворени съоръжения с капацитет за поне 5 000 души всеки.   В трите лагера, които ще бъдат затворени, понастоящем живеят над 27 000 души при ужасни условия, заради което има многократни критики от групи за човешки права и Съвета на Европа. Те имат капацитет за едва 4 500 души, предаде БГНЕС.\r\nПо-малките лагери на островите Кос и Лерос също трябва да бъдат преустроени по същата линия и разширени.  Вместо да им бъде позволено да се придвижват свободно извън лагерите, търсещите убежище вече ще бъдат затворени, докато им бъде предоставен статут на бежанци и преместени в континенталната част или не бъдат отхвърлени и върнати обратно в Турция, заявиха официални представители.\r\nПравителството обеща да премести 20 000 лица, търсещи убежище, в лагери в континенталната част до началото на 2020 г.\r\nНовото консервативно правителство, което дойде на власт през юли, вече прие закон за увеличаване на изискванията за убежище на мигрантите и пое ангажимент за разполагане на допълнителни гранични патрули.       Ще бъдат обявени и нови критерии за действието на НПО групи, помагащи на мигранти, много от които са избягали от войната в Сирия.\r\n\"Само тези (НПО), които отговарят на изискванията, ще останат и ще продължат да действат в страната\", заяви заместник-министър на отбраната Стефанис.\r\nПремиерът Кириакос Мицотакис обвини във вторник Европейския съюз, че третира страните по външните граници на блока като удобни места за паркинг на мигранти.\r\n\"Европа вижда в страните на пристигане като Гърция удобно място за паркинг на бежанци и мигранти. Това европейска солидарност ли е? Не! Повече няма да приемаме това.\"\r\nМеждународната организация за миграция миналия месец заяви, че лагерите в континенталната част на Гърция вече са почти пълни или пренаселени.       ", "date": "2019.11.20", "title": "Гърция закрива трите най-големи мигрантски лагери на островите "}
{"url": "https://www.actualno.com/asia/rusija-i-turcija-zapochvat-syvmestni-patruli-v-severozapadna-sirija-news_1408076.html", "text": "      Военни сили на Русия и Турция започнаха девето съвместно патрулиране в граничната зона на Северозападна Сирия с участието на руските ВВС. Това съобщиха от Министерството на отбраната на Руската федерация пред журналисти, предаде ТАСС.      „От 10:15 часа на 20 ноември деветият съвместен патрул на руската военна полиция и въоръжените сили на Турция започва работа в граничната зона, която се намира на няколко десетки километра северозападно от населеното място Ел-Камишли. Екипажите на хеликоптери от военната авиация на ВВС на Русия осъществяват въздушно патрулиране на района“, заявиха още ведомството, отбелязва агенция \"Фокус\".   По данни на Министерството на отбраната, маршрутът на патрулиране започва от населения пункт Арада-Кабира и продължава на изток по сирийско-турската граница. Задачата на този патрул е да проучи обстановката в сирийските населени места. В патрулирането участват осем единици от военната техника – бронираните машини „Тигър“ и „Тайфун“ на руската военна полиция и бронираните машини Kirpi на турската гранична служба, както и 50 военнослужещи от двете държави. Наблюдението в реално време се осъществява от руския безпилотен летателен апарат „Орлан-10“.   ", "date": "2019.11.20", "title": "Русия и Турция започват съвместни патрули в Северозападна Сирия"}
{"url": "https://www.actualno.com/politics/bylgarija-shte-predostavi-nad-70-000-lv-humanitarna-pomosht-za-afganistan-news_1408028.html", "text": "      Министерският съвет одобри предоставянето на финансова помощ в размер на 71 166 лв. за справяне с хуманитарната криза в Афганистан като част от усилията на международната общност за възстановяване на региона и подобряване на условията на живот на гражданите.      Финансирането ще бъде насочено към дейността на Върховния комисар на ООН по бежанците и ще бъде осигурено от бюджета на Министерството на външните работи, предназначен за развитие и хуманитарна помощ.   Междувременно стана ясно, че правителството е взело решение България да предостави 53 790 лева по линия на официалната помощ за развитие на Службата на Върховния комисар по правата на човека на ООН.\r\nТова ще помогне за реализирането на външнополитическите цели на България в областта на защитата на правата на човека и уязвими групи, която е основен приоритет и на членството ни в Съвета по правата на човека за периода 2019-2021 г.   ", "date": "2019.11.20", "title": "България ще предостави над 70 000 лв. хуманитарна помощ за Афганистан"}
{"url": "https://www.actualno.com/politics/karajancheva-razvitieto-na-chernomorskija-region-e-kluchova-cel-news_1408044.html", "text": "      Развитието на Черноморския регион в стабилна, демократична и просперираща зона, е ключова цел, пряко свързана с основния стратегически интерес както на страните-членки на Организацията за Черноморско икономическо сътрудничество (ЧИС), така и на Европейския съюз, чиято външна морска граница е Черно море. Това заяви председателят на Народното събрание и председател на Парламентарната асамблея на Черноморското икономическо сътрудничество (ПАЧИС) Цвета Караянчева, съобщиха от правителствената пресслужба. Тя откри 54-ата Генерална асамблея на ПАЧИС, чиито домакин е Народното събрание. Основната тема на форума е „Европейските измерения на Черноморското икономическо сътрудничество – актуално състояние и перспективи на сътрудничеството ЕС – ЧИС“.      Председателят на парламента отбеляза, че от учредяването си преди  четвърт век до днес Организацията за Черноморско икономическо сътрудничество и нейната Парламентарна асамблея дават своя изключителен принос за постигането на тази ключова цел. Налице са обещаващи резултати в конкретни области на сътрудничество, допълни Цвета Караянчева. По думите й през изминалите години Европейският съюз също е направил значими усилия в Черноморския регион за стимулиране на демократичните и икономически реформи, за проектиране на стабилност и за подкрепа на развитието му чрез широкообхватни програми за сътрудничество. Разработената от Съюза през 2007 г., Инициатива „Черноморска синергия“ е основният принос на организацията към регионалното сътрудничество в Черноморския басейн и остава основна рамка за неговата ангажираност в региона, посочи председателят на парламента. През 2017 г. тази ангажираност е разширена с развитието на Общ морски дневен ред, който постави началото на „Механизма за син растеж в Черно море“.   Тази прогресивна тенденция е запазена и доразвита в рамките на Българското председателство в Съвета на ЕС през 2018 г., по време на което е приета Бургаската декларация „Към Общ морски дневен ред в Черно море“ и стратегията „Инициатива за син растеж за изследвания и иновации в Черно море“ в рамките на Европейския морски ден, отбеляза Цвета Караянчева. Усилията са продължени по време на Българското председателство на ЧИС (януари – юни 2019 г.), което издигна на ново равнище и сътрудничеството между ЧИС и ЕС в рамките на Интегрираната морска политика и проекта на Европейската комисия „Механизъм за син растеж“.\r\nПредседателят на парламента посочи, че набелязаният Общ морски дневен ред ще служи като референтна рамка за хармонизиране на политиките в областта на морското дело и на финансовите инструменти, включващи национално, европейско и международно финансиране. Според оценката на Европейската комисия приетите Декларация и Стратегия са етапи, които проправят пътя за по-структурирано и прагматично сътрудничество, основано на взаимни приоритети, подчерта Цвета Караянчева. Тя допълни, че заложените договорености от срещата в Бургас са били надградени през настоящата година.  Това са важни стъпки за развитието на синята икономика в Черноморския регион, които полагат основите на нови възможности за задълбочаване на регионалното коопериране в области като опазването на околната среда, морското дело, свързаността, туризма, образованието и др., отбеляза председателят на Народното събрание. По думите й тези документи имат за цел да служат за ръководство при разработването на изследователски програми на национално и европейско равнище след 2019 г. и да се превърнат в стълб на бъдещата Обща морска програма за Черно море.\r\nВ процеса на развитие на сътрудничеството между ЧИС и ЕС ролята на ПАЧИС и Европейския парламент е много важна, подчерта Цвета Караянчева. Новият етап в развитието на Черноморското сътрудничество и наличието на разнообразни перспективи пред региона налагат постигането на по-високо ниво на взаимодействие между двете структури, което да отговаря на съвременните обстоятелства, допълни тя.   Председателят на Народното събрание и председател на ПАЧИС отбеляза, че темата на 54-ата Пленарна сесия на Общото събрание на ПАЧИС „Европейското измерение на Черноморското икономическо сътрудничество – актуално състояние и перспективи на сътрудничеството ЕС – ЧИС“ е съвременна и важна в светлината на съществуващите пред Черноморския регион перспективи. Тя е продиктувана от приоритетите на Българското председателство в Парламентарната асамблея на ЧИС, което си постави за цел да „насърчи взаимодействието с регионалните и международни парламентарни структури, както и да засили ролята на ПАЧИС като основен инструмент за подпомагане на общите цели, действия и проекти в полза на народите от широкия Черноморски регион“, посочи Цвета Караянчева.     ", "date": "2019.11.20", "title": "Караянчева: Развитието на Черноморския регион е ключова цел"}
{"url": "https://www.actualno.com/healthy/borisov-poiska-direktorite-na-bolnicite-gledali-kak-umira-dete-da-se-otstranjat-nezabavno-news_1407966.html", "text": "      \"Искам да отстраниш всички директори на болници, замесени в процеса по лечението на 3-годишното дете, което почина в София\". С тези думи премиерът Бойко Борисов се обърна към министъра на здравеопазването Кирил Ананиев в началото на днешното правителствено заседание, предаде репортер на БГНЕС.      \"Всички директори на трите болници да се отстранят веднага до края на разследването за това кой е виновен за смъртта на детето, разпореди Борисов. \"Говорете с прокуратурата да ползват ВМА за експертизи. Трябва да има възмездие! От наша страна това, което трябва да се направи, ще бъде направено! Такова бездушие, да гледат детето така... Разстроих се! Незабавно да се махат оттам!\", разпореди още премиерът.\r\n\"Направихме детски отделения, инвестирахме толкова много пари, а сега разплакахме родителите\", допълни Борисов и съобщи, че на днешното заседание ще бъдат отпуснати допълнително 6,7 млн. лв. за изплащане на данъците на болница \"Лозенец\". \"Ние само отпускаме пари, а ефектът е разплакани родители\", отбелязва с огорчение премиерът\r\nОказа се, че двустранна е заболяването, открито у починалото 3-годишно момченце. Това показват резултатите от аутопсията на детето, предаде bTV. Според родителите, повече от два часа лекарите на педиатричната болница отказват лечение на 3-годишното им момченце, след като търсят помощ в три столични лечебни заведения.  \"Детето престоя повече от два часа от момента, в който влезе за преглед, до момента, в който беше хоспитализирано в Педиатрията.\" Това разказа Ясен Ничев, който е чакал с детето си в болницата в същия ден, в който 3-годишно дете почина след прием в няколко болници. Ничев уточни, че самият той е чакал около три часа и половина заедно с детето си пред спешния кабинет. По думите му, починалото 3-годишно момченце е било видимо в критично състояние.\r\nМъжът допълни, че е чул спорове в лекарския кабинет дали то да бъде хоспитализирано. \"В кабинета, освен д-р Георгиева, имаше още един лекар. Имаше размяна на реплики между тях. От това, което чухме, д-р Георгиева явно е била против . Другата лекарка направи повече, за да може то да бъде хоспитализирано\", разказа Ясен Ничев в интервю за bTV. Самата д-р Георгиева обаче каза друго - припомнете си какво ! ", "date": "2019.11.20", "title": "Борисов поиска директорите на болниците, гледали как умира дете, да се отстранят незабавно"}
{"url": "https://www.actualno.com/art/v-nu-jork-predstavjat-izlojba-s-eksponati-ot-semena-i-gybi-snimki-news_1407980.html", "text": "      Ботаническата градина в Ню Йорк представя изложба, посветена на железопътния транспорт. Експонатите ще бъдат представени от 23 ноември 2019 г. до 26 януари 2020 година.      Творбите представят исторически архитектурни обекти от Ню Йорк. Интересно е, че скулптурите са създадени от различни растителни материали. За създаването им са използвани семена и гъби.   Вижте част от експонатите в  ", "date": "2019.11.20", "title": "В Ню Йорк представят изложба с експонати от семена и гъби (СНИМКИ)"}
{"url": "https://www.actualno.com/society/za-edin-chas-se-spira-dvijenieto-po-pyt-i-4-ot-tyrgovishte-do-p-v-belokopitovo-news_1407679.html", "text": "      Днес, 20 ноември, от 16 ч. до 17 ч., ще бъде ограничено движението по път I-4 София – Варна, в участъка от град Търговище, при 228-ми км, до пътен възел „Белокопитово“, при 258-ми км. Спирането на трафика е за извършването на взривни работи, свързани с изграждането на участъка от АМ „Хемус“ между Буховци и Белокопитово.      Превозните средства ще бъдат пренасочени при 228-ми км на път I-4 по път II-49 Търговище – Разград до кръговото кръстовище при с. Трапище и по път II-51 Трапище – Лозница – Мировец, до кръстовището с път I-2 Разград – Шумен в посока п. в. „Белокопитово“ и обратно, съобщиха от АПИ.   Движението в отсечката ще бъде ограничено между 16 и 17 ч. и на 27-ми ноември.\r\nНеобходимо е шофьорите да карат с повишено внимание, като спазват стриктно поставената сигнализация и указанията на „Пътна полиция“.   ", "date": "2019.11.20", "title": "За един час се спира движението по път I-4 от Търговище до п. в. \"Белокопитово\""}
{"url": "https://www.actualno.com/politics/dps-zaradi-izbora-na-simeonov-za-gerb-i-bsp-horata-sa-chovekopodobni-news_1407991.html", "text": "      С акта на границата на търпимост е прекрачена.       Това каза председателят на ДПС Мустафа Карадайъ по време на брифинг в Народното събрание във връзка с избора на Валери Симеонов като зам.-председате на 44-ото Народно събрание, предаде Агенция „Фокус“.   Според него за ГЕРБ и БСП хората са човекоподобни . \"За тях човеконенавистта е разбирането за демокрация, или криворазбраната демокрация. С този акт границата на търпимост е прекрачена.\r\nАктът означава - пълно отрицание на демократичните достижения, означава да властва национализма, омразата, разделението, противопоставянето и агресията. Означава нагла провокация към парламентаризма и евроатлантическите ценности.   Означава провокация към цялото общество . За ГЕРБ задържането на власт е над стабилността и сигурността на държавата\" , подчерта още Карадайъ. Кошмарът на майките на деца с увреждания беше възнаграден от ГЕРБ и БСП . С този акт ГЕРБ и БСП се олицетворяват с всичко онова, което символизира това недоразумение в политиката\", каза още Карадайъ.    ", "date": "2019.11.20", "title": "ДПС заради избора на Симеонов: За ГЕРБ и БСП хората са човекоподобни"}
{"url": "https://www.actualno.com/actualno/naj-gyvkavite-pozi-v-politikata-video-snimki-news_1407981.html", "text": "       Да не си мислите, че става въпрос за секс, ей? Или за извращения? Или за сексизвращения? В смисъл, мислете си каквото щете, демокрация е работата, обаче от началото на седмицата може би най-голямата политическа истерия във Facebook е за това, че на 18 ноември вечерта доста от останалите до края на поредния протест срещу начина на избор на главен прокурор и конкретно срещу кандидатурата на Иван Гешев решиха да коленичат пред Президентството. След бурята по Фейсбукски, лицето на Инициатива \"Правосъдие за всеки\" адвокат Велислав Величков пое, така да кажа, \"вината\", с обяснение, че това е било акт на молба за чудо, а не падане на колене конкретно пред държавния глава Румен Радев.      Цялата тази работа ме накара да спретна една класация на познатите и често използвани политически пози – и не заради \"Правосъдие за всеки\", а защото вчера стана ясно, че главният прокурор Сотир Цацаров върви уверено към терасата на Пламен Георгиев – ама служебната. За неразбралите – на Антикорупционната комисия (КПКОНПИ).\r\nЗа първа писта в разговорите сам себе си посочи депутатът на \"Обединени патриоти\" Емил Димитров-Ревизоро. В негова чест, не защото се сетих за нещо друго, правя скромна ревизийка на политическите пози – тези, които всеки политически акробат трябва да владее:\r\n1. Извинисебе! Започваме с най-патриотичната поза на новото време! Вярно, Волен Сидеров си би камшика от парламента, обаче \"Обединени патриоти\" още се зоват обединени.  Емоционалният заряд на тази поза е изключителен – изливаш си душата, а както добре знаем, има си хора, които обичат да се изливат, има и такива, които обичат да ги заливат.   2. Поза \"партер\". По принцип, тази поза е преди извиненията, но в политиката често всичко е наобратно. Което не значи, че не се практикува усилено – политическата еволюция е като природната, излизването обикновено е преди изливането, но на някои им харесва и след. Това, че не коментират, не значи, че не демонстрират!     3. Поза \"Барни Ръбъл\". Най-отдадената. За нея трябва да имаш поглед – не широк, предан! Много предан! И не е просто разновидност на \"партера\", трябват талант и творчество!\r\n4. Поза \"размЕриса се\". По принцип най-кофти позата. Лесно се усеща – чувството, че трябва да я заемеш, е като онова чувство, което те кара да пресмяташ колко прави 0 плюс 0, а житейската сметка все излиза две нули! Обаче позата има голямо предимство – миризмата помага да мине метър друга неприятна миризма, въпросът е в дозирането! Само не знам колко от политиците ни са добри химици ... 5. Поза \"е ся си ...\". Тази поза е запазена за отличаващи се много силно ситуации, примерно като КТБ, обаче българското политическо сърце (друга дума мислех, с четири букви, римува се) така се върти, така рипа, че я заема доста по-често. Трудно обаче постига резултат – то и няма как, като главата все напира да ходи отзад!    6. Поза \"винкел\". Тази в България не я познаваме. Понаучаваме нещо от нея напоследък от далечен и не толкоз братски Хонконг, тук-там и някоя френска жълта жилетка ни прави показно, но във Facebook има толкова други изкушения ...\r\nп.п. \"Спасител\" не е поза! Това е Съдба! Автор:   ", "date": "2019.11.20", "title": "Най-гъвкавите пози в политиката (ВИДЕО + СНИМКИ)"}
{"url": "https://www.actualno.com/burgas/specialen-aparat-pomaga-na-pushachite-v-burgas-news_1407956.html", "text": "      Всяка година в третия четвъртък на месец ноември се отбелязва . Институциите призовават пушачите да сложат край на вредния за здравето навик точно на тази дата.      На 21 ноември 2019 година, Регионална здравна инспекция – Бургас организира редица инициативи като здравно-информационни кампании, изложби и презентации сред децата и гражданите в региона.\r\nНа същата дата РЗИ ще проведе и „ Ден на отворени врати “ в Бургас. По време на инициативата ще бъдат осъществени изследвания на пушачи с апарат, чрез издишан въздух. Ще бъдат проверени нивата на остатъчни количества въглероден оксид в белия дроб и процентът на карбоксихемоглобин в кръвта. Ще се определя и степента на никотинова зависимост със специален тест, ще се измерва кръвното налягане.   Специалисти ще изнесат беседи и ще дават съвети за здравословен начин на живот.\r\nСпирането на тютюневите изделия има големи ползи за здравето на хората от всички възрасти. Те се проявяват положително особено при тези с хронични заболявания. По данни на „Здравния профил за България“ за 2017 година, българите са най-активно пушещите в ЕС.\r\nНивата на тютюнопушене сред младите хора показват, че разпространението на тютюнопушенето при 15-годишните момчета е второто най-високо в ЕС след Хърватия, където е 21 %. Нивото при момичета на същата възраст е 30 %, което е най-високото равнище в ЕС, а още по тревожното е, че те са редовни пушачи.    От РЗИ Бургас напомнят, че и извън кампанията Консултативният кабинет за отказване от тютюнопушене работи с граждани през цялата година. Всеки, който иска да остави в миналото тютюневата зависимост може да го посети и да получи помощ. Кабинетът е отворен всеки вторник и четвъртък с предварително записване на телефон 056/ 807 502. ", "date": "2019.11.20", "title": "Специален апарат помага на пушачите в Бургас"}
{"url": "https://www.actualno.com/europe/enp-izbira-novija-si-lider-i-negovite-zamestnici-v-zagreb-news_1407936.html", "text": "      В Загреб започва (ЕНП). На него ще бъде избрано новото ръководство на партията. Единствен кандидат за наследник на Жозеф Дол - председател на ЕНП, е . Председателят на Съвета на ЕС е на път да стане първият лидер от Източна Европа, който ще ръководи най-голямото семейство от  десни партии в ЕС.      И в новия европарламент партията е една от двете най-силни политически сили: в нея влизат ХДС на канцлера на Германия Ангела Меркел и френската партия на Републиканците. В редиците на партията е и новият председател на Европейската комисия Урсула фон дер Лайен.   В дневния ред на конгреса е предвидено утре да бъдат избрани . Те трябва да бъдат 10, а кандидатите са 12. Сред тях е номинирана и българката Мария Габриел, която ще поеме ресор \"Младеж и иновации\" в новата Европейска Комисия.\r\nКонкуренцията за постовете е много голяма. Сред кандидатите са италианецът Антонио Таяни, доскорошен председател на Европейския парламент, и австриецът Йоханес Хан - новият еврокомисар по бюджет и администрация.  На Конференцията ще присъства и премиерът Бойко Борисов.        ", "date": "2019.11.20", "title": "ЕНП избира новия си лидер и неговите заместници в Загреб"}
{"url": "https://www.actualno.com/curious/4-te-zodii-koito-ne-mogat-da-imat-dylga-vryzka-news_1407999.html", "text": "                   - За представителите на този знак не съществуват правила. Астролозите ги описват като абсолютни бунтари, които не се съобразяват с никакви забрани и ограничения. Когато искат да направят нещо, не се поколебават,  дори то да е напълно грешно и неприемливо. Водолеите следват сърцето и инстинкта си. Залагат на отворените връзки, защото шанса да наранят партньора си е значително по - малък. Страстни представители на зодиака, които са готови на всичко, за да изпитат силна емоция. Винаги са в търсене на нещо различно, вълнуващо и интересно. За тях изневярата е нещо напълно нормално и приемливо. Имат свои разбирания за връзка и се придържат единствено към собствените си правила. Ето защо те почти никога не успяват да създадат нормални, семейни отношения.    - Искат нещо леко и разтоварващо. Драматичните връзки и отношения не са по вкуса им. Близнаците умеят да комуникират с хората. Това им помага да обяснят на половинките си защо искат да бъдат в отворена връзка и с какво този тип отношения превъзхождат останалите. В голяма част от случаите успяват да убедят събеседниците си, че отворените възки са много по - вълнуващи, спокойни и приятни. Представителите на този знак доста лесно приемат промените, които настъпват в живота им. Смяната на партньор за тях е нещо обикновено, не приемат това твърде сериозно.  Също така, те се отегчават много лесно. Това ги подтиква да създават любовни отношения с повече хора. Само по този начин се чувстват щастливи.         ", "date": "2019.11.20", "title": "4-те зодии, които НЕ могат да имат дълга връзка"}
{"url": "https://www.actualno.com/politics/sasht-pohvali-bylgarija-che-dava-prioritet-na-voennata-modernizacija-news_1407988.html", "text": "      Посолството на САЩ с удоволствие съобщава, че България получава признание от DipNote - официалният блог на Държавния департамент на САЩ - като съюзник, на когото Америка може да разчита. DipNote твърди, че Република България и Съединените щати са изградили отношения, които са пример за тесните връзки, които Америка има със съюзниците от НАТО, съобщиха от посолството на САЩ.      Официалният блог на Държавния департамент на САЩ хвали България за това, че дава приоритет на военната модернизация и че проактивно е обявила намерение да увеличи разходите си за отбрана до 2 процента от БВП до 2024 г.   Помощта, която САЩ са предоставили на България в сферата на сигурността през последните 25 години, възлиза на над 340 милиона долара.  САЩ и България работят заедно за подобряване на сигурността в Източна Европа, уточнява още официален Вашингтон. ", "date": "2019.11.20", "title": "САЩ похвали България, че дава приоритет на военната модернизация"}
{"url": "https://www.actualno.com/curious/tylkuvane-synishtata-na-strelec-i-kozirog-news_1408000.html", "text": "                     Човек може да загуби себе си и да стигне даже до болничното легло. Що се отнася до здравите сънища, Козирозите виждат природа, релакс и ежедневие. Често насън този зодиакален знак общува с любимия си човек. Това е прототип на мелодрамата, където се съчетават сълзи и радост. Това са съвсем нормални сънища. Не е необходимо да ги подлагате на дълбоки изследвания и анализи. За човешкия мозък те са дори полезни. Но, както самите Козирози посочват, те не помнят мечтите си. И това не означава нищо негативно. Като цяло Козирозите в живота са затворени и сериозни. Техните действия винаги са обмислени с една крачка напред. Те са добре запознати с реалността на този свят и един сън за Козирог не е достатъчен, за да предприеме конкретни действия.    Съдържанието на картината е специфично. По своите естествени характеристики Стрелецът е много талантлив. В съня си, някои представители на Стрелеца измислят идеи и абстракции, на които само учените могат да завидят. Това може да е или психологическо откритие, или изобретение за полет до Луната. Но като правило мечтаят за своя план, а „техниците“ имат свои собствени. Това са директни охота от работата на мозъка през деня.      ", "date": "2019.11.20", "title": "Тълкуване сънищата на Стрелец и Козирог"}
{"url": "https://www.actualno.com/balkani/zoran-zaev-frenskoto-veto-me-unishtoji-lichno-news_1408001.html", "text": "      „Европа е наша пътеводна светлина. Сега, когато тази светлина изгасна, ние останахме на тъмно и никой не знае, накъде може да поемем”, заяви премиерът на Северна Македония Зоран Заев за .      След Заев обяви, че се оттегля от поста. Договорено беше служебно правителство от януари и провеждането на извънредни парламентарни избори през април следващата година.   На въпрос за причината да вземе толкова сериозно решение, Заев отговаря, че не е имал избор.\r\nСпоред него, .  „Ужасявам се”, признава Заев пред изданието. \r\nСамо преди два месеца лидерът на младата балканска държава ходеше изправен, поздравяваха го световните лидери и получи похвала от ръководителя на ООН заради появата на светлина в иначе проблематичен контекст. След това името му се появи в списъка с кандидати за Нобелова награда за мир.   Премиерът Зоран Заев заложи политическата си кариера и бъдещето на своята държава за решаването на продължилия 30 г. спор за името със съседна Гърция. Благодарение на усърдна дипломация и въпреки всички очаквания, той успя. В момента от кабинета му в Скопие всичко това изглежда много далечно, пише изданието.    „Разкъсвам се отвътре”, споделя Заев в интервюто.\r\nСмяната на името се очакваше да разчисти пътя на Северна Македония към ЕС, но миналия месец , като настоя за реформа на процеса на разширяване на Евросъюза, припомня вестникът. Това дестабилизира правителството в Скопие, а което е още по-лошо, заплашва крехкото статукво в региона след кървавото разпадане на Югославия през 90-те години.\r\n„Това ме унищожи лично, психически”, заяви Заев и изрази загриженост не само за себе си и страната, но и за стабилността на целия регион на Западните Балкани.   Национализмът и радикализмът могат да си възвърнат властта, смята Заев и добавя, че отново съществува риск не само от открит конфликт вътре в държавите, но и от нови конфликти между тях. ", "date": "2019.11.20", "title": "Зоран Заев: Френското вето ме унищожи лично"}
{"url": "https://www.actualno.com/burgas/zaloviha-v-sofija-myj-otkradnal-bager-ot-burgas-snimki-news_1408025.html", "text": "      Криминално проявен мъж от Стара Загора беше задържан в София на булевард \"Тодор Каблешков\". Това е станало вследствие на съвместната работа на служители от Главна дирекция Национална полиция и отдел Криминална полиция. при ОДМВР – Бургас. 50 годишният мъж ще бъде привлечен като обвиняем за кражба на скъпоструваща строителна техника, отнета от територията на Бургаски регион. Кражбата е извършена преди няколко месеца. Установено е, че багерът, чиято стойност е близо половин милион лева, е бил натоварен на камион и продаден на строителна фирма.       Престъпната дейност на старозагореца ще бъде изяснена, тъй като се предполага, че е съпричастен към извършването на други две сходни кражби на скъпоструващи багер и челен товарач.\r\nСъбраните до момента материали ще бъдат предадени в Бургаска районна прокуратура. По случая е образувано досъдебно производство.    ", "date": "2019.11.20", "title": "Заловиха в София мъж, откраднал багер от Бургас (СНИМКИ)"}
{"url": "https://www.actualno.com/politics/bsp-poiska-izslushvane-na-dvama-ministri-zaradi-problemite-s-vodata-news_1407977.html", "text": "       Настояваме за изслушване на министър Нено Димов и министър Петя Аврамова за проблема с водата. Това каза лидерът на БСП Корнелия Нинова в декларация от името на група.       Три области в страната са в режим на вода  и пред водна криза : Перник, Ловеч и Плевен\", каза Нинова. Тя попита докога хората ще плащат повече.   \"Настояваме днес тук да дойдат на изслушване министъра на регионалното развитие и на околната среда и да кажете какво правим. Три области са в криза, застрашени са още няколко. Ние имаме своите предложения. Ще внесем питане с подписи за дебат\", каза още Нинова.\r\n\"Уважаеми управляващи депутати от ГЕРБ, знаете ли кой отговаря за водната реформа? Май не. Беше Нанков, после беше Малина Крумова, после като върнахте Нанков, пак Нанков. Сега кой е?  Не само, че не знаете кой управлява тази реформа, просто реформа няма. Постоянно събирате от хората все повече и повече пари, никакви инвестиции, влошено качество на доставката, влошено качество на вода\", посочи още лидерът на БСП. \"През 2016 г. загубата на вода е 60 %. През 2017 г. за съжаление расте и стига до 61.24 %. В същото време ремонтите по газопреносната мрежа според тези официални данни са 0.5 %.    В последните години постоянно увеличавате цената на водата за хората, от 1 януари тази година в Шумен тя стигна до 3. 4 лв., във Варна 3 лв., в Добрич - 3.35 лв\", обясни Нинова. Според нея хората вместо инвестиции получават легени. \"Как ви звучи това в 21 век?    Защо се случва това ли, защото 10 години управленията на правителствата на Борисов се отнасяха абсолютно безхаберно към този проблем\" , подчерта Нинова.\r\nТя призова управляващите да не си помислят за ново увеличение на цената на водата на фона на безсилието, което демонстрират да се справят с този проблем . ", "date": "2019.11.20", "title": "БСП поиска изслушване на двама министри заради проблемите с водата"}
{"url": "https://www.actualno.com/plovdiv/7-000-lv-globa-za-sysipan-park-v-plovdiv-sled-prodyljitelni-protesti-news_1407975.html", "text": "       предизвика през пролетта на тази година масови протести. В малкия парк зад хотел \"Санкт Петербург\" в район Северен дървета и храсти паднаха, а хората не стояха безучастни, напротив. Всяка неделя в продължение на няколко седмица те протестираха там, създаде се граждански комитет \"Да спасим парка\", дори в момента, когато папата беше в Раковски, на един такъв протест дойде министър-председателят Бойко Борисов. С какви думи блесна той тогава - припомнете си в !       Днес става ясна развръзката на тази екологично-гражданска реакция - собственикът на фирмата \"Парадайс Гардън Резиденс\" Байрям Солак, е глобен със 7 000 лв за незаконната сеч. Казусът мина през две инстанции на съда и това е окончателното решение, след като думата имаха инспекторите на Пловдивския общински инспекторат, членове на комитета \" Да спасим парка \" и зам- директорът на ОП \"Паркове и градини\". Имало е разрешение за санитарна сеч, но само за пет дървета. Работниците премахнали и 12 здрави. Презастрояването в Пловдив в момента е факт, зелените площи са недостатъчни и всеки опит да се посегне към тях, ражда протести.\r\nПодобно вълнение в момента се заражда и в друг пловдивски район- Южен, където в голямо незастроено междублоково пространство, обособило се през годините в зелена площ, започва строеж на нови кооперации. На хартия няма нарушение, но хората реагират болезнено.   ", "date": "2019.11.20", "title": " 7 000 лв глоба за съсипан парк в Пловдив след продължителни протести"}
{"url": "https://www.actualno.com/society/bsp-predlaga-uvelichenie-na-partijnata-subsidija-news_1408051.html", "text": "      БСП ще предложи преди второто четене на държавния бюджет за 2020 година партийната субсидия да стане 8 лева. Това съобщи депутатът Александър Симов.      В момента партийната субсидия е един лев за получен глас. На въпрос кога БСП ще върне надвзетите пари - Симов отговори:   “Партията ни ще възстанови парите от надвзети субсидии в законово установения срок. Няма да нарушим нито едно от изискванията, които финансовото министерство е поставило пред нас. Не очаквайте от нас като ГЕРБ да ги вкараме веднага“.\r\nПрипомняме, през лятото бе орязана партийната субсидия на един лев. Идеята беше на ГЕРБ. След дебати в пленарна зала на 12 юни предложението партийната субсидия на партиите да стане 1 лв. мина на първо четене със 117 гласа \"за\" и 90 против.  Левицата скочи на предложението, но се закани, че ще оцелее въпреки орязаната държавна подкрепа.\r\nПреди окончателното решение социалистите поканиха ръководствата на групите на ГЕРБ, ОП и ДПС в парламента за разговори, свързани с предстоящата промяна в размера на годишната държавна субсидия за политическите партии.\r\nОт ГЕРБ обаче заявиха, че нямало за какво да приказват със социалистите за субсидиите.       На 18 юни БСП трябваше да проведе дискусия за партийните субсидии с Обединените патриоти. Представителите на патриотите обаче не се явиха в Народното събрание. В отсъствието им те видяха принизяване на парламентарната пред изпълнителната власт.\r\nОмбудсманът Мая Манолова пък заплаши, че ако проектът мине, мигновено ще сезира Конституционния съд за нарушаване на демократичните устои и политическия плурализъм.\r\nПо-късно премиерът обяви, че ще свика коалиционен съвет за партийните субсидии. На него бе решено, че ще се търси общо мнение.\r\nДПС предложиха да падне тавана на даренията за партиите и финансиране по американски модел. От НФСБ заподозряха, че ГЕРБ и ДПС са се сближили.Според Валери Симеонов има опасност американския модел да стане \"африкански\".\r\nПо-късно стана ясно, че ГЕРБ са склонни на дебат, ако предложението за 1 лев партийна субсидия не събере достатъчна подкрепа.       ", "date": "2019.11.20", "title": "БСП предлага увеличение на партийната субсидия "}
{"url": "https://www.actualno.com/climate/ekspert-venecija-sys-sigurnost-shte-potyne-news_1408003.html", "text": "      За една седмица водата във Венеция три пъти надмина нивото от 1,5 м. За целия период на наблюдения от 1972 година в сезона на нито веднъж нивото не се е вдигало толкова високо за толкова кратък период от време. Може ли Венеция да се спаси от морето? Не! Така смята климатологът Андерс Леверман от института по климатични промени в Потсдам.      Според него изчезването на града под водата е само въпрос на време. Acqua alta (регулярното повишаване на нивото на водата във Венеция) е комбинация от феномени, свързани с валежите, вятъра и амплитудата на прилива, обяснява ученият за Die Zeit. Това явление възниква в периода между есента и зимата, когато нивото на валежите е високо, а приливите носят още повече вода във Венецианската лагуна.   Позовавайки се на законите на физиката може да кажем, че с промените на климата екстремалните явление от този вид ще се случват все по-често и по-често, обяснява още Леверман.\r\nГрадът има подводна бариерна система, която се строи в продължение на 16 години, с цел да защити Венеция именно в такива случаи. След похарчени над 5 млрд. евро обаче тя трябваше да заработи през 2011г. Защо това не се случва обаче, можете да прочетете в   Колкото повече повишаваме температурата на планетата, толкова по-мощни са дъждовете и още повече се повишава морското равнище. Вероятно всичко това е засилило . Друг фактор може да е и струйното течение, което заради глобалното затопляне променя траекторията си. Текущата посока на течението показва, че ветровете на север от Италия не се движат, както обикновено от запад на изток - те са направили неголям завой под Европа и в Италия духат от юг на северо-запад. По този начин струйното течение би могло да засили местните въздушни потоци, предизвикващи acqua alta, а обикновено то им противодейства, обяснява експертът. \r\n\"Според нашите изчисления, които сме използвали в анализа на междуправителствената група от експерти по климатичните промени, в резултат на глобалното затопляне с един градус нивото на морето ще се повиши с около 2,5 м. Макар това да се случва много бавно, вероятно в продължение на 100 годни, това означава, че в дългосрочна  перспектива Венеция ще се окаже под морското равнище\", уверен е Леверман.   \"При спазване на Парижкото споразумение за климата да не се допуска повишаване на температурата на планетата с повече от 2 градуса в дългосрочна перспектива трябва да очакваме повишаване на морското равнище с 5 м. Венеция със сигурност ще остане под водата. Големите крайбрежни градове като Хамбург, Шанхай, Хонконг или Ню Йорк също трябва да се готвят за това, че голяма част от тях ще се окаже с няколко метра под морското равнище. През 2014 година заедно с колеги от университета в Инсбрук анализират в кои страни, при нарастващо морско равнище, може да се очаква загуба на суша и кои обекти от световното наследство на ЮНЕСКО ще пострадат. Ние изготвихме списък, според който, ако се смята само Иатлия, ще пострада не само Венеция, но и историческият център на Неапол, като и Пиза. При повишаване на глобалните температури с 3 градуса в дългосрочен период под заплаха ще бъде всеки пети културен обект на ЮНЕСКО. Единствената възможност действително да се ограничи повишаването на морското равнище е да се спре горенето на въглища, нефт и газ\", предупреждава ученият.     ", "date": "2019.11.20", "title": "Експерт: Венеция със сигурност ще потъне "}
{"url": "https://www.actualno.com/burgas/masovi-proverki-za-nezakonen-ulov-predi-nikulden-protichat-v-burgas-news_1408011.html", "text": "      Още преди никулденските празници служителите от сектор РК-Бургас, Варна и Добрич започнаха да извършват масирани проверки по цялото Черноморие. Те са под контрола на началника отдел „РК Черно море“.      Проверяват се рибарски пристанища и търговски обекти за продажба на риба. Осъществява се контрол при разтоварване на риба от рибарски лодки и кораби, улавящи есенните рибни пасажи по българското Черноморие. Бургаските рибари обаче, които плашат лиценз за улов на риба, все още чакат любимата на всички деликатесна риба паламуд. разговаря с Димитър Янчев, който има лодка в Рибарското селище край Бургас:   „За съжаление, пасажи от паламуд все още няма. Чакаме ги, но заради топлата есен не идват в наши води. Други години по това врене е било студено, мрежите вече са били пълни с риба. Има надежда, но и възможност пасажите да минат в по-дълбоки и по-хладни води. Когато захладнее паламудът се групира и слиза към брега, а сега температурата на водата е около е 20 градуса. Но се надяваме да стане студено и да дойде и тук.“\r\nДокато се чакат пасажите с паламуд служителите на ИАРА ще продължат да наблюдават плавателните съдове улавящи есенните рибни пасажи от лефер, паламуд, зарган, меджит, барбун, калкан. Тези видове риба са особено търсени не само на нашия на нашия пазар, но се изнасят за продажба в съседни държави. При едни от последните проверки са установени нарушения. В язовир Мандра са открити шест мрежи с дължина 180 метра, заложени в работно положение. При изваждането им от водите на язовира, е установено че в тях има пет килограма сребриста каракуда, която е върната обратно във водата. Другият случай е в Поморийското езеро. Там е намерена мрежа с дължина 50 метра, която е извадена от водата, преди в нея да бъде уловена риба.   ", "date": "2019.11.20", "title": "Масови проверки за незаконен улов преди Никулден протичат в Бургас"}
{"url": "https://www.actualno.com/plovdiv/chetirima-uchenici-ot-belozem-v-chelnata-trojna-na-nacionalen-religiozen-konkurs-news_1407884.html", "text": "      Учениците от ОУ \"Гео Милев\" в село , община Раковски, се наредиха в челната тройка на религиозен конкурс.       Конкурсът бе проведен с благословията на пловдивския митролит Николай. Религиозното състезание се проведе за трета поредна година, а в него се включиха талантливи деца и младежи от 1-ви клас до 12-ти клас.   Четирима от възпитаниците на ОУ \"Гео Милев\" в село Белозем  заеха призови места. Първо място във възрастова категория 3-ти - 4-ти клас зае Радослав Рангелов, а втора стана Жасмина Борисова. Сребро във възрастова група 5-ти - 6-ти клас си заслужи Паолина Узунов, а трета се нареди Теодора Димитрова. ", "date": "2019.11.20", "title": "Четирима ученици от Белозем в челната тройна на национален религиозен конкурс"}
{"url": "https://www.actualno.com/society/koleden-bonus-ot-40-lv-za-naj-bednite-pensioneri-otpusna-pravitelstvoto-news_1408002.html", "text": "      Коледен бонус от 40 лв. ще получат най-бедните пенсионери у нас, реши на своето заседание Кабинетът. Добавката ще получат възрастните хора с пенсия или сбор от пенсиите им (заедно с добавките и компенсациите към тях)  за декември до 363 лв. включително. Толкова е размерът на линията на  бедност за следващата 2020 г. определен от Министерския съвет.      \"Правим го за осми път, това означава, че близо половин милиард са дадени повече за пенсионерите по време на нашето управление, коментира премиерът Бойко Борисов в началото на правителственото заседание.   С допълнителните над 51 млн. лв. по бюджета на ДОО ще бъдат подпомогнати 1 276 200 пенсионери, съобщи социалният министър Бисер Петков. Тези средства ще бъдат за сметка на преструктуриране на разходите и трансферите по централния бюджет за 2019 г.\r\nПремиерът Бойко Борисов напомни и че от 1 юли догодина пенсиите ще се увеличат с 6.7%, а . Мисля, че програмата в пълния й обем се изпълнява между ГЕРБ и Обединените патриоти, коментира Борисов.  Преди това на заседанието на Кабинета премиерът поиска всички директори на болници, през които е преминало починалото 3-годишно дете, да бъдат уволнени. Вижте . ", "date": "2019.11.20", "title": "Коледен бонус от 40 лв. за най-бедните пенсионери отпусна правителството"}
{"url": "https://www.actualno.com/balkani/ruska-vryzka-v-kyrvavija-chetvyrtyk-v-parlamenta-na-makedonija-news_1407973.html", "text": "      „Да се убият Заев и Села” е била задачата, поставена от руски разузнавачи на екстремистките десничарски групи в твърди порталът „Бота сот”, цитиран от БГНЕС.      Според изданието, името на руския разузнавач е известно. Той, заедно с Горан Живалевич – сръбски разузнавач в Скопие, са ръководели операцията.   Руснакът с инициали В. Ф. работи в съседна на Северна Македония държава.\r\nКоординацията е била извършена няколко дни по-рано в малко населено място по българското Черноморие, където имат вили служители на руското военно разузнаване, известно като ГРУ.   ден по-късно в частен дом, твърди бивш служител на македонските служби за контраразузнаване, пожелал анонимност.\r\nВъпреки, че проруските протести в Скопие започнаха по-рано, на 27 април хулигани щурмуват парламента.   В.Ф. е бил активен в Скопие за  по-дълъг период и през това време е вербувал Живалевич.     , той се е свързал с Живалевич по телефона и го е заплашил, че ако двамата останат живи, сърбинът ще си „плати“ и ще бъде разкрита цялата кореспонденция, твърди източникът.\r\nМеждувременно Живалевич отива в парламента и си прави селфи, за да докаже на „руския си шеф“, че е на мястото.\r\nРазследването установи, . Поради тази причина целият състав на посолството е изтеглен от Скопие, което предизвика допълнително дипломатическо напрежение между Белград и Скопие.   В крайна сметка да изтеглят разузнавачите от посолствата си. ", "date": "2019.11.20", "title": "Руска връзка в Кървавия четвъртък в парламента на Македония "}
{"url": "https://www.actualno.com/sofia/chez-bylgeriyn-investmynt-finansirat-sanirane-na-5-sgradi-na-pirogov-news_1408064.html", "text": "      Договор за саниране на сградите на “Пирогов“ на стойност 6 721 800 евро или 13 146 000 лева сключи ръководството на спешната болницата с ЧЕЗ България Инвестмънт (CBI).      Постигнатата договореност е за финансиране, от страна на CBI на проект за цялостна реконструкция и модернизация на сградите на болничния комплекс с цел подобряване на енергийната ефективност и осигуряване на съвременни условия за пациенти и лекари в здравното заведение.   „Договорът ще позволи въвеждане на енергийно ефективни мерки за промяна на фасади, покриви, дограми, осветителни тела, отопление, ВиК, подмяна на асансьори, модерна вентилационна система и съпътстващи строително-монтажни работи на 5 сгради – емблематичното високо тяло, което всички знаят като сградата на „Пирогов“, която ще бъде изцяло обновена; вътрешната клиника по кардиология, която е построена в 1900 г. и има нужда от основен ремонт и саниране; цялата сграда на клиниката по урология; детската клиника, която ще бъде външно санирана и ще й бъде подменен покрива и ниските съседни сгради до високото тяло, където са операционните зали на Пирогов, на хирургията, травматологията и цялата реанимация“, уточни изпълнителният директор на „Пирогов“ проф. Асен Балтов и изтъкна приноса на CBI.   Благодарение на споразумението, в рамките на една година ще бъдат обновени сградите на болницата – нещо немислимо, ако се чака държавна субсидия, отбеляза той. „ , посочи още проф. Балтов и добави, че следващата стъпка ще бъде надграждане с фотоволтаици на покривите и други енергоспестяващи мерки.\r\nЗам.-министърът на икономиката Лъчезар Борисов поздрави ръководството на „Пирогов“ и представителите на ЧЕЗ, че със сключения договор се постига икономическа синергия между две значими институции в България – от една страна  Университетска болница „Пирогов“ като основен стълб на здравната инфраструктура и от друга страна ЧЕЗ – като притежател и управляващ енергийната инфраструктура в Западна България. Той изтъкна, че проектът се осъществява по подписан преди време меморандум с Министерството на икономиката и изрази увереност, че ЧЕЗ ще продължи да подкрепя подобни инициативи.\r\n„Това е един от най-важните проекти от меморандума, който беше сключен между ЧЕЗ и Министерството на икономиката преди време, отбеляза регионалният мениджър на ЧЕЗ Карел Крал. На повече от 13 милиона лева ще възлезе финансирането и е 100% за разходите по проекта за петте сгради, без никакво съфиннасиране от страна на болницата, изтъкна още той.        Управителят на ЧЕЗ България Инвестмънт (CBI) Мартин Бартунек отбеляза, че финансирането ще бъде насочено към реновиране и реконструкция, което ще доведе до енергийна ефективност и подобряване на условията както за пациентите, така и за медицинския екип на тази важна болница.\r\nРазчетите показват, че икономията, която ще се прави в резултат на санирането, ще покрива повече от половината от разходите за кредитите на „Пирогов“, съобщи изпълнителният директор на Фонда за устойчиво градско развитие Надя Данкинова и определи сключения договор между \"Пирогов\" и ЧЕЗ като уникално публично-частно партньорство. \"В България няма много случаи на успешно публично-частно партньорство и мисля, че това е стъпка, която трябва да се промотира\", каза тя и похвали \"Пирогов\", че подобрява финансовото си състояние и поетапно покрива старите си задължения. До края на месеца се очаква обществената поръчка да приключи и след подписването, което се очаква в началото на декември, проектът за санирането ще стартира като срокът е една година, съобщи още проф. Балтов. \"Имаме възможности за буферни звена и преместване на отделения, ако се наложи, така че няма да има прекъсване в дейностите по време на ремонтите, увери проф. Балтов.    ", "date": "2019.11.20", "title": "ЧЕЗ Бългериън Инвестмънт финансират саниране на 5 сгради на \"Пирогов\""}
{"url": "https://www.actualno.com/politics/ot-gerb-obosnovaha-podkrepata-si-za-simeonov-s-trajna-parlamentarna-praktika-news_1408014.html", "text": "      Трайна парламентарна практика е, когато парламентарните групи предлагат депутат за заместник-председател на Народното събрание, да се подкрепи това предложение.      Това отговори председателят на ПГ на ГЕРБ Даниела Дариткова след брифинга на ДПС за подкрепата на управляващите към    Има вакантно място, което се полага на Обединените патриоти, уточни тя.\r\nЗа кандидатурата на Сотир Цацаров за председател на Антикорупционната комисия няма недоразумение между коалиционните партньори.  Дариткова подчерта, че това е консенсусна кандидатура. Времето не позволява всички депутати да се срещнат с него.\r\nПрипомняме, вчера о за председател на Антикорупционната комисия.   По-рано днес стана ясно, че от НФСБ предвиждат утре Цацаров да бъде изслушан от тяхната партия.     ", "date": "2019.11.20", "title": "От ГЕРБ обосноваха подкрепата си за Симеонов с \"трайна парламентарна практика\""}
{"url": "https://www.actualno.com/balkani/vuchich-poiska-razsledvane-na-vyzmojna-shpionska-afera-news_1408006.html", "text": "      Сръбският президент Александър Вучич поиска от Агенцията за военно разузнаване да разследва евентуална афера за шпионаж, в която руски шпиони вербуват сръбски агенти, заяви сръбският премиер Ана Бърнабич.      „Разговарях с президента Александър Вучич. Той разпореди на Агенцията за военно разузнаване да разследва случая. Нямаме всички данни. Ако всичко се окаже вярно, тогава това ще бъде сериозен проблем и проблем за нас“, заяви Бърнабич пред „Блиц“, цитирана от БГНЕС.   Тя добави, че Вучич е свикал среща в качеството на главнокомандващ на сръбските въоръжени сили, за да ги информира за резултатите от разследването.\r\n„Блиц“ съобщи, че руският дипломат и военен разузнавач Георги Клебан е участник във видео, показващо го, че дава пари на предполагаем високопоставен сръбски служител.  Клипът е публикуван в You Tube на 17 ноември, а автентичността му е потвърдена за „Блиц“ от разследващия журналист Христо Грозев в акаунта му в Twitter.  Христо Грозев е разследващ журналист в сайта Bellingkat, публикувал разширена информация относно българската следа в случая Скрипал. Носител е на европейска награда за разследваща журналистика за 2019 година.       По-рано порталът “Бота Сот“ съобщи, че Според изданието, руския разузнавач заедно с Горан Живалевич – сръбски разузнавач в Скопие, са ръководели операцията.\r\nКоординацията е била извършена няколко дни по-рано в малко населено място по българското Черноморие, където имат вили служители на руското военно разузнаване, известно като ГРУ.\r\nПланът е разработен детайлно в Белград ден по-късно в частен дом, твърди бивш служител на македонските служби за контраразузнаване, пожелал анонимност.\r\nВъпреки, че проруските протести в Скопие започнаха по-рано, на 27 април хулигани щурмуват парламента.      В.Ф. е бил активен в Скопие за по-дълъг период и през това време е вербувал Живалевич.\r\nВ критичния ден, когато Заев и Села бяха нападнати, той се е свързал с Живалевич по телефона и го е заплашил, че ако двамата останат живи, сърбинът ще си „плати“ и ще бъде разкрита цялата кореспонденция, твърди източникът.\r\nРазследването установи, че Сърбия е замесена в скандала. Поради тази причина целият състав на посолството е изтеглен от Скопие, което предизвика допълнително дипломатическо напрежение между Белград и Скопие.\r\nВ крайна сметка двете държави постигнаха споразумение да изтеглят разузнавачите от посолствата си. ", "date": "2019.11.20", "title": "Вучич поиска разследване на възможна шпионска афера "}
{"url": "https://www.actualno.com/europe/zaradi-skandalno-intervu-biznes-i-universiteti-se-otrichat-ot-britanski-princ-news_1407886.html", "text": "      Голямата британска банка Standard Chartered спря партньорството си с британския принц Андрю след скандално интервю пред BBC, информира БГНЕС.      Банката става вторият голям корпоративен играч, който се оттегля от инициативи и проекти на третото дете на кралица Елизабет Втора, след като счетоводната фирма KPMG също спря сътрудничеството с Андрю. Няколко други компании и университети също преразглеждат отношенията си с херцога на Йорк, след интервюто за връзките му със скандалния Джефри Епщайн, който се обеси в затвор в Ню Йорк.\r\nИзточници на BBC твърдят, че банката и KPMG са били решили да отрежат Андрю още преди да се е появил в интервюто.   В неочакваната си поява пред камерите на обществената телевизия, Андрю каза, че не съжалява за приятелството си с Епщайн, който се обеси докато чакаше за втори път да бъде съден за сексуални престъпления срещу непълнолетни и организирането на проституция. Заради интервюто студентите Университета в Хъдърсфийлд поискаха ръководството да свали принц Андрю от поста му на почетен председател на институцията. Студенти казаха, че са недоволни от поведението на Андрю, който се  опитва да омаловажи престъпленията и не зачита жертвите на Джефри  Епстийн.  Лондон Метрополитън Юнивърсити обяви, че обмисля дали да премахне херцога на Йорк от списъка на покровители на висшето учебно заведение.\r\nИначе надзирателите, по време на чиято смяна Епщайн се самоуби (официалната версия), са обвинени в . Според обвинението, Това Ноел и Майкъл Томас е трябвало да проверяват затворника на всеки 30 минути, но вместо това са спали и са сърфирали в интернет, оставяйки го без надзор в продължение на близо осем часа.     ", "date": "2019.11.20", "title": "Заради скандално интервю, бизнес и университети се отричат от британски принц"}
{"url": "https://www.actualno.com/europe/parlamentyt-na-polsha-odobri-pravitelstvoto-na-moravecki-news_1407940.html", "text": "      Долната камара на полския парламент гласува снощи вот на доверие на .      Сеймът одобри новото правителство с 237 гласа „за“, 214 „против“ и 3 „въздържали се“.   Преди гласуването Моравецки представи своите политически насоки, обещавайки да продължи икономическия растеж и да следва консервативен обществен дневен ред на своята партия Право и справедливост (ПиС).\r\n\"Основната ни цел е да направим Полша най-доброто място за живот в Европейския съюз\", каза Моравецки.  Той изтъкна, че иска Полша да постигне икономически растеж от два до три процента над средния за еврозоната, за да създаде условия за укрепване на средната класа. ", "date": "2019.11.20", "title": "Парламентът на Полша одобри правителството на Моравецки "}
{"url": "https://www.actualno.com/crime/obshtina-mladost-bavela-dokumenti-koito-mogat-da-hvyrljat-svetlina-po-deloto-ivancheva-news_1408020.html", "text": "      Един месец след като е отправено искане от вещо лице, правещо експертиза на почерка на бившия кмет на район „Младост” Петко Дюлгеров – един от тримата обвинени по делото „Иванчева”, все още не е получило документи от Община Младост, за да свърши работата си. Това стана ясно по време на днешното заседание на Специализирания наказателен съд, който гледа на втора инстанция делото „Иванчева”.      Припомняме, че на първа инстанция бившата кметица на „Младост” Десислава Иванчева и заместничката ѝ Биляна Петрова получиха присъди от 20 и 15 години за искане на подкуп в особено големи размери, а Дюлгеров е с присъда от 12 години. Освен това, те трябва да платят и глоби – припомнете си в какви! Присъдата на първа инстанция не е окончателна.   Графологичната експертиза на почерка на Дюлгеров се прави заради . В него има страница с изписани числа, за които прокуратурата смята, че показват как бившата кметица на „Младост” е пресмятала размера на подкупа, който да иска от строителния предприемач Александър Ваклин. Експертите обаче смятат, че специално на въпросната страница е много основателно съмнението дали Иванчева е писала или някой друг. Досега така и няма твърди доказателства кой е неизвестният, писал в тефтерчето, но има подозрения дали това не е Дюлгеров. Самият Дюлгеров вече отказва да дава повече материал за сравнение, защото вече е давал. А адвокатът му твърди, че той има прогресиращо заболяване на очите, заради което почеркът му сега и преди седем години се е променил.\r\nИначе днешното съдебно заседание не мина без пореден сблъсък между обвинението и защитата. Адвокат Йорданов поиска да се изясни дали съдебният заседател Мария Праматарова е член на ГЕРБ и дали нейни роднини са такива, тъй като писмо от ЦИК потвърждавало, че била член на ОИК от квотата на ГЕРБ. А адвокатът на Иванчева – Николай Хаджигенов, възрази, че назначаването на определени прокурори на заседанието като обвинители всъщност е процесуално нарушение, защото ставало постфактум. Съдия Георги Ушев, който е ръководител на Специализирания съд, обаче не прие, че Биляна Петрова бива обиждана от прокуратурата заради спор кой колко разбира от манипулации на електронни системи.  И Петрова, и Иванчева, и Дюлгеров поискаха от съда да вдигне запора над банковите им сметки, защото са в невъзможност да живеят нормално поради липсата на средства.\r\nСледващото заседание е на 16 декември, графологичната експертизата трябва да излезе до 8 декември. А днешното заседание ще продължи след 16:00 часа, когато може би ще стане ясно дали ще бъде уважено искането на Петрова и Иванчева за отвод на целия съдебен състав на втора инстанция поради предубеденост.    ", "date": "2019.11.20", "title": "Община Младост бавела документи, които могат да хвърлят светлина по делото \"Иванчева\""}
{"url": "https://www.actualno.com/europe/patriarh-kiril-inspirira-nov-skandal-mejdu-rusija-i-gruzija-news_1407912.html", "text": "      Публикувано в медиите писмо от Учебната комисия към Московска патриаршия до ректорите на висшите духовни учебни заведения в Русия предизвика ново напрежение в отношенията между Московската и Грузинската патриаршии, предаде БГНЕС.      В писмото се казва, че по решение на Московския патриарх Кирил всички зрелостници, които имат свещен сан, могат да бъдат разпределени в руските военни бази извън Русия като капелани. В замяна след края на „командировката“ младите клирици ще бъдат зачислени на щат в Московска или Санктпетербургска епархия.    Споменати са следните руски военни бази зад граница - \"в Абхазия, Южна Осетия, Киргизия и в гарнизоните от Арктическия регион\" . Писмото е подписано от прот. Максим Козлов, председател на Учебната комисия към МП, припомня, Двери. По този повод  на официалния сайт на Грузинската патриаршия беше публикувано обръщение на патр. Илия ΙΙ до патр. Кирил, в което се казва: \"Крайно негативно впечатление създаде информацията, че Вие желаете да изпратите зрелостници на духовните школи в помощ на военните командири в руските военни части, намиращи се в Абхазия, в района на Цхинвали, Киргистан и Арктика. Руската църква винаги е признавала и признава юрисдикцията на Грузинската църква както в Абхазия, така и в областта на Цхинвали, затова за нас са неразбираеми такива изявления, които поставят всички ни в тежко положение“. В заключение Грузинският патриарх изразява надежда, че патр. Кирил „по възможност ще предприеме мерки за нормализиране на отношенията между нашите държави, народи и църкви“.\r\nВ писмото се изразява безпокойство и за арестуването („отвличането“) на хора в граничната зона на Цхинвали, което вече носи „постоянен характер“. „С болка в сърцето наблюдаваме как Русия нарушава границите в Цхинвалския регион и отвлича хора от пограничната зона, което вече стана перманентно. Но този път ние сме още повече обезпокоени от задържането на известния лекар Важи Гаприндашвили в затвора в Цхинвали. Тази ситуация предизвиква в нашето общество справедливо недоволство и протести“, се казва също в посланието.  Грузинският лекар е президент на Грузинската асоциация на травматолозите и живее в Тбилиси. Той е бил арестуван от руски части в района на с. Орчосани (в Южна Осетия), където е бил при пациент. Обвинен е в „нарушаване на държавните граници“ и осъден от непризнатите южноосетински власти на два месеца затвор. ", "date": "2019.11.20", "title": "Патриарх Кирил инспирира нов скандал между Русия и Грузия"}
{"url": "https://www.actualno.com/crime/osydiha-chetirima-ot-telk-stara-zagora-za-podkupi-news_1407946.html", "text": "      Специализираният наказателен съд наложи наказания от по 3 години „Лишаване от свобода“ с 5 годишен изпитателен срок на председателя, на двама членове и секретаря на – трети състав, в МБАЛ „Проф. Д-р Стоян Киркович“ АД в  Стара Загора, съобщиха от пресцентъра на специализираната прокуратура, предава БГНЕС.      На тримата в комисията съдът наложи и глоби от 4000 до 5 000 лева, както и лишаване от право да заемат държавна длъжност в органите на медицинската експертиза и на Регионалните картотеки за медицинска експертиза за срок от 5 години. На секретаря на комисията е наложена глоба от 3000 лева.   Четиримата осъдени бяха предадени на съд през март 2016 г. за това, че са участвали в организирана престъпна група за подкупи. В рамките на месец и половина са приели облаги в размер на 4950 лева и 50 евро от 22 лица, за да им издадат експертни решения на ТЕЛК за над 50 на сто трайно намалена работоспособност. Подсъдимите по делото са осъдени да заплатят солидарно придобитите в резултат на престъпните деяния суми  по сметка на  държавата.\r\nВ хода на досъдебното производство са изготвени 64 медицински експертизи на освидетелствани лица, получили завишен процент на инвалидност, или  такива, с вписан висок процент, , налагащи определяне на нетрудоспособност. Присъдата не е окончателна и подлежи на обжалване и протестиране в 15-дневен срок.   ", "date": "2019.11.20", "title": "Осъдиха четирима от ТЕЛК-Стара Загора за подкупи "}
{"url": "https://www.actualno.com/plovdiv/bezplatni-pregledi-za-rak-na-debeloto-chervo-v-plovdiv-news_1407881.html", "text": "       Кампания за безплатни профилактични прегледи за ранна диагностика на на дебелото и правото черво стартира в ДКЦ \"Свети Георги\" в Пловдив. Кампанията ще обхване само за пациенти над 50-годишна възраст. Тя се организира по програма на Министерство за здравеопазването за превенция на онкологични заболявания. Посещението при лекаря включва преглед от гастроентеролог или хирург, както и извършване на хемокулт тест в клиничната лаборатория на същия ДКЦ.      Консултациите ще продължат до 10.12.19 г. и ще се извършват от екипа в състав доцент Иван Манчев - хирург, гастроентеролозите доктор Валентин Жечев и доктор Драгомир Геров, както и доктор Соня Кръстева - началник на Клиничната лаборатория в лечебното заведение. Всички, които желаят да се прегледат безплатно, могат да се запишат чрез позвъняване на телефони: 032 330 248 и 088 98 10 248 на регистратурата в лечебното заведение или да си запишат час на superdoc.bg.    ", "date": "2019.11.20", "title": "Безплатни прегледи за рак на дебелото черво в Пловдив"}
{"url": "https://www.actualno.com/asia/amerikanski-voenni-zaginaha-na-helikopter-v-afganistan-news_1407949.html", "text": "      Двама американски военни са загинали в катастрофа с хеликоптер в Афганистан, съобщиха американските сили там, добавяйки, че катастрофата изглежда е била злополука, въпреки че талибаните твърдят, че са го свалили.      В изявление на американските сили в Афганистан се казва, че катастрофата се разследва, \"но предварителните доклади не сочат, че е причинена от вражески огън\", предава AFP, цитирана от БГНЕС.   Талибаните твърдят, че в района на Чарх в провинция Логар в 1:00 часа през нощта.\r\n\"Американците искаха да нападнат муджахидинска база, но техният хеликоптер беше свален и се запали. Всички на борда бяха убити\", заяви главният им говорител Забихула Муджахид.  Досега има 19 жертви, свързани с през тази година, според говорител на американските сили. Около 13 000 американски войници остават в Афганистан, 18 години след като Вашингтон нахлува след атаките на 11 септември 2001 г.\r\nПрезидентът на САЩ Доналд Тръмп няма търпение да ги изтегли, но генерал Марк Мили заяви пред американските медии този месец, че американските сили вероятно ще останат \"още няколко години\".   Повече от 2 500 цивилни граждани на Афганистан тази година, казват от ООН.     ", "date": "2019.11.20", "title": "Американски военни загинаха на хеликоптер в Афганистан "}
{"url": "https://www.actualno.com/crime/advokatyt-na-emilija-kovacheva-njama-kak-chovek-kojto-raboti-po-36-chasa-da-e-adekvaten-news_1407954.html", "text": "      Няма как човек, който работи по 36 часа на смяна, да бъде адекватен в действията си. При всеки психиката реагира по различен начин на натоварване. Не са направени достатъчно изследвания по отношение на нейното психическо състояние. Това каза адв. Жанет Желязкова, която защитава , обвинена в побой над новородено.      \"Обжалвахме както продължителността на наказанието, така и предявеният гражданският иск в размер на 400 000 лв. Тази сума е прекомерна, защото детето е живо и здраво. Подобни обезщетения, дори и при по-трагични случаи, не се присъждат\", каза още адвокатът в интервю за bTV.   По думите й общественият натиск оказва влияние върху делото.\r\n\"Присъдата от 18 години лишаване от свобода клони към своя максимум. Законът предвижда за подобно деяние наказание до 20 години затвор\", уточни адвокатът.  Според заключението на съда обаче Емилия Ковачева няма психично заболяване, нито е страдала от синдрома \"бърнаут\" (синдром на професионалното прегряване).\r\n\"Самата тя казва, че няма спомен за това деяние. Затова реших, че трябва да бъде направена една допълнителна съдебно-психиатрична експертиза по отношение на синдрома \"бърнаут\", поясни Желязкова.   Тя е настоявала да бъде извършена и експертиза по отношение на състоянието на детето, за да се разбере към настоящия момент какво е неговото здравословно състояние и дали има причинно-следствена връзка между нанесената травма и отключената впоследствие епилепсия.     ", "date": "2019.11.20", "title": "Адвокатът на Емилия Ковачева: Няма как човек, който работи по 36 часа да е адекватен"}
{"url": "https://www.actualno.com/politics/bsp-predloji-osvobojdavane-ot-danyk-vyrhu-dohodite-za-mladite-hora-news_1408008.html", "text": "      Искам да имаме такава данъчна политика, в която младите хора да имат възможности за по-високи доходи. Това каза народният превдставител от ПГ на „БСП за България“ Надя Клисурска по време на дебатите по предложението на БСП в Закона за корпоративното подоходно облагане      Идеята на социалистите е да се освободят от данък върху доходите от труд навършилите 26 години всички млади хора.   „Явно вас не ви притеснява, че България се топи средно годишно между 60 и 40 хил. души. Аз не искам да сме на дъното. Искам да отлепим от дъното. Искам да имаме такава данъчна политика, в която младите хора да имат възможности за по-високи доходи“, каза Клисурска.\r\nТя посочи, че няма как да не ни стряскат цифрите, че 80 % от българското население едва оцелява. „Нашите предложения са свързани с България, с подкрепа на младите, активните и работоспособните хора в България“, подчерта още депутатът от БСП.  Тя изрази надежда разумът в залата да надделее и предложенията на БСП в един момент да получат разумната подкрепа. ", "date": "2019.11.20", "title": "БСП предложи освобождаване от данък върху доходите за младите хора"}
{"url": "https://www.actualno.com/politics/hero-mustafa-kakvo-da-ochakvame-ot-sreshtata-borisov-trymp-news_1407915.html", "text": "      Два основни акцента ще има Бойко Борисов и американският президент Доналд Тръмп на 25 ноември: сигурност и енергетика. Това става ясно от думите на посланика на САЩ у нас Херо Мустафа.      Пред в. \"24 часа\" тя казва:   \"Президентът Тръмп и премиерът Борисов ще обсъдят нашето стабилно и  разрастващо се сътрудничество в областта на сигурността: всичко - от  съвместните ни тренировки и учения до модернизацията на въоръжените сили  и, разбира се, придобиването от България на изтребителите F-16. Те ще  обсъдят начини за увеличаване на взаимната ни търговия и инвестиции,  което включва и борбата с корупцията, както и стремежа на България да се  присъедини към Организацията за икономическо сътрудничество и развитие.\r\nСлед секретар Кристофър Форд миналата  събота в София президентът Тръмп и премиерът Борисов ще обсъдят енергийната сигурност на България, диверсификацията на енергийните  източници, както и пристигането на експертна американска делегация,  която да помогне за оценка на бъдещето на ядрената енергетика на  България.\"  И като добавка, и \"желанието на България за безвизово пътуване до САЩ\", добавя Мустафа.\r\nВизитата се очаква с особен интерес от политическите анализатори у нас. В неделя един от най-колоритните ни бивши външни министри Соломон Паси даде няколко съвета на премиера Бойко Борисов за срещата с Доналд Тръмп. Според Паси, американският президент е достатъчно ексцентричен и към него трябва да се подходи нестандартно - като например да му се предложи да купи остров и АЕЦ Белене, едновременно. Вижте още от съветите на Соломон Паси в .   \"Изграждането на силна демокрация изисква постоянна работа за защита на върховенството на закона и свободата на медиите. Само когато всички гласове може да бъдат чути и когато гражданите вярват в своето правителство и неговите институции, една държава и икономика могат да достигнат пълния си потенциал\", казва още посланикът на САЩ Херо Мустафа, предава БГНЕС.     ", "date": "2019.11.20", "title": "Херо Мустафа: Какво да очакваме от срещата Борисов - Тръмп"}
{"url": "https://www.actualno.com/politics/otkrivat-se-proceduri-za-vyzlagane-na-koncesija-na-tri-morski-plaja-news_1408023.html", "text": "      Правителството откри процедурите за възлагане на концесия на морските плажове „Сарафово” в община Бургас, „Дяволска река 1“ в община Приморско и „Каваци-юг“ в община Созопол. Целта е обезопасяване на плажовете и предоставяне на услуги от обществен интерес за срока на концесията. Процедурите се провеждат по реда на Закона устройството на Черноморското крайбрежие (ЗУЧК). Предлага се срокът на концесиите да е по 20 години за всяка.      Размерите на минималното годишно концесионно възнаграждение са съответно -  за плаж „Сарафово“ - 45 502 лв. без ДДС, за плаж „Дяволска река 1“ – 19 049 лв. без ДДС и за плаж „Каваци-юг“ – 55 581 лв. без ДДС.  Той е определен съгласно приетата от Министерския съвет Методика за определяне на минималния размер на концесионното възнаграждение за морските плажове обекти на концесия, по реда на чл. 8, ал. 2 и 3 от Закона за устройството на Черноморското крайбрежие.   Трите морски плажа ще бъдат обезпечени задължителните дейности по ЗУЧК - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж и предоставяне на услуги от обществен интерес.   ", "date": "2019.11.20", "title": "Откриват се процедури за възлагане на концесия на три морски плажа"}
{"url": "https://www.actualno.com/curious/tajnite-na-myja-ot-zodija-deva-news_1407963.html", "text": "      Мъжът е умен, спокоен, внимателен, благоразумен, понякога чак до досада. Той е надежден спътник, съпруг, любовник и приятел. Мъжът от зодия Дева, знае как да се адаптира, без да му е дискомфортно. Обикновено винаги разполага с пари.      В живота мъжете Дева достигат определени висоти. Имат чувство за хумор. Грижовни са към приятелите, загадъчни към жените и винаги готови да се притекат на помощ за колегите.\r\nМъжът Дева обича да готви. От негативните черти на характера му се открояват егоизъм и досада.   Мъжът Дева няма намерение да сменя избраницата си. Любовта му гори с топъл пламък, който ще грее за жената в продължение на дълги години. Той е еднообразен, интелигентен и спокоен, както в живота, така и в любовта. Мъжът зодия Дева, избира жената за дълго време. Той е притежател и не търпи предателство. Може да живее, без да обича. Семейството за него е светилище, той се посвещава изцяло на дома и любимите хора. Обича и е верен. Харесва красиви, умни и многостранни жени.    Мъжът Дева обича да прави секс. Задължителното правило по този въпрос за него е чистотата и хигиената. Обича смелите партньорки, обича да експериментира, пада си по еротично бельо и всичко останало. Често е пристрастен към секса в Интернет.     Мъж Дева не е ревнив, но ако узнае за изневяра, може хладнокръвно да развали брака. Съпругите на мъжете от зодия Дева, дори не предполагат, колко са късметлии. - Бъдете възможно най-гъвкави.   - Хубаво е да знаете, как да го подкрепяте публично;   - Красота, интелигентност и благодат са основата за мъжа Дева;\r\n- Бъдете страстна любовница и вярна съпруга;\r\n- Женствеността и сексуалността са вашето първо оръжие;  ", "date": "2019.11.20", "title": "Тайните на мъжа от зодия ДЕВА"}
{"url": "https://www.actualno.com/prasspress/avtentichen-test-za-djasnost-news_1407964.html", "text": "      Неотдавна си правих тест за политически възгледи. Слава Богу, излезе отрицателен. Искам да кажа, че след третия въпрос категорично се отказах да се занимавам с тая глупост. Адски скучни и подвеждащи въпроси, с единствена цел да ме изкарат неолиберален анархист-консерватор и пазарен скептик, особено що се отнася до Женския пазар. Личи си, че са го правили деца на бивши комунисти. Ние, автентичните градски десни, много добре знаем, че политическият спектър не се мери с идеологеми, а с фин интуитивен пресантиман кой е боклук и кой все още не. Ето защо сега предлагам на вниманието ви истински тест, който да постави границата между търговския либерален интелектуализъм на ГЕРБ-меценати и лявата реакционна десница, припознала Манолова за двигател на обществените промени. Внимавайте, някои въпроси имат повече от един възможен отговор.       Кой е виновен за всичко? А) Костов\r\nБ) комунистите  В) бившите комунисти\r\nГ) бившите на бившите комунисти     Какво изпитвате, докато се разхождате по Графа? А) проблеми с ориентацията\r\nБ) естетически дисонанс\r\nВ) скръб и жалост\r\nГ) нервите си    Защо десницата се цепи? А) за да се разпали\r\nБ) за да се изчисти\r\nВ) за да се раздава\r\nГ) заради мафията Предлагат ви да пеете за ГЕРБ в Самоков. Вие: А) приемате, защото сте принципни и пеете за всички\r\nБ) приемате, защото плащат добре и обичате Самоков\r\nВ) отказвате, защото не плащат добре и не обичате Самоков\r\nГ) отказвате, нека Пеевски да си им пее Разочаровал ли ви е наскоро български президент и кой?  А) Не. Петър Стоянов\r\nБ) Да. Всички. Най-вече Плевнелиев.\r\nВ) Не мога да преценя, но Радев вече не.\r\nГ) Никога не съм бил очарован. Путин За вас истински десен човек е: А) Иван Костов\r\nБ) Йорданка Фандъкова\r\nВ) Някой от районните кметове на ДБ, все едно кой\r\nГ) Емил Костадинов през 93-та Криво-ляво означава: А) някогашното преустройство\r\nБ) управлението на Виденов\r\nВ) усещането ви за дясна общност\r\nГ) визията ви за бъдеще Време е за резултати. Ако имате предимно отговори А – вие сте десен още от бригадирското движение. С изнедада обаче сте установили, че здравати ви десница е гласувала за доста по-десни от вас левичари.\r\nОсновно отговори Б – вие сте от старата десница на Прехода, която беше такава по неволя и илюзии.\r\nСамо отговори В – вие сте от новата десница на прогреса, известна още като десницата с две леви ръце.\r\nНастоятелни отговори Г – вие сте по-десен от настоящата десница, но значително по-ляв от съществуващата левицата Отговори  АБВ – вие сте Георги Първанов. Тоест и вие не знаете какво сте, но поне никой не ви помни. Автор:  ,  ", "date": "2019.11.20", "title": "Автентичен тест за дясност"}
{"url": "https://www.actualno.com/healthy/stafilokokovo-otravjane-razbolja-decata-v-jambolsko-news_1407939.html", "text": "      При всички деца от Хаджидимитрово, които са настанени в инфекциозната болница в Ямбол е изолиран стафилококус ауреус. Причината за състоянието им е стафилококово хранително отравяне. Това заяви за БНТ д-р Стефка Желязкова, началник на отделението в болницата. Д-р Желязкова заяви, че резултатите от изследванията са станали ясни днес сутринта.      Състоянието на децата е много добро и позволява да бъдат изписани днес.   Припомняме, че в МБАЛ - Ямбол \"Свети Панталеймон\" . Те са село Хаджидимитрово, на възраст между 7 и 12 години и всички посещават училището в съседното село Дражево. Оплакванията от стомашни неразположения са започнали след 17:00 часа, когато са се прибрали от училище.\r\nПо думите на кмета на община Тунджа Георги Георгиев почти 1000 деца от всички училища са консумирали същата храна, каквато са яли децата от Хаджидимитрово. Заради това той вчера изказа предположение, че причината може и да не е храна, а вирус. Но пред Нова телевизия от МБАЛ - Ямбол заявиха, че по-скоро става въпрос за хранително натравяне, не за вирус.   ", "date": "2019.11.20", "title": "Стафилококово отравяне разболя децата в Ямболско "}
{"url": "https://www.actualno.com/bgfootball/vijte-potencialnite-sypernici-na-bylgarija-v-barajite-za-evro-2020-news_1407967.html", "text": "       ще участва в двоен жребий в петък, когато ще се определят полуфиналните двойки за баражите на Евро 2020.      След като за Евро 2020 през квалификациите, сега страната ни има шанс да е домакин в полуфиналната среща на 26 март.   При победа България може да е домакин и във втория двубой, който ще се изиграе пет дни по-късно. \r\n\"Лъвовете\" ще попаднат или в поток С, или в поток А, като това ще бъде определено чрез жребий измежду нас, Унгария, Израел и Румъния. Жребият ще бъде изтеглен в петък в Нион.       ", "date": "2019.11.20", "title": "Вижте потенциалните съперници на България в баражите за Евро 2020"}
{"url": "https://www.actualno.com/europe/25-migranti-skriti-v-kamion-bjaha-otkriti-vyv-feribot-za-velikobritanija-news_1407872.html", "text": "      Най-малко 25 мигранти бяха открити от властите в Холандия на търговски кораб, тръгнал за Великобритания, пише Евронюз.      Чужденците били на кораб, който тръгнал от пристанище Флардинген към Британските острови, предаде БГНЕС. Полицията ги открива около 19:00 часа местно време на пристанището Флардинген, недалече от Ротердам. Те били скрити в хладилно ремарке, натоварено на ферибот, регистриран в Дания и пътуващ за английското пристанище Флексистоу.   Случаят напомни много за този с 39-те мигранти от Виетнам, които бяха намерени мъртви в хладилен камион край Лондон миналия месец.\r\nДвама от откритите днес мигранти са били пратени в болница за допълнително лечение, на останалите 23-ма е оказана медицинска помощ на място. Шофьорът на камиона е арестуван. Засега не се съобщава нито неговата националност, нито тази на мигрантите.  Хората били открити, след като човек от екипажа на ферибота чул шумове от хладилния камион и се обадил на полицията. Останалите превозни средства на кораба били претърсени с полицейски кучета, но не са открити други незаконни пътници.\r\nЕто и подробности за откритите мъртви в хладилен камион при Лондон, в който беше замесено и името на България - заради регистрацията на превозното средство, която е правена на наша територия, но използвалата я фирма никога не е развивала дейност в България.    ", "date": "2019.11.20", "title": "25 мигранти, скрити в камион, бяха открити във ферибот за Великобритания "}
{"url": "https://www.actualno.com/politics/izbraha-valeri-simeonov-za-zam-predsedatel-na-parlamenta-dps-napusnaha-zalata-news_1407945.html", "text": "      В първия работен ден на депутатите за тази седмица лидерът на НФСБ бе избран за зам.-председател на Народното събрание.      Той заема овакантения от Явор Нотев пост, който от лятото не е част от парламентарната група на \"Обединени патриоти\".   Решението бе прието със 118 гласа \"за\", 6 \"против\" и 6 \"въздържали се\".\r\nПредложението на \"Обединени патриоти\" да изберат Симеонов за зам.-шеф на парламента обаче предизвика реакцията на ДПС, които в знак на протест демонстративно напуснаха пленарната зала.  Остро реагира и Павел Шопов от \"Атака\", който доскоро бе част от малката патриотична коалиция.\r\n\"Стигна се до безчестие да бъде предложен за зам.-председател на Народното събрание един провалил се вицепремиер\", посочи Шопов.\r\n\"За разлика от ДПС ние от „Атака“ няма да излезем от залата. Няма да напуснем. Оставаме да кажем това, което имаме.       Ние оставаме да кажем, че това напускане е един мним конфликт със Симеонов и НФСБ за неговото легитимиране.\r\nТова, което става днес с предложението му за избиране за зам.-председател на НС е логично предложение на фона на всичко онова, което се правеше през последните месеци“, каза още Шопов.\r\nВ средата на миналата година Валери Симеонов подаде оставка като вицепремиер, след като почти месец майките на деца с увреждания излизаха всяка вечер на протест срещу него заради думите му, че са „кресливи жени“ с „уж болни деца“.\r\nТогава оставката му поискаха и от ДПС, „Воля“ и лидерът на „Атака“ Волен Сидеров.. Единственият, който го защити, беше третият коалиционен партньор в \"Обединени патриоти\" Красимир Каракачанов.\r\nСъщевременно Народното събрание освободи Цветелин Софрониев като член на Комисията за защита на личните данни. „За“ освобождаването на Софрониев гласуваха 170 народни представители, без „против“ и „въздържали се“. Това се налага, тъй като той е подал заявление за освобождаване на 13 ноември 2019 г.    ", "date": "2019.11.20", "title": "Избраха Валери Симеонов за зам.-председател на парламента, ДПС напуснаха залата"}
{"url": "https://www.actualno.com/america/silno-zemetresenie-razyrsi-meksiko-news_1407911.html", "text": "      Силен трус беше усетен в целия мексикански щат Чиапас и части от Гватемала. Земетресението е било с магнитуд 6,3 и е било регистрирано под морското дъно в 22:27 часа местно време (06:27 българско време), съобщава Европейският средиземноморски сеизмологичен център.      Земетресението е било на дълбочина 60 километра, с епицентър на около 90 километра от бреговете на Мексико, предаде Нова телевизия.   На около 280 километра източно от епицентъра се намира столицата на Гватемала - Гватемала сити, където трусът е бил усетен осезаемо. \r\nЗасега не се съобщава за пострадали и разрушения. Няма обявена и опасност от вълни цунами.   ", "date": "2019.11.20", "title": "Силно земетресение разърси Мексико"}
{"url": "https://www.actualno.com/art/izlojba-posoka-sever-vkluchva-proizvedenija-na-hudojnici-ot-bylgarski-proizhod-koito-tvorjat-v-severnite-dyrjavi-news_1407873.html", "text": "      На 27 ноември, сряда, в 18.30 часа в САМСИ, бул. „Черни връх“ 2, ще бъде открита изложбата \"Посока Север\".      Изложбата включва произведения на художници от български произход, които творят в северните държави и по един или друг начин са повлияни от културата в този регион. Целта не е да се покаже изчерпателен списък на живеещите там автори, а по-скоро представянето на различни концепции, теми, медии и подходи, които вълнуват докоснатите от магията на Севера български творци. Кураторът Ния Табакова е поканила за участие Лора Димова (Финландия), Леда Ванева (Финландия), Райна Власковска (Норвегия), Росина Иванова (Норвегия), Евелина Добранова (Дания) и Юлиян Табаков (Швеция). На откриването от 19.30 часа ще бъде изпълнен специално подготвеният пърформанс на Росина Иванова „Какво да направим, когато ни бутнат на земята – как да се изправим“.   Проектът се стреми да избегне стереотипите на националната идентичност и вместо това да се съсредоточи върху смесицата от индивидуални преживявания на художниците, които имат както общи корени, така и съвместна географска и интелектуална посока на развитие. Чрез тази изложба аудиторията ще може да се докосне до северната култура, разглеждана през призмата на автори, чиито впечатления, смесени с техния личен произход и културни наслагвания, създават изцяло ново възприятие за скандинавския контекст. Техните артистични практики изследват актуални теми, свързани с екологични, социални, политически и технологични въпроси, които биха могли да бъдат отнесени и към българската действителност.\r\nКато една от четирите кардинални посоки северът се приема за фундаментална такава – по нея в компаса се определят останалите три. Северният полюс съвпада с азимут 0 или 360 градуса според сферичната координатна система, което означава началото и края на земното кълбо. В културата на местното американско население северът символизира студа, зимата и ветровете, които пречистват и носят снега. Тази географска посока напомня за трудностите и разрухата, през които хората трябва да преминат, за да преживеят катарзис и да започнат нов цикъл от живота си.  Темите за упадъка и възраждането се разглеждат и от шестимата автори. Те могат да бъдат проследени в скулптурите на Лора Димова, напомнящи останки от апокалипсис; във видеата и молекулните рисунки на Леда Ванева, анализиращи реда и хаоса във Вселената; във фотографиите на Юлиян Табаков, разкриващи чудовищната природа на човека. Политическите манифести на Росина Иванова, колажите на Евелина Добранова и портретите на Райна Власковска се фокусират конкретно върху ролята на жената в този непрекъснат процес на транформация.\r\nПроектът се организира от сдружение „Толкова близо, толкова далече“ в партньорство със Софийски арсенал – Музей за съвременно изкуство, Държавната агенция за българите в чужбина и с финансовата подкрепа на Програма “Култура” на Столичната община.    ", "date": "2019.11.20", "title": "Изложба \"Посока Север\" включва произведения на художници от български произход, които творят в северните държави "}
{"url": "https://www.actualno.com/society/protest-pred-bylgarski-posolstva-za-zabranata-na-fermi-za-koji-news_1407947.html", "text": "      В 7 европейски столици 10 световно известни организации за защита на животните проведоха демонстрации пред български посолства. Акциите са се провели на 19 ноември и са израз на международна подкрепа за внесения в Народното събрание законопроект за забрана на фермите за ценни кожи, съобщават от Сдружение КАЖИ. Демонстрации са били проведени в Лондон, Братислава, Рига, Киев, Хелзинки и Загреб.       “С днешната демонстрация, изразяваме своята подкрепа за прекратяване  на фермите за ценни кожи в България. Да се отглеждат диви животни като  лисици и норки в тесни, телени клетки през целия им живот, само за да  бъдат убити в газови камери и одрани за мода е практика, която няма  място в 21-ви век.”, гласи писмото до българските посланици от  участниците в демонстрациите.   Внесеният през септемери проект за изменение и допълнение на Закона за  ветеринарномедицинската дейност предвижда да се забрани “отглеждането,  развъждането и умъртвяването на животни с цел добив на ценни кожи”. В  мотивите към него са назовани и редица други проблеми с фермите за ценни  кожи. Сред тях са негативният ефект върху околната среда,  биоразнообразието, както и върху качеството на живот, поминъка и  здравето на местните хора, живеещи около фермите.\r\nПрез октомври първата парламентарна комисия го прие на първо четене. На 21 ноември от 14:30 ч. парламентарната комисия по околната среда също ще разгледа и гласува забраната. Основни мотиви в законопроекта са жестокостта към животните, отглеждани и убивани само заради кожите им, и обществените нагласи.   Организациите, взели участие в демонстрациите пред българските посолства, са Humane Society International, Respect for Animals, Four Paws, Open Cages, Humánny pokrok, UAnimals, EVA, Animal Friends Croatia и Dzīvnieku brīvība.   На 29 ноември в София ще се проведе шествие за забрана на фермите за кожи. Организира се по повод Световния петък без кожи от сдружение КАЖИ и Национална гражданска инициатива за забрана добива на ценни кожи. Шествието ще започне от 18 ч. от градинката до Парламента и ще продължи до “триъгълника на властта” между Министерски съвет, Президентството и Народното събрание. Там събитието ще се обедини с Глобалната климатична стачка, която ще се проведе и у нас по същото време на 29 ноември.     ", "date": "2019.11.20", "title": "Протест пред български посолства за забраната на ферми за кожи"}
{"url": "https://www.actualno.com/blagoevgrad/signal-zaradi-pyt-pri-rupite-stroi-se-v-zashtiteni-zoni-ot-petrich-kazvat-tuk-vsichko-e-zashtiteno-news_1407914.html", "text": "      Път през \"Натура 2000\", с незаконни процедури заради Община Петрич при Рупите – за това алармира природозащитникът Андрей Ковачев.      Според него, всички процедури и погрешни, незаконни решения, тръгват заради Община Петрич и подадени неверни данни и информация, има проверка на прокуратурата. Нарушен е Законът за устройство на територията, с издаването на временно разрешително за строеж, без да има ОВОС, казват природозащитниците.   Пред Нова телевизия и БНТ от Община Петрич обясниха, че \"тук всичко е защитена зона\". Имало обаче кадастрална карта, според която имало път – към Рупите. Искаме да урегулираме движението, защото колите минават откъдето си искат и по този начин вредят повече на природата, казаха от общината.\r\nТова е било земеделска земя, отреждането ѝ за друга цел е незаконно, настоя Ковачев. Той обвини Община Петрич и, че липсата на указателни табели води до това автомобили да минават през тази зона.  \"Изобщо не съм притеснен за защитената зона, израснал съм тук, не съм виждал защитените костенурки\", отвърна кметът на село Рупите. Представила се като местен жител жена, което не беше отречено от кмета, обаче му се противопостави и каза, че в момента, в който се постави асфалтът, почва да идва и бетонът. А по думите на Ковачев, в местността трябва да има само пейки, хората идват да се помолят, но кметът се оплака, че нямало къде да се нощува в Рупите и постоянно му се обаждали за проблема. ", "date": "2019.11.20", "title": "Сигнал заради път при Рупите - строи се в защитени зони, от Петрич казват \"тук всичко е защитено\""}
{"url": "https://www.actualno.com/asia/rusija-napylni-trybite-na-turski-potok-s-gaz-news_1407866.html", "text": "      Газопроводът Турски поток ще бъде въведен в експлоатация до края на 2019 година, като и двете му тръби са запълнени с газ, пише БГНЕС, позовавайки се на \"Газета.ру\".      \"Газпром\" обяви в прессъобщение, че запълването на тръбите отбелязва последния етап преди въвеждането в експлоатация, което трябва да пренася руски природен газ под водите на Черно море до Турция и от там в страните от Европейския съюз и Югоизточна Европа.   Общият капацитет на газопровода е 31,5 милиарда кубически метра газ годишно. Дължината му е 930 километра. Газът е подаден от компресорната станция Руска до Каякьой, където излизат тръбите на турския бряг. От морето, тръбите продължават през турска територия до границите на съседни европейски държави. Идеята е едната тръба да обслужва само Турция, а другата - за Европа.\r\nПо-рано стана ясно, че \"Турски поток\" може да попадне под ударите на санкциите на Комисията по външна политика на Сената на САЩ, налагани на физически лица и компании, които строят тръбопровода \"Северен поток 2\". Причината за санкциите са \"въпроси за енергийната сигурност на Европа\". Още преди две години в САЩ бяха одобрени законодателни пакети за налагане на санкции в енергийни проекти с руско участие - припомнете си в как започна всичко!   ", "date": "2019.11.20", "title": "Русия напълни тръбите на \"Турски поток\" с газ"}
{"url": "https://www.actualno.com/books/institutyt-na-stivyn-king-idva-prez-dekemvri-news_1407737.html", "text": "      Задават се празници, а с тях и онези специални книги, които всеки издател е запазил точно за този момент. Както вече се досещате, заглавието на издателство \"Бард\" е „Институтът” на Кинг.  Само два месеца след излизането на книгата започват да се сбъдват прогнозите на нейния редактор - Филипа Прайд: „Институтът“ ще е най-страхотното заглавие на литературната есен на 2019 г.\":      Вече осма седмица заглавието е в челната десетка на Ню Йорк Таймс; номинирана е за най-добра книга на 2019 г. от Goodreads (има звездния рейтинг от 4.25), а правата й са откупени за бъдещ сериал.   Никой не е успял да избяга от Института...\r\nПосред нощ в къща на тиха уличка в предградията на Минеаполис похитители убиват родителите на Люк Елис, а него натоварват в черен джип. Операцията отнема едва две минути. Люк се събужда в Института, в стая, която прилича досущ на неговата, само дето няма прозорци. А щом излиза през вратата, вижда други врати, зад които живеят други деца с особени дарби − телекинеза и телепатия, − озовали се там по същия начин като него: Калиша, Ник, Джордж, Айрис и десетгодишният Ейвъри Диксън. Всички те са в Предната половина. Има и други деца, научава Люк, преместени в Задната половина, която по думите на Калиша е „като призрачен мотел − децата ги настаняват там, но никога не си тръгват“.  В тази злокобна институция директорката госпожа Сигсби и подчинените ѝ са се посветили безмилостно на задачата да изцедят от децата силата на необикновените им дарби. Тук всички са безскрупулни. Ако си послушен, получаваш жетони за автоматите с храни и напитки. Ако не си, получаваш жестоки наказания. С всяка следваща жертва, изчезваща в Задната половина, Люк все по-отчаяно иска да избяга и да потърси помощ. Но никой не е успял да избяга от Института.    Ню Йорк Таймс     Пъблишърс Уикли\r\nСтивън Кинг е автор на повече от петдесет книги, всяка от които е бестселър. Сред последните му романи са „Институтът“, „Извисяване“, „Другият“, „Спящите красавици“ (в съавторство със сина му Оуен Кинг). Носител е на наградата за принос към американската литература PEN за 2018 г. и на Националния медал за принос към изкуствата за 2014 г. Живее в Бангор, Мейн, със съпругата си, писателката Табита Кинг.     ", "date": "2019.11.20", "title": "\"Институтът\" на Стивън Кинг идва през декември"}
{"url": "https://www.actualno.com/asia/stotici-uchilishta-v-avstralija-sprjaha-dejnost-zaradi-pojarite-news_1407897.html", "text": "      Повече от 100 училища бяха затворени в сряда в Австралия заради разпалване на пожарите в югоизточната част на страната, предаде БГНЕС.      Правителството предупреди гражданите за образуването на зони с голям риск, след като високите температури отново създадоха условия за разпалване на пожарите.   През последният месец огъня опустоши 1 милиона хектара ниви, гори и храсти изгори 300 къщи. Четирима души загинаха.\r\nВ сряда вниманието на огнеборците се премести към Южна Австралия, където температури от 42 градуса и силни ветрове накараха властите да издадат предупреждение за възможно \"катастрофално бедствие\".  Междувременно повече от 100 пожара продължават да горят. 5-милионната метрополия на Сидни втори пореден ден е покрита с дим от огнищата край града. Разпространени са предупреждение към гражданите да стоят на закрито, защото концентрацията на дим е достигнала до вредни за здравето нива. ", "date": "2019.11.20", "title": "Стотици училища в Австралия спряха дейност заради пожарите"}
{"url": "https://www.actualno.com/society/sled-skandal-jenata-do-bojan-petrov-poiska-da-se-spre-s-izpolzvaneto-na-imeto-mu-news_1407924.html", "text": "      \"Това, разбира се, е пълна глупост. Когато ми казаха за този пост, мислех да го подмина, защото не е единичен случай, когато някой си прави реклама на Боян\".  Така жената до трагично изчезналия ни голям алпинист Боян Петров – Радослава Ненова, коментира скандален пост на доцент Георги Иванов, с който .      Според Ненова, време е да се разбере, че не следва различни хора да се възползват от Боян. Тя изрично уточни, че никой не я търсил за съгласие за казаното от Иванов. \"Не е редно да говорим от името на човек, който не е между нас – аз самата не си позволявам, макар да го познавам най-добре\", подчерта Ненова. По думите ѝ, най-често хора, с които Боян Петров \"някога някъде се е ръкувал\", се възползват от името му – близките му приятели не го правят.\r\nСамият Иванов заяви пред Нова телевизия, че не се отрича от публикацията си във Facebook, но направи уточнение, че рекламираните от него добавки щели да подобрят кондицията на Петров, а не че обезателно щели да го спасят. В публикацията си във Facebook обаче доцентът, който е част от УАСГ, казва друго: \"  !\" (бел. ред. - оригиналният правопис е запазен). От ръководството на УАСГ вече се извиниха, макар университетът да няма нищо общо със случилото се.   Хипотетично е възможно Иванов да бъде съден, смята юрист. Нямало обаче конкретни текстове за такъв случай, но можело да се прави препратка към вече съществуващи законови текстове и да се заведе дело - например за авторски права за използване на изображение, в случая лицето на Боян Петров. Въпросът е, че социалните мрежи изпреварват с много правото и създават хипотези и казуси, които до този момент липсват в правния мир. ", "date": "2019.11.20", "title": "След скандал: Жената до Боян Петров поиска да се спре с използването на името му"}
{"url": "https://www.actualno.com/politics/valeri-simeonov-ochakval-reakcijata-na-dps-i-ataka-obeshta-interesen-tekst-za-bolnichnite-news_1407962.html", "text": "       Поведението на \"Атака\" и ДПС спрямо кандидатурата ми за е един вид номинация . Това каза лидерът на НФСБ Валери Симеонов пред журналисти, предаде Агенция \"Фокус\".      Валери Симеонов посочи, че не се притеснява от реакцията на ДПС и на \"Атака\". \"Познавам много добре както Атака. Те са предвидими с тяхната реакция , така и ДПС.   На въпрос дали не е разочарован от реакциите на двете формации, Симеонов заяви, че от тях не е очаквал положителна реакция . \"Да не би вие да сте очаквали ДПС да ме подкрепят\", попита Симеонов.\r\nТой взе отношение и по темата за   \"Вчера не беше правилно представена новината, свързана с брифинга за издигането на неговата кандидатура . Въпросът за избирането на г-н Цацаров не е обсъждан в НФСБ, нито в групата. Повечето медии го бяха представили като съвместна обща кандидатура на ГЕРБ и \"Обединени патриоти\". Отделни хора има от \"Обединени патриоти\", вие ги видяхте\", заяви Симеонов.   Той отбеляза, че \"Обединени патриоти\" нямат общо решение като група. \"Трябва групата да обсъди и да вземе решение. Ние сме поканили г-н Цацаров утре, след това ще може да вземем решение. Мисля, че така е редно\", уточни още Симеонов.    Валери Симеонов посочи още, че след като министър-председателят заявява, че , значи няма да има.\r\n\"Ние сме коалиция от две политически сили. Така че по-скоро няма да има. Няма да се откажем толкова лесно. Ще има интересен текст, очаквайте в тази посока\" , каза Симеонов и посочи, че текстът отново ще е общ.\r\nСпоред него не е редно политиците да се правят, че не виждат негативния процес на злоупотреби с медицински удостоверения, с болнични.   На въпрос дали е било грешка първоначалната идея да не се заплаща първия ден от болничните, Симеонов заяви, че това е било решение на политическия съвет на коалицията. ", "date": "2019.11.20", "title": "Валери Симеонов очаквал реакцията на ДПС и АТАКА, обеща \"интересен текст\" за болничните"}
{"url": "https://www.actualno.com/dobrich/myj-e-postradal-pri-vzriv-na-gazova-butilka-v-dobrich-news_1407933.html", "text": "      Мъж на 66 години е пострадал при взрив на газова бутилка в жилището му в добричкия квартал „Балик“.      Той е откаран в Центъра за спешна медицинска помощ с леки обгаряния и порезни рани от счупените прозорци при взрива.   Унищожена е ПВЦ дограма, а при падането ѝ са увредени три паркирани автомобила.\r\nСигналът в пожарната е подаден малко след 20 часа снощи. Установено е, че неправилно поставен редуциращ вентил на газовата бутилка е причината за взрива.   ", "date": "2019.11.20", "title": "Мъж е пострадал при взрив на газова бутилка в Добрич"}
{"url": "https://www.actualno.com/curious/zashto-neprekysnato-iskame-da-proverjavame-facebook-a-si-news_1407369.html", "text": "      Сигурно имате поне един познат, който през десет минути отваря Facebook или друга социална мрежа. А може би самите вие го правите. Учени от Калифорнийския университет са изследвали защо изпитваме такава нужда, пише Science Alert.          Екипът от невроучени открива, че по време на моментите на затишие мозъците ни се подготвят да се обвържат социално с други, жадуват за следващия like, пост или съобщение в социалната мрежа. „Мозъкът разполага с една главна система, която обича да ни подготвя за това да бъдем социални в свободното ни време - обяснява Матю Либерман, ръководител на проекта. – Социалната природа на мозъците ни е биологично базирана.\r\nСлед като проучват мозъчната активност на 21 доброволци чрез функционална магнитно-резонансна томография, учените откриват връзка между мозъчната активност по време на почивка и в момент, в който наблюдават снимки, които ги карат да се замислят за емоциите на други хора. Цялата тази активност изчезва в мига, в който доброволците са подканени да се фокусират върху математически проблеми или други подобни занимания  Оказва се, че когато си почиваме, мозъкът ни ни активира дорсомедиалния префронтален кортекс, за да ни подготви за социални контакти. Последвалите интеракции са по-бързи и по-плавни, защото вече сме готови за тях. Либерман нарича дорсомедиалния префронтален кортекс „изпълнителният директор на социалния мозък“. Този регион е активен и в моментите, в които сънуваме.     ", "date": "2019.11.20", "title": "Защо непрекъснато искаме да проверяваме Facebook-а си?"}
{"url": "https://www.actualno.com/asia/sasht-vyrvi-kym-zakon-zaradi-honkong-news_1407894.html", "text": "      Сенаторите в Конгреса на САЩ гласуваха единодушно в подкрепа на законопроект за защита на човешките права в Хонконг, предаде БГНЕС.      Сега документът ще влезе в Камарата на представителите, където наскоро с подобно съдържание - основата му е търговският статут на Хонконг в търговските отношения със САЩ и как той може да бъде променен заради човешките права. Двете камари на Конгреса ще трябва да се обединят около един текст, който след това ще бъде изпратен за подпис на президента Доналд Тръмп.   По време на същата сесия, сенаторите приеха забрана на продажбата от САЩ на някои видове боеприпаси за полицията в Хонконг.\r\nВ Хонконг избухнаха масови протести преди половин година, след опит да бъде въведен закон за екстрадиция от автономния град в посока \"континентален Китай\". От тогава бяха арестувани поне 4500 души, най-малкият от които е на 11 години. Повече от 1500 демонстранти и 400 полицаи бяха ранени по време на нестихващите протести.  През октомври, под натиска на протестите градската управа се съгласи изцяло да премахне закона, а не само да го отложи. Това не сложи край на демонстрациите на хора, искащи реална независимост от Пекин. Протестите станаха по-малобройни, но с повече прояви на насилие и агресия. ", "date": "2019.11.20", "title": "САЩ върви към закон заради Хонконг "}
{"url": "https://www.actualno.com/politics/kmetovete-masovo-promenjat-v-posoka-nagore-mestnite-danyci-i-taksi-news_1407874.html", "text": "      Очертава се верижна реакция за качване на местни данъци и такси в цялата страна. В последните дни все повече кметове заявяват, че ще настояват за вдигане на ставките. Това се случва, след като премиерът Бойко Борисов и финансовият министър Владислав Горанов скастриха местните власти, че не може да разчитат на растящи бюджетни помощи и трябва да търсят увеличение на собствените приходи. Във вълната от предложения се включват представители и на ГЕРБ, и на опозицията. По време на предизборната кампания никой не предупреди, че има такива намерения, .      Новият стар кмет на Габрово Таня Христова (ГЕРБ) още на следващия ден след балотажа съобщи, че ще вдигне налозите за колите и жилищата, за да осигури около 1.8 млн. лв. повече приходи. Мотивите - невъзможността на общината да продължи собствено финансиране по големи инвестиционни проекти. Данък сгради ще скочи с 50%, което обаче за масовите жилища означавало ръст от 5 до 20 лева, а за селата - от 2 до 5 лева.   Кметът на Велико Търново и ръководител на сдружението на общините Даниел Панов (ГЕРБ) също откликна на призива на Горанов за повишаване на собствените приходи. Засега данъци и такси няма да се пипат, но от догодина той смята да премахне отстъпката от 10% за предсрочно плащане на такса битови отпадъци.\r\nНовоизбраният кмет на Хасково Станислав Дечев - също от ГЕРБ, обяви, че ще предложи на Общинския съвет от 2020 г. таксата за битови отпадъци да бъде увеличена средно с 16%. Корекцията се налагала заради почти двойния скок на таксата за депониране на отпадъци. За 2019 г. тези отчисления са 57 лв. за тон отпадък, а от 2020 г. скачат на 95 лв. на тон. При така направените разчети няма как таксата да остане в същия си размер, обясни Дечев. Така за 63 кв. м апартамент в Хасково такса смет ще нарасне от 128 на 150 лв., за 80 квадрата - от 168 на 196 лв., а за над 100 кв. м - от 208 на 242 лв.  В Димитровград по същата причина общинският съвет ще обсъжда увеличение на такса смет с 1 промил за града и с 1.3 промила за селата. Ако искането бъде прието, при новия размер собствениците на апартамент от 120 квадрата в центъра на града ще плащат между 20 и 25 лв. годишно.\r\nНовият кмет на Русе Пенчо Милков (от БСП) също се оплака преди ден от недостиг в бюджета за 4.4 млн. лв. заради по-големите отчисления при депониране на отпадъци. Той обаче смята да покрие дефицита с увеличение на местния данък за автомобилите. Все още не е ясно с колко ще бъде вдигнат данъкът.   Вълната от предложения за увеличения на данъци и такси е очаквана, защото финансовият министър вече отказа да отпусне повече средства за ремонт и поддръжка на общинската инфраструктура, за социални дейности и за снегопочистване. Горанов директно заяви в телевизионен ефир, че общините е време да се погрижат за бюджета си с вдигане на данъци - припомнете си думите му в !     ", "date": "2019.11.20", "title": "Кметовете масово променят в посока нагоре местните данъци и такси"}
{"url": "https://www.actualno.com/asia/nad-120-jurnalisti-v-turskite-zatvori-news_1407934.html", "text": "      Над 120 журналисти са , което е световен рекорд, а ситуацията с медиите в страната не се е подобрила от миналата година, когато бе отменено извънредното положение. Това съобщи Международният институт за печата, цитиран от британски медии.      Турция обяви извънредно положение малко след неуспешния опит за преврат през юли 2016-а, предава МИА, цитирана от БГНЕС.   За двете години след извънредното положение в Турция 150 000 съдии, учени, офицери, държавни служители и други цивилни са уволнени по подозрение за връзки с организацията ФЕТО на ислямския проповедник Фетуллах Гюлен, който живее в САЩ, а турските власти го смятат за инициатор на преврата.\r\nПовече от през този период в очакване на съдебни процеси.  След стотици журналисти бяха изправени на съд по обвинения в тероризъм, се казва в доклада на Международния институт за печата, който добавя, че броят на журналистите, които все още са в затвора, е спаднал от над 160 на сегашните 120.\r\n„Зад тези числа се крият безпрецедентни нарушения на основните човешки права, десетки журналисти са затворени в продължение на месеци или дори години в очакване на съдебен процес, а в много случаи без официално наказателно преследване“, се казва в доклада.    ", "date": "2019.11.20", "title": "Над 120 журналисти в турските затвори "}
{"url": "https://www.actualno.com/burgas/vremenen-voden-rejim-v-burgas-kameno-nesebyr-pomorie-ajtos-karnobat-i-ruen-news_1407929.html", "text": "      Населените места, които са водоснабдени от система „Камчия” ще останат без вода за почти три дни. Това се налага поради есенно - зимната профилактика на съоръженията на \"Камчия\", информират от ВиК Бургас.      В Бургас и общините, които се намират в северната част на областта (Айтос, Карнобат, Несебър, Камено, Сунгурларе и Руен), водата ще бъде спряна от около 18.00 часа днес. В Поморие водоснабдяването ще бъде спряно около 12.00 часа. Профилактиката на съоръженията на ж. к. \"Меден Рудник\" ще се осъществи на 21 ноември след 18.00 часа като водоснабдяването в комплекса ще се нормализира след 12.00 часа на 22 ноември.\r\nОт ВиК Бургас съобщават, че водоподаването ще бъде нормализирано след 00.00 часа на 22 ноември (петък). Хората в региона трябва да се запазят с вода за дадения период. ", "date": "2019.11.20", "title": "Временен воден режим в Бургас, Камено, Несебър, Поморие, Айтос, Карнобат и Руен "}
{"url": "https://www.actualno.com/football/joze-mourinio-se-zavyrna-vijte-koj-e-novijat-mu-otbor-news_1407937.html", "text": "      Новият треньор на финалиста от Шампионска лига през миналия сезон - Тотнъм, се казва .      Това бе обявено на официалния сайт на \"шпорите\", които късно снощи обявиха, че досегашният наставник на тима - Маурисио Почетино, няма да бъде начело повече.   Договорът на Специалния с Тотнъм е до края на сезон 2022/23.\r\nПодробности -    ", "date": "2019.11.20", "title": "Жозе Моуриньо се завърна, вижте кой е новият му отбор"}
{"url": "https://www.actualno.com/politics/jasen-todorov-g-n-cacarov-shte-vleze-s-letjasht-start-na-posta-v-kpkonpi-news_1407916.html", "text": "      \"В крайна сметка работата на тази комисия е превенция и пресичане на корупцията. Г-н Цацаров има голям опит. Освен това той е наясно с работата на КПКОНПИ. Ако бъде избран на този пост, г-н Цацаров ще влезе с летящ старт.\" Това каза бившият член на Висшия съдебен съвет (ВСС) Ясен Тодоров в интервю за bTV по повод  да заеме поста председател на антикорупционния орган.      Според Тодоров номинацията на Сотир Цацаров е изключително подходяща: \"Тя е оценка за работата на прокуратурата и главния прокурор през последните 7 години. Радвам се, че българският парламент е оценил работата ни.\"   \"Състезание ще има при всички случаи. За момента има двама кандидати. Така, че ще има сблъсък на идеи\", каза още Тодоров и допълни, че не вижда нищо притеснително в процедурата.\r\nТеоритично, Сотир Цацаров може да подаде оставка преди президентът Румен Радев да подпише указ за утвърждаването на Иван Гешев като главен прокурор. Това заяви депутатът от \"Атака\" Явор Нотев, който подкрепя кандидатурата на Цацаров. И изрази убеденост, че Радев ще подпише указа за назначаването на Иван Гешев. Нотев категорично подкрепи пред Нова телевизия Цацаров и не видя той да е \"тандем\" с Иван Гешев.  Пред БНТ обаче беше изказано мнение от юриста Атанас Славов, че КПКОНПИ работи доста скандално и запорира имущество по неясни критерии, дори след като има съдебни решения за противното, а след това следват дела в Европа и засегнати осъждат държавата заради нарушение на човешките права т.е. плащат данъкоплатците. За кои промени в Закона за противодействие на съдебната власт става въпрос и кой ги предложи - припомнете си в ! А как Христо Бисеров не беше засегнат от тези промени - обзор в плюс оправданието на правосъдния материал Данаил Кирилов в !\r\nПрипомняме, че на 19 ноември ГЕРБ и \"Обединени патриоти\" предлагат Сотир Цацаров за председател на Комисията за противодействие на корупцията и за отнемане на незаконно придобитото имущество (КПКОНПИ). Създаването на икономическа стабилност и среда, освободена от корупция, привлича инвеститори, коментира председателят на парламентарната група на ГЕРБ Даниела Дариткова, с което и мотивира предложението на управляващите.   На 6 ноември парламентът прие процедурни правила за избор на председател и членове на Антикорупционния орган. Антикорупционният закон гласи, че Комисията е колективен орган, който се състои от петима членове - председател, заместник-председател и трима други членове. За председател на Комисията се избира български гражданин с високи професионални и нравствени качества, който има висше юридическо образование и най-малко 10 години юридически стаж.    Процедурните правила предвиждат предложенията за кандидати и председател на КПКОНПИ да се правят от народни представители и да се внасят в писмена форма чрез деловодството но на Народното събрание до Комисията за борба с корупцията, конфликт на интереси и парламентарна етика в 14-дневен срок. ", "date": "2019.11.20", "title": "Ясен Тодоров: Г-н Цацаров ще влезе с летящ старт на поста в КПКОНПИ"}
{"url": "https://www.actualno.com/chronicles/rodena-e-selma-lagerliof-news_1407707.html", "text": "      Селма Отилиа Лувиса Лагерльоф е шведска писателка, която през 1909 става първата жена, спечелила Нобеловата награда за литература.      Творбите на Селма Лагерльоф са романтични и написани с богато въображение. Те представят селския живот и природа на Северна Швеция и се коренят дълбоко в скандинавските легенди и история. Селма Лагерльоф е световноизвестна най-вече с книгата си „Чудното пътуване на Нилс Холгерсон през Швеция“.\r\nОт 1991 г. банкнотата от 20 шведски крони е с лика на Селма Лагерльоф.   Селма Лагерльоф е родена на 20 ноември 1858 г. в имението Морбака, край град Суне, епархия Йостра Емтервик, провинция Вермланд, Южна Швеция. Баща ѝ е пенсиониран офицер от армията. На три години заболява от детски паралич, след което една година не може да ходи и куца цял живот. Селма Лагерльоф получава общото си образование у дома, като частна ученичка. Тя израства далеч от други деца, в малкото семейно имение Морбака. От баба си по бащина линия, която се грижи за нея, Селма Лагерльоф чува вълшебни приказки и легенди, както и предания за славното минало на големи имения от Вермланд.\r\nСелма Лагерльоф следва в Стокхолм, Кралската висша академия за подготовка на жени и се дипломира като учителка през 1882 г.     Селма Лагерльоф работи като учителка 10 г., от 1885 до 1895 г., в девическо училище в Ландскруна. През този период написва първите глави от „Сага за Йоста Берлинг“, които изпраща на литературен конкурс, спонсориран от списанието „Идун“. Печели награда и сключва договор за издаване на цялата книга. За да я напише, тя е подпомогната финансово от баронеса Софи Алдеспаре, нейна приятелка.\r\nРоманът „Сага за Йоста Берлинг“ е публикуван през 1891 г., но отначало не се купува. Едва след като излиза в превод на датски през 1893 г., за романа се появява положителна рецензия от Георг Брандес. Оттогава „Сага за Йоста Берлинг“ се счита за част от възраждането на романтизма в Швеция през 1890-те години.   Действието в романа протича във Вермланд, където, по плана на злия Синтрам, група авантюристи, наречени кавалерите от Екебю, опустошават едно имение. Сред дванайсетимата безразсъдно смели и галантни кавалери е и младият Йоста Берлинг, който е „ловък и пълен със сила“, „лицето му е вдъхновено като на поет, а кръвта му е като на войник“, има магнетично влияние сред хората. Той спечелва и сърцето на графиня Елизабет, за която се оженва, и с чиято помощ намира мир и спокойствие в живота. През 1924 г. по този роман е сниман филм с участието на Грета Гарбо.\r\nПрез 1894 г. Селма Лагерльоф публикува сборника с разкази „Невидими връзки“, който бързо ѝ донася успех. През същата година тя се запознава с писателката Софи Елкан, с която стават неразделни до смъртта ѝ през 1921 г. Селма Лагерльоф пише биография на Софи Елкан, но не успява да я завърши.    След като получава стипендия от крал Оскар и финансова помощ от Шведската академия на науките, Селма Лагерльоф се посвещава изцяло на писането. Установява се във Фалун, където прекарва по-голямата част от живота си.\r\nПрез 1897 г., след като пътува със Софи Елкан до Италия и Сицилия, Селма Лагерльоф написва „Чудесата на Антихрист“, социален роман за Сицилия. От пътуването си до Египет и Палестина (1899 – 1900), Селма Лагерльоф се вдъхновява за двутомния роман „Йерусалим“ – „Даларна“ (1901) и „Светите земи“ (1902), който утвърждава славата ѝ на изтъкната шведска романистка.   Действието на романа се развива през 1890-те в провинцията Даларна. В него се разказва за разрушителния ефект на религиозната реставрация върху традиционната селска общност. Заглавието „Йерусалим“ е свързано с поклонение в светите земи, заради което селянин продава земята си на търг. Друг член на тази селска фамилия се отказва от годеницата си и се жени за богата жена, за да запази фермата.\r\nПрез 1904 г. Селма Лагерльоф откупва имението Морбака, в което е родена и израсла, което е продадено през 1880-те, след смъртта на баща ѝ, за да бъдат погасени дълговете му.\r\nСелма Лагерльоф става световноизвестна с книгата си за деца „Чудното пътуване на Нилс Холгерсон през Швеция“ (1906 – 1907), която тя написва отчасти под влияние на Ръдиард Киплинг. В романа се разказва как 14-годишното момче Нилс, син на бедни селски стопани, е превърнато в джудже заради егоизма си – главното му удоволствие е да яде, да спи и да прави пакости. След като го сполетява тази беда, Нилс се качва на гърба на гъсок, който решава да се присъедини към ято диви гъски, отиващи в Лапландия. По време на това пътуване Нилс опознава Швеция и се научава от гъските на всеотдайност и уважение към природата. Разглеждайки Швеция от въздуха, Селма Лагерльоф дава изключително много информация за начина на живот, географията, историята и митологията на Швеция.\r\nСелма Лагерльоф използва фантастични похвати в много от своите разкази и романи, размивайки границата между въображението и реалността. „Кочияши“ (1912) се основава на легенда, според която последният човек, който умре на връх Нова година, ще кара каретата на смъртта през новата година. Под формата на свръхестествена история, Селма Лагерльоф разглежда социални проблеми.\r\nСлед като през 1909 г. Селма Лагерльоф получава Нобелова награда, през 1914 г. става член на Шведската академия на науките. „Императорът на Португалия“ (1914) е история за истината, лъжите и фантазиите. Някои критици считат този роман на Селма Лагерльоф за последното ѝ голямо постижение. По време на Първата световна война тя пише малко. Пацифисткият ѝ роман „Прокуден“ (1918) разглежда злините, предизвикани от войната.   През 1920-те Селма Лагерльоф посвещава много време на женската кауза. През този период пише разкази и трилогията за Льовеншолдови: „Пръстенът на Льовеншолдови “ (1925), „Шарлот Льовеншолд“ (1925) и „Ана Сверд“ (1928), както и биография на финландския писател Сакрис Топелиус. През 1930 г. издава своята автобиография „Мемоари от детството“, която е много популярна през 1930-те.\r\nВ разказите на Селма Лагерльоф се чувства влиянието на вълшебните приказки, като понякога тя използва и елементи от викторианските свръхестествени истории. Например, в разказа „Старата Агнета“ разказва за жена, която живее сама в къщичка на края на голям ледник в планината. От самота тя започва да си говори сама, чувства се замръзнала от самота и студ и иска да умре, защото никой няма нужда от нея. Явява ѝ се монах, който ѝ показва, че не е сама – мъглата в покритата със сняг планина всъщност са множество изгубени души. Агнета запалва в къщичката си свещи за тях и те биват привлечени от тяхната светлина и топлина. Агнета е щастлива, защото знае, че някой има нужда от нея. След като умира, планината се осветява от духовете с малки жълти пламъчета. При наближаването на Втората световна война Селма Лагерльоф помага на германски интелектуалци и творци да се спасят от преследванията на нацистите. Тя успява да уреди шведска виза за поетесата Нели Закс, бъдеща Нобелова лауреатка, и я спасява от лагера на смъртта.\r\nПо време на съветската агресия срещу Финландия, Селма Лагерльоф дарява своя златен нобелов медал за набиране на средства за оказване на помощ за Финландия. В разгара на усилията си да осигури помощ за пострадалото от войната население на Финландия, Селма Лагерльоф получава удар и на 16 март 1940 г. умира в родния си дом в имението Морбака. ", "date": "2019.11.20", "title": "Родена е Селма Лагерльоф"}
{"url": "https://www.actualno.com/healthy/pred-narodnija-teatyr-dobrovolci-na-bmchk-shte-razdavat-donorski-karti-news_1407721.html", "text": "      Като част от Националната кампания в подкрепа на донорството и трансплантацията „Да! За живот!“ на 20 и 27 ноември от 14:00 ч. до 18:00 ч. всеки желаещ ще може да се сдобие с Донорска карта от обособени пунктове пред Народния театър „Иван Вазов” и НДК.      На 21 ноември – Деня на християнското семейство, сутринта доброволци на БМЧК ще раздават донорски карти пред храмовете \"Св. Александър Невски\", \"Света София\" и \"Света Неделя\".   На 28 ноември от 11:30 ч. до 13:00 ч. може да вземете вашата карта и в Медицинския колеж “Йорданка Филаретова”.\r\nДоброволци на Българския младежки Червен кръст ще раздават донорски карти и по време на традиционната студентска кръводарителската кампания на следните дати:  -      19 ноември в НСА;\r\n-      26 ноември – Нов Български университет; \r\n-      28 ноември – Биологически факултет;       -      3 декември – Факултета по математика и информатика на СУ.\r\nВ София донорски карти ежедневно могат да бъдат получени:\r\n-      в централата на БЧК на бул. „Джеймс Баучер\" 76;\r\n-      в Центъра за обучение по първа долекарска помощ на кандидат-шофьори на бул. „Дондуков\" 61;\r\n-      в пет териториални центрове на Столичната организация на БЧК, намиращи се в: ж.к. „Стрелбище”, ул. „Златни врата” 15; ж. к. „Люлин”, бл. 711,вх. Б; ж.к. „Надежда” ул. „Болярска” 63; кв. „Редута” ул. „Едисон” 46; ж.к.”Бели брези” бл. 3.       ", "date": "2019.11.20", "title": "Пред Народния театър доброволци на БМЧК ще раздават Донорски карти"}
{"url": "https://www.actualno.com/business/rykovoditeljat-na-dfz-de-fakto-prizna-che-njama-da-bydat-hvanati-vsichki-kyshti-za-tyshti-news_1407905.html", "text": "      \"746 са къщите за гости в периода 2007-2013 г., за 158 бизнеспланът, който е бил представен в Държавен фонд \"Земеделие\", не е бил изпълнен, ефектът е нулев\", заяви изпълнителният директор на Държавен фонд \"Земеделие\" (ДФЗ) Васил Грудев. Той припомни, че целта на изграждане на къщите за гости е да създаде бизнес и да развие селския туризъм.      \"Проверени са 288 къщи за гости, стойността им е 81 млн. лв., в 158 случая те не са изпълнявали изискванията за развитие на селските райони. С други думи, голяма част от тях не са ползвани, за да посрещат гости\", добави още Васил Грудев, цитиран от в. \" \".\r\nПо думите му ролята на Държавен фонд \"Земеделие\" е да оцени инвестицията в къща за гости по време на 5-годишния мониторинг и когато тази инвестиция не е добра, следва тя да бъде възстановена. След проверката инвестицията в посочените 158 къщи от 46 млн. лв. трябва да бъде върната, процедурата ще бъде дълга, отбеляза изпълнителният директор на ДЗФ.\r\nПреди три дни сайтът за разследваща журналистика \"Биволъ\" как много къщи за гости де факто не са проверени от ДФЗ и известни лица, свързани с тях, не са заплашени от това да връщат пари. Дори в самия материал обаче \"Биволъ\" посочва, че има 5-годишен мониторингов период, а именно извън него ДФЗ не може да действа - това би могла да направи само прокуратурата и то не по причина неизпълнение на бизнес план.  Според Грудев обаче, точно периодът 2013 - 2014 година е бил този, в който са ставали най-големите схеми. \"За къщите за гости наблюдавахме един сериозен опит за надуване на балон  за инвестиция, но това се случва през 2013-2014 година\", коментира той и призна косвено, че ДФЗ няма да хване всичките проблемни проекти именно заради времевите ограничения. Какво казаха от ДФЗ именно за това пред - припомнете си в !     ", "date": "2019.11.20", "title": "Ръководителят на ДФЗ де факто призна, че няма да бъдат хванати всички къщи за тъщи"}
{"url": "https://www.actualno.com/cite/kogato-kajesh-che-si-za-promjana-tova-moje-da-ima-mnogo-lica-vkluchitelno-i-tova-na-maja-manolova-news_1407921.html", "text": "       \"Когато кажеш, че си за промяна това може да има много лица, включително и това на Мая Манолова.\" Това каза бившият министър на здравеопазването Петър Москов в интервю за bTV.       ", "date": "2019.11.20", "title": "Когато кажеш, че си за промяна това може да има много лица, включително и това на Мая Манолова"}
{"url": "https://www.actualno.com/curious/frenski-syd-spasi-jivota-na-kreslivi-patici-news_1407880.html", "text": "      Съдия реши, че трябва да бъде запазен живота на патици, които тормозели жителите на село в Южна Франция с шумното си крякане, предаде БГНЕС.      Пенсионерка хранела голям брой патици и гъски, които надавали непрестанни крясъци и тормозели съседите на възрастната жена.   Съседите завели дело, като искали кресливите птици да бъдат накарани да млъкнат \"с каквито способи се наложи\".\r\nТъжителите обяснявали, че не могат пълноценно да използват терасите си и не могат да спят на отворен прозорец, защото патиците крякали непрестанно.  Освен това съседите на пенсионерката искали да й бъде налагана глоба от 150 евро за всеки ден, в който птиците вдигат шум.\r\nСъдът преценил, че патиците трябва да останат живи.   Съдията разпоредил акустична експертиза. Специалистите засекли, че крякането на патиците не надвишава позволените от закона нива на шум.     ", "date": "2019.11.20", "title": "Френски съд спаси живота на кресливи патици "}
{"url": "https://www.actualno.com/plovdiv/kak-da-bydat-dobri-roditeli-shte-se-uchat-bezplatno-majki-i-tatkovci-ot-rakovski-news_1407882.html", "text": "       В инициативата безплатно могат да се включат бъдещи майки и татковци и такива, чиито малчугани за на възраст от 0 г. до 4 г. Проектът е под надслов „Да пораснем заедно. Работилница за родители“.      По време на заниманията специалисти и участници ще търсят отговори на въпросите: Как да бъда добър родител?; Как да поставям граници и правила?; Как да разбирам потребностите на децата си, когато те не могат да ги изразят?; Как да помогна на детето си да развие своите възможности?; Как да се справям успешно с нежеланото поведение и конфликтите с децата и между децата?; Как да подкрепя детската самостоятелност и инициатива? и други.   Програмата за подкрепа на родители на малки деца, разработена от УНИЦЕФ, вече започна. Тя се състои от 14 сесии, които ще се провеждат с група от 10-15 родители веднъж седмично в продължение на три месеца и половина. Водещи на работилницата за родители са Атанас Атанасов – психолог и Виктория Патазова – социален работник. По време на сесиите майките и татковците имат възможност да общуват с други родители и специалисти, да обменят опит и мисли, както и да научават повече за развитието на детето и неговите психологически потребности. Запознават се с непознати или скрити на пръв поглед факти за родителството и взаимоотношенията с децата, за ефективното общуване с малчуганите, за разрешаването на конфликти и други. Участието в програмата е безплатно за родителите, като местата за първата работилница вече са запълнени, а желаещите могат да се запишат за следващата, съобщават от община .   ", "date": "2019.11.20", "title": "Как да бъдат добри родители ще се учат безплатно майки и татковци от Раковски"}
{"url": "https://www.actualno.com/healthy/svidetel-roditelite-na-pochinaloto-dete-chakaha-2-chasa-to-da-byde-pregledano-news_1407926.html", "text": "      \"Детето престоя повече от два часа от момента, в който влезе за преглед, до момента, в който беше хоспитализирано в Педиатрията.\" Това разказа Ясен Ничев, който е чакал с детето си в болницата в същия ден, в който след прием в няколко болници.      Ничев уточни, че самият той е чакал около три часа и половина заедно с детето си пред спешния кабинет. По думите му, починалото 3-годишно момченце е било видимо в критично състояние.   Мъжът допълни, че е чул спорове в лекарския кабинет дали то да бъде хоспитализирано.\r\n\"В кабинета, освен д-р Георгиева, имаше още един лекар. Имаше размяна на реплики между тях. От това, което чухме, д-р Георгиева явно е била против . Другата лекарка направи повече, за да може то да бъде хоспитализирано\", разказа Ясен Ничев в интервю за bTV. Самата д-р Георгиева обаче каза друго - припомнете си какво в !  По думите на Ничев, пред спешния кабинет винаги се чака много, а лекарите преценяват кой случай е по-спешен от друг.\r\n\"Лекарите работят там, когато не са в болницата и не преглеждат деца. Тоест чисто административно те нямат капацитет да обслужват всички пациенти\", каза още Ничев.   Той обаче уточни, че педиатрите там като цяло имат нормално и човешко отношение, както и подход към децата и самият той няма оплаквания от тях.    Според Ясен Ничев дългото чакане пред спешния кабинет не зависи от лекарите, а става въпрос за организационни проблеми на болницата. Той е на мнение, че има нужда от промяна и нормално функционираща педиатрична болница, в която да има спешен кабинет и отделения, където децата да бъдат своевременно настанявани при нужда. ", "date": "2019.11.20", "title": "Свидетел: Родителите на починалото дете чакаха 2 часа то да бъде прегледано"}
{"url": "https://www.actualno.com/health/ortopedyt-ot-turskata-bolnica-chorlu-vatan-d-r-levent-tan-shte-gostuva-v-bylgarija-na-06122019-za-bezplatni-konsultacii-news_1406986.html", "text": "      На 6 декември 2019 г. ЗИЦ „Медикъл Караджъ“ ще има удоволствието да посрещне ортопеда от турската болница \"Чорлу Ватан\" – д-р Левент Тан. Той ще ни гостува в София по покана на нашия управител – Звезделина Лютфи. Посещението му ще се проведе в рамките на инициативата ни да предоставим достъп на българските пациенти до най-съвременните методи в медицината.      Във връзка с това специалистът ще проведе напълно безплатни консултации на български пациенти, които се нуждаят от второ мнение или лечение в чужбина.\r\nВсички пациенти, желаещи да се консултират с д-р Левент ТАН, трябва да си запишат предварително час на телефоните на здравния център. Кой е д-р Левент ТАН?     Д-р Левент Тан завършва медицинския факултет на истанбулския университет \"Джеррахпаша\" през 1994 г. През 2000 г. завършва своята специализация в катедрата по Ортопедия и травматологияв медицинския факултет на Тракийския университет.    Трудовият си опит натрупва като от 1994 г. до 1995 г. работи в здравен център \"Яглъдере Гиресун\". За периода от 2000 г. -2011 г.прекарва в държавна болница \"Чорлу\". Следващите 5 години до 2016 г. работи в частна болница \"Шифа Чорлу\", а от 2016 г. насам е в отделението по ортопедия и травматология на частна болница \"Чорлу Ватан\".\r\nД-р Левент Тан участва в множество курсове, семинари и симпозиуми. Взима участие в десетки конгреси, научни публикации и медицински списания.\r\nД-р Левент Тан членував:\r\n- Медицинска камара Текирдаг\r\n- Турска асоциация по ортопедия и травматология   - Турска организация по ортопедия и травматология\r\n- Организация на артроскопия на спортни наранявания и колянна хирургия в Турция\r\nВ практиката си д-р Левент Тан прибягва до различни методи на лечение:\r\n- Артроскопски операции - на коляно, рамо, глезен, лакът\r\n- Протезиране -протезите, които използва д-р Тан, са произведени от най-качествените и най-предпочитани материали в света, доказали успеха си години наред.\r\n- Роботизирани операции на коляното\r\n- Лечение на вродени заболявания на тазобедрената става и стъпалото, чрез серийно гипсиране – неоперативна методика Понсети. Детските фрактури биват специално проследявани и лекувани.\r\n- Ендоскопски операции при фрактури на ръка, пръст, китка, сухожилия на пръстите и разрязване на нервите.\r\n- Хирургично и консервативно лечение на всички видове спортни наранявания\r\n- Операции на тазобедрена става, коляно и рамене при калциране\r\n- Хирургии за удължаване на костите и деформационни операции\r\n- Лечение на всички видове фрактури и дислокации\r\n- Диагностика и лечение на мускулни и костни заболявания : или или да заявят желания от тях час онлайн на . Имайте предвид, че по време на консултациите с д-р Левент ТАН прегледи няма да бъдат извършвани. Безплатните консултации се провеждат на база медицинските документи, с които разполага пациента към момента . ", "date": "2019.11.20", "title": "Ортопедът от турската болница \"Чорлу Ватан\" д-р Левент Тан ще гостува в България на 06.12.2019 за безплатни консултации"}
{"url": "https://www.actualno.com/society/novini-ili-novini-kartinata-na-pechata-za-20-noemvri-news_1407867.html", "text": "              Цената на задължителната застраховка \"Гражданска отговорност\" ще  нараства с до 400% за неизрядните шофьори, които правят нарушения на  пътя. Това гласи проектът за системата \"бонус-малус\", който е подготвен  от КФН, пише \"Труд\". За хората без нарушения има два варианта –  максималният размер на бонуса да бъде до 25% от цената на полицата, или  до 23%.\r\nЗа всеки автомобил собственикът ще посочва кой има право да го  шофира, предвижда новата система за определяне на цената на полицата.  \"Бонус\" и \"малус\" ще се определят както за самия собственик, така и за  всеки, който има право да шофира колата. Има идея и \"Гражданска отговорност\" да важи дори когато колата се кара от човек, за който собственикът не е изрично посочил, че има право да го прави - тогава обаче и двамата са застрашени от глоба. Ако шофьор е сниман с превишение на скоростта от 21 до 30 км/ч извън населено място, ще получава една наказателна точка и цената на “Гражданска” ще нараства с 10% или с 25%, предвиждат предложените два варианта на “бонус-малус”. Ако обаче превишението на скоростта е с 21 до 30 км/ч в населено място, застраховката ще поскъпва с 30% или със 75%.    Всекидневникът отбелязва, че се очертава верижна реакция за качване на местни данъци и такси в цялата страна. В последните дни все повече кметове заявяват, че ще настояват за вдигане на ставките. Това се случва, след като премиерът Бойко Борисов и финансовият министър Владислав Горанов скастриха местните власти, че не може да разчитат на растящи бюджетни помощи и трябва да търсят увеличение на собствените приходи. Във вълната от предложения се включват представители и на ГЕРБ, и на опозицията. По време на предизборната кампания никой не предупреди, че има такива намерения.     Изданието пише, че милиони притежатели на мобилни телефони в Испания са следени тази седмица, като част от статистически проект на правителството, който критици смятат за стъпка към шпиониране на населението. Агенцията за статистика INE настоява, че 8-дневният проект е анонимен и цели да разбере къде ходят испанците през деня и нощта. В него участват трите най-големи оператора на мобилна телефония в страната. Те казват, че с предаването на данните не нарушават нито един закон. Медията обръща внимание на нещо любопитно - личните лекари ще ни уведомяват за профилактичните прегледи със SMS, телефонно обаждане, е-майл или със съобщение на достъпно място в лечебното заведение. Това предвижда проект на наредба, която определя основния пакет от дейности, гарантирани от бюджета на Националната здравноосигурителна каса. Той вече е публикуван за обществено обсъждане, което се предвижда да продължи до 3 декември. За прилагането на наредбата са предвидени 4 454 млн. лева. ", "date": "2019.11.20", "title": "Новини или Novini - картината на печата за 20 ноември"}
{"url": "https://www.actualno.com/celebrate/sv-dasij-dorostolski-news_707083.html", "text": "      Св. мъченик Дасий живял през III век в крайдунавския град Доростол (днес Силистра). Жителите на града се готвили за празника на езическия бог Сатурн. Според обичая, тридесет дни преди празника те избирали красив юноша, обличали го в красиви дрехи и му оказвали царски почести, а в деня на празника го принасяли в жертва на бога.      Този път изборът паднал на св. Дасий. Като узнал това, той казал: \"Ако ми е съдено да умра, по-добре да умра за Христа като християнин\". Той открито изповядал пред съгражданите си своята вяра в Христос, изобличил ги за тяхното злочестие и заблуждения и обърнал много от тях в Христа. Поради това, по заповед на императорите Диоклециан (284-305) и Максимиан (284-305), той бил обезглавен след жестоки мъчения.   Св. Дасий се празнува от Православната и от Римокатолическата църква в деня на смъртта му - 20 ноември. ", "date": "2019.11.20", "title": "Св. Дасий Доростолски"}
{"url": "https://www.actualno.com/sofia/gerdjikov-smjata-che-bonev-trjabva-da-e-zam-predsedatel-na-sos-bsp-atakuva-zaradi-toplofikacija-news_1407907.html", "text": "      Независимият общински съветник Борис Бонев трябва да е един от зам.-председателите на Столичния общински съвет (СОС). Това смята новият-стар председател на СОС Елен Герджиков.      Според Герджиков, в момента това е невъзможно заради правилника, но е създадена работна група за направата на нов правилник, който ще допуска такава възможност. \"Г-н Бонев трябва да стане зам.-председател по простата причина, че в  тази ситуация хората, които са гласували за него, трябва да получат  адекватно на броя си представителство\", коментира Герджиков пред БНТ.    , че той е поискал зам.-председателско място именно с този мотив - че е спечелил най-много гласове в историята на София като кандидат за общински съветник и заради това следва да е част от ръководството на СОС.\r\nИначе Герджиков видя интрига в действията на \"Демократична България\" по отношение на гласуването му за председател на СОС и дали Бонев го е подкрепил. Ако го е сторил, той просто не е влязъл в политическото клише, смята Герджиков.  По казуса с на \"Топлофикация София\", Герджиков каза, че Надзорният съвет на дружеството има право да избере изпълнителен директор и това е сторено максимално бързо. От думите на Герджиков излезе, че е имало недоверие на Йорданка Фандъкова и Кремен Георгиев. БСП обаче недоволства от всичко случило се, защото Фандъкова не е дала обяснение пред СОС. Червените искат  да бъдат свикани спешни заседания на три от постоянните комисии на СОС, имащи пряко отношение към дейността на \"Топлофикация - София\" ЕАД - по \"Инженерна инфраструктура и енергийно планиране\", \"Икономика и собственост\" и \"Финанси и бюджет\". На тези заседания, според тях, трябва да бъдат изслушани членовете на Надзорния и на Управителния съвет на дружеството относно причините за кадровите промени и готовността на дружеството за настъпващия отоплителен сезон.\r\n\"Ще настояваме да бъде направен финансов одит, с чийто резултати да бъдат запознати и общинските съветници. Също така да бъде даден ход за реализиране на решението на СОС за търсене на международен консултант, който да предложи модел за управление и развитие на \"Топлофикация - София\" с цел оздравяването му. Настояваме да бъде спазен законът и СОС своевременно да вземе решение за провеждане на конкурс за избор на ръководни органи на \"Топлофикация - София\" ЕАД, като бъде прекратена вредната практика за назначаване \"до конкурс\". До провеждането на такъв конкурс така и не се стига, а временно назначените подават оставки \"по лични причини\", казват в официално изявление от соцпартията.    ", "date": "2019.11.20", "title": "Герджиков смята, че Бонев трябва да е зам.-председател на СОС, БСП атакува заради \"Топлофикация\""}
{"url": "https://www.actualno.com/asenovgrad/asenovgrad-se-obedini-da-otkupi-fajton-i-da-go-dari-na-muzeja-v-grada-snimki-news_1407879.html", "text": "      Последният оцелял във времето автентичен асеновградски файтон, който доскоро радваше и асеновградчани, и туристи по българското черноморие бе обявен за продажба. Щом научиха новината, асеновградчани мигновено се активизираха и се обединиха около мисията да запазят старинното превозно средство в града. Организираха кампания по набиране на средства с цел да откупят файтона и той да остане като музеен експонат в Асеновград. Да бъде показван на бъдещите поколения.           \" бе собственост на Капитана от \"Джордж махала\", както го наричаха всички в града. Той вече не е сред нас. Сигурно там някъде, в по-добрия свят, се състезава с вятъра с други, небесни файтони. Неговият земен, елегантен файтон тук обаче чака своя нов собственик. В новото време рядко се сещаме за тези, останали от миналото последни свидетели на един друг живот. На други ценности, на други взаимоотношения между хората. За времената, когато животът е минавал по-спокойно, по-бавно, сякаш не бърза за никъде и това, да отидеш от Станимака до Филибе да бъде преживяване, а не просто пътуване\", разказват инициаторите на благородната кауза. С идеята си те амбицираха и множество асеновградчани, които без да се замислят, се включиха с дарения и с помощ в разпространението на инициативата. Създадено бе дори и .   Асеновградският файтон бе част от почти всеки празник в миналото на града. , които ги ползваха вместо сега често срещаните съвременни луксозни автомобили. С него пристигнаха любимите книги на децата в Асеновград от \"Малкото голямо четене\" на 21.04.11 г. А ден по-късно, , докато се возеше на файтона на Капитана.    \"Искаме някогашният градски дух да бъде съхранен, доколкото е възможно и е по силите ни. Този прекрасен писан файтон, който носи толкова много спомени, трябва да остане в града ни. Той е последният от всичките, оцелял до днес, благодарение на грижата на Капитана. Асеновградчани, обръщаме се към всички вас, които бихте искали да помогнете да го откупим и дарим на Историческия музей в града! Нека остане тук при нас и да продължи да радва очите на всички в музея, по празници и в делници, и нас, и гостите на града! Нека има какво да покажем на всеки, който дойде да види Асеновград, нека има какво да покажем на децата ни, докато им разказваме за миналото на нашия любим град!\" С тези думи завършват призива си организаторите.     Всеки, който има желание и възможност да се включи в благородното дело, може да позвъни на телефони: 0886 255 713, 0888 26 29 20, 087 64 55 155 и 0044 777 65 68 666. ", "date": "2019.11.20", "title": "Асеновград се обедини да откупи файтон и да го дари на музея в града (СНИМКИ)"}
{"url": "https://www.actualno.com/pernik/pernichani-shturmuvaha-sgradata-na-vik-pernik-s-vikove-za-ostavka-news_1407959.html", "text": "      Десетки перничани се събраха пред сградата на \"ВиК\" в града на управителя на водното дружество Иван Витанов, а също и за търсене на отговорност на виновниците за водната криза в Перник, предаде репортер на БГНЕС.      С викове \"Оставка\" протестиращите направиха опит да влязат в сградата на \"ВиК\", но бяха спрени от полицията. Директорът Витанов прие двама представители на протестиращите, но отказа да допусне журналисти.   Те поискаха оставката на директора на дружеството Иван Витанов, екс кмета Вяра Церовска, екс министъра Лиляна Павлова, областния управител на Перник Ирена Соколова и призоваха премиера Бойко Борисов да се намеси в решаването на водната криза.\r\nПрипомняме, че в града бе наложен воден режим поради драстичното спадане на водния обем в язовир \"Студена\".  Междувременно, кметът подаде сигнал до прокуратурата, която трябва да прецени кой е виновен за водния режим в града. А експерт посочи, че язовир \"Студена\" е източен безогледно безпринципно и без спазването на методиките\".  Според инж. Георги Георгиев в язовира е трябвало да има вода, която да компенсира периода на суша. Вижте кои виновници посочи той . ", "date": "2019.11.20", "title": "Перничани щурмуваха сградата на ВиК-Перник с викове за оставка"}
{"url": "https://www.actualno.com/europe/boris-djonsyn-specheli-debata-s-djeremi-korbin-na-kosym-news_1407893.html", "text": "      Премиерът на Великобритания Борис Джонсън е победител в първия дебат срещу лидера на опозицията Джереми Корбин, преди предсрочните парламентарни избори в средата на декември, предаде БГНЕС. \"Победата\" обаче е на косъм!      Данните на проучване на YouGov сочат, че 51% от гледалите дебата смятат Джонсън за победител, а 49% определят Корбин като политикът, който е надделял.   Въпреки че Борис Джонсън печели, разликата е съвсем малка, отчитат анкетиращите, които са се допитали до мнението на общо 1646 души. Резултатите не взимат предвид хората, които са отговорили \"не знам\".\r\nДебатът се разпростря върху теми като Brexit, здравеопазване, образование и сигурност, но нито един от двамата кандидати не каза нещо принципно ново.  Борис Джонсън определи споразумението, което подписа с Европейския съюз, като \"прекрасно\" и настоя, че Brexit ще се случи на 31 януари. Той настояваше същото и за предишния срок - 31 октомври тази година.\r\nДжереми Корбин определи споразумението като \"по-лошо от подписаното от предишния премиер Тереза Мей\" и поиска то да бъде гласувано от гражданите на още един референдум. А след като Джонсън му каза, че ще му подари копие от \"невероятната сделка за Brexit\", Корбин се усъмни, че ще му го подари преди Brexit да се случи.   Междувременно, лидерите на другите опозиционни партии в парламента Шотландската национална партия и Либералдемократическата партия се възмутиха, че на телевизионният дебат са били поканени само Джонсън и Корбин. По този начин желанието на милиони британци да останат в Европейския съюз, не беше отразено, казват от двете формации.    Последното проучване на общественото мнение на YouGov на нагласите за предстоящите избори отчете, че 42% подкрепят Консервативната партия на Борис Джонсън, a 30% - Лейбъристката партия на Джереми Корбин. ", "date": "2019.11.20", "title": "Борис Джонсън спечели дебата с Джереми Корбин на косъм"}
{"url": "https://www.actualno.com/society/prognoza-za-vremeto-20-noemvri-srjada-news_1407877.html", "text": "      Днес максималните температури ще са между 13° и 18° - преди пладне на места в равнините времето ще бъде мъгливо. Това съобщи за Агенция \"Фокус\" дежурният синоптик Красимир Стоев от Националния институт по метеорология и хидрология (НИМХ).      Атмосферното налягане е по-високо от средното за ноември – ще се понижава и ще е малко по-ниско от средното за месеца.  Над страната ще преобладава облачно, през нощта и преди пладне на места в равнините и мъгливо време. След обяд от запад ще започнат валежи от дъжд, които през нощта срещу четвъртък ще обхванат и Централна и Източна България. Ще се усили вятърът от изток-югоизток, особено в източната половина от страната.   Преобладаващите минимални температури ще бъдат предимно между 6° и 11°, а максималните - между 13° и 18°. Над Черноморието облачността ще е значителна, но без валежи. Ще духа предимно умерен вятър от изток-югоизток. Максимални температури на въздуха: 16°-18°. Температурата на морската вода е 18°. Вълнението на морето ще е 2 бала, с тенденция на усилване. Над планините ще преобладава облачно и мъгливо време. След обяд в масивите от Западна и Южна България ще започнат превалявания от дъжд, по най-високите върхове на Рила и Пирин от сняг. През нощта срещу четвъртък валежите ще обхванат и масивите от Централна България. Ще духа силен и временно бурен вятър от южната четвърт. Максимална температура на височина 1200 метра около 10°, на 2000 метра – около 4°.\r\nВ четвъртък ще продължи да духа умерен, в Източна България и силен югоизточен вятър и дневните температури все още ще са сравнително високи. Ще бъде предимно облачно. След временно спиране на валежите сутринта, след обяд от югозапад отново ще се активизират. В петък от изток ще нахлува сравнително хладен въздух и температурите ще са почти без дневен ход. Ще остане предимно облачно, в много райони ще вали дъжд, над около 1800 м - сняг. По-съществени ще са валежите в Рило-Родопската област. В събота облачността ще се задържи значителна, но валежи ще има на малко места и ще са предимно слаби. Вятърът ще остане с източна компонента и температурите ще бъдат с малък дневен ход.   ", "date": "2019.11.20", "title": "Прогноза за времето - 20 ноември (сряда)"}
{"url": "https://www.actualno.com/europe/sinyt-na-bivsh-germanski-prezident-beshe-ubit-po-vreme-na-lekcija-news_1407902.html", "text": "      Синът на бившият президент на Германия Рихард фон Вайцзекер беше убит след нападение по време на водена от него лекция на специализирана медицинска тема, за черния дроб, предаде БГНЕС.      Фриц фон Вайцзекер почина от раните си в болница, след като беше нападнат в берлинската клиника \"Шлоспарк\". Полицията обяви и, че при атаката е бил тежко ранен втори човек.   Раненият е присъствал на лекцията и се е опитал да спре нападателя, пишат немски медии. Според Welt раненият е полицай, който е бил на лекцията като частно лице. Полицията е задържала предполагаемия извършител на територията на клиниката и провежда разследване. Арестът е извършен, след като и други хора от присъстващите 20-тина души на лекцията са помогнали убиецът да бъде задържан.    От 2005 година Фриц фон Вайзекер беше главен лекар на клиника \"Шлоспарк\". Фриц фон Вайзекер беше на 59 години. Баща му, Рихард фон Вайцзекер, почина на 94-годишна възраст през 2015 година. Той беше два мандата президент на Германия - между 1984 и 1994 година. ", "date": "2019.11.20", "title": "Синът на бивш германски президент беше убит по време на лекция "}
{"url": "https://www.actualno.com/asia/otnovo-raketni-udari-na-izrael-v-sirija-news_1407906.html", "text": "      Армията на Израел обяви, че е атакувала от въздуха десетки обекти в Сирия, предаде БГНЕС.      В Дамаск се чуха взривове, а държавната телевизия обяви, че ПВО е отблъснала атака срещу Дамаск и околностите.   \"Атакувахме много цели, принадлежащи на иранските сили Кудс и армията на Башар Асад в Сирия. Атаката беше проведена в отговор на пускането от иранските части на ракети от територията на Сирия по посока Израел\", се казва в изявление на армията, публикувано от вестник Аарец.\r\nСпоред израелските военни, са били ударени 20 цели, повече от половината от които принадлежали на иранците. Една от целите е сграда недалеч от летището на Дамаск, за която се смята, че помещава щаба на Кудс - въоръженото крило на Революционната гвардия на Иран. Ал Кудс обаче е и наименованието на въоръженото крило на \"Ислямски джихад\".  \"В 1:20 след полунощ израелски военни самолети изстреляха по цели край Дамаск няколко ракети. Нашата защита се изправи срещу тежката атака и прихвана вражеските ракети. Те бяха унищожени, преди да достигнат целите си\", обяви сирийски военен източник пред агениция САНА. Сирийците казаха още, че атаките са дошли от \"ливански и палестински територии\".\r\nКореспондент на АФП в Дамаск казва, че е чул няколко големи експлозии.   Откакто избухна гражданската война в Сирия през 2011 г. Израел нанесе стотици удари от въздуха на сирийска територия. Израелците определят целите си като \"активи на Иран и Хизбула\". Ударите тази нощ дойдоха след като противовъздушната отбрана на Израел прихвана четири ракети, изстреляни от Сирия във вторник сутринта и насочени към израелска територия. Според Сирийската обсерватория за човешките права, тези ракети са дошли от територии, контролирани от правителството в Дамаск.    Напрежението е продължение на обстрела на Ивицата Газа миналата седмица, при който беше убит командир на групировката \"Ислямски джихад\", която е свързана с Дамаск. ", "date": "2019.11.20", "title": "Отново ракетни удари на Израел в Сирия"}
{"url": "https://www.actualno.com/education/sofijskijat-universitet-izbira-rektor-news_1407742.html", "text": "      Днес, 20 ноември Общото събрание на ще избере еднолични и колективни органи за управление и контрол на университета.      Първото заседание на Общото събрание на Софийския университет за новия мандат 2019-2023 г., което ще започне в 9.30 часа в 272-ра аудитория, ще започне с избор на комисии; Следва избор на председател и заместник-председател на Общото събрание на Софийския университет; Мандатен отчетен доклад на Ректора; Отчетен доклад на Контролния съвет и приемане на отчетите за 2018 и 2019 г.; Отчет на Университетския обществен застъпник за 2019 г.; Избор на Ректор; Избор на Контролен съвет; Избор на Университетски обществен застъпник; Избор на Академичен съвет.   Съгласно прието през 2017 г. изменение в Правилника за устройството и дейността на Софийския университет заседанията на Общото събрание са открити за членовете на академичната общност. Предложение на , направено през 2018 г., заседанията да бъдат открити и за представители извън академичната общност, не беше прието.\r\nЗатова Общото събрание ще гласува в началото дали представителите на медиите ще могат да присъстват на заседанието.   ", "date": "2019.11.20", "title": "Софийският университет избира ректор "}
{"url": "https://www.actualno.com/pernik/pernichani-shte-iskat-lichno-objasnenie-ot-vik-za-rejima-dali-ne-e-po-strashno-ot-ochakvanoto-news_1407900.html", "text": "      Перник и околните населени места навлязоха във втория ден на водния режим, наложен поради драстичното спадане на водния обем в язовир \"Студена\". Инициативен комитет от местни жители организира протест на 20 ноември от 9:00 часа пред сградата на \"ВиК Перник\", предаде БГНЕС.      Надежда Димова от организаторите заяви пред БНР, че основната причина за създалата се водна криза и породеното от нея обществено недоволство, е че не са били взети навреме адекватни превантивни мерки по отношение осигуряването на алтернативно водоснабдяване за областния град. По думите ѝ в момента е напълно сринато доверието в институциите поради информационното затъмнение и разнопосочните изявления.   Димова посочи, че според нейните наблюдения местното ВиК дружество не спазва стриктно обявените часове за пускане и спиране на водата. По думите ѝ, има данни, че водата в язовир \"Студена\" ще свърши много по-рано от очакваното, още в края на месец декември тази година.\r\nНедоволните жители настояват за среща с министъра на околната среда и водите Нено Димов, областния управител на Перник Ирена Соколова и директора на \"ВиК Перник\" Иван Витанов, за да отговорят лично на въпросите на гражданите. Важно е да бъде поставен и въпросът за определяне на виновниците за водната криза, смятат перничани.  Соколова коментира, че ВиК твърди, че характеристиките на ВиК мрежата в Перник и в селата в общината са такива, че тя се пълни бавно и трудно. Освен това, дружеството казвало, че режимът не е оптимален. А на въпрос дали тя лично има вина като областен управител, отговорът беше, че \"това с вината могат да го кажат хората, които в момента правят проверките във ВиК оператора. Това, което е моите правомощия, го правя\". Соколова поясни и, че до края на деня следва да е ясно дали водата от язовира при Долна Диканя може да се ползва за града. ", "date": "2019.11.20", "title": "Перничани ще искат лично обяснение от ВиК за режима - дали не е по-страшно от очакваното"}
{"url": "https://www.actualno.com/healthy/ideja-lichnite-lekari-shte-ni-uvedomjavat-za-profilaktichnite-pregledi-sys-sms-news_1407871.html", "text": "      Личните лекари ще ни уведомяват за профилактичните прегледи с SMS, телефонно обаждане, е-майл или със съобщение на достъпно място в лечебното заведение. Това предвижда проект на наредба, която определя основния пакет от дейности, гарантирани от бюджета на Националната здравноосигурителна каса. Той вече е публикуван за обществено обсъждане, което се предвижда да продължи до 3 декември. За прилагането на наредбата са предвидени 4 454 млн. лева, пише .      Националната здравноосигурителна каса. Той вече е публикуван за обществено обсъждане, което се предвижда да продължи до 3 декември. За прилагането на наредбата са предвидени 4 454 млн. лева.   Проектът предвижда пакет от дейности, които се осъществяват в извънболничната помощ - първична, специализирана и дентална.\r\nИдеята е така да се да гарантира своевременен достъп на населението до качествена медицинска помощ, става ясно от мотивите на здравния министър Кирил Ананиев. Проектодокументът акцентира върху профилактиката и промоцията на здравето.  Затова за хората над 18-годишна възраст, които са в рискова група, е предвидено личният лекар да извършва оценка на рисковите фактори.\r\nи вредните навици, които водят до увреждане на здравето. В резултат на тях той ще преценява дали да изпрати пациента при специалист, както и да му предпише оздравителен режим. Например ако джипито има пациентка с наднормено тегло, той ще трябва да й каже, че има опасност от сърдечно-съдови и ортопедични проблеми, а също така и да я насочи към диета и да й препоръча да се движи повече или да се запише на спорт или танци. Ако въпросната жената е вече със здравословни проблеми, свързани с излишните килограми, докторът може да я изпрати на специалист по метаболитни заболявания, както и да й пусне лабораторни изследвания за хормони, холестерол и липиди. В основния пакет медицински дейности, включени в проектонаредбата, влизат още оказване на медицинска помощ в дома на пациента по преценка на личния лекар и дейности по оказване на медицинска помощ при спешни състояния и поддържане на жизнените функции на територията на лечебното заведение до пристигане на екип на център за спешна медицинска помощ или хоспитализация на пациента.   Очакваните финансови средства за прилагане на наредбата съобразно приетия на първо четене от парламента бюджет на НЗОК за 2020 г. са завишени в сравнение с 2018 и 2019 г. със 17,9% и 8%, то съответно може да се очаква увеличение както на обема здравни дейности, включени в наредбата в частта за първична извънболнична медицинска помощ, така и на техните стойности, се казва още в проекта.    Освен това в пакета „Специализирана извънболнична помощ\" са включени и медикодиагностични дейности, като прогнозният общ брой е около 21,3 млн. броя медикодиагностични изследвания за осигуряване на диагностичния процес и диспансерното наблюдение. В проектобюджета на НЗОК за догодина средствата за специализирана извънболнична медицинска помощ и медикодиагностична дейност скачат спрямо последните две години съответно с 15,5 % и 5,4., като позволява да се извършват повече дейности, включени в наредбата в частта за Специализирана извънболнична медицинска помощ.\r\nПроектонаредбата предвижда дейностите в болничната помощ да се осъществяват в рамките на клинични пътеки, клинични процедури и амбулаторни процедури. Като документът описва какво точно се разбира под всеки един от тези термини. За разлика от клиничната пътека, клиничната процедура включва дейности с продължителност до 24 часа, които се предоставят на пациентите в рамките на техния болничен престой. Изрично се подчертава, че всяка клинична пътека с престой до 3 дни трябва да може да бъде изпълнена и приключена като амбулаторна процедура в рамките на един ден и пациентът да бъде изписан. За целта обаче болният трябва да е престоял в лечебното заведение не по-малко от 12 часа по клиничната пътека и да са извършени всички процедури, които са предвидени по нея. В този случаи преди изписването лекуващият лекар чрез писмена оценка трябва да обоснове липсата на медицински риск от приключването на дейността по клиничната пътека. ", "date": "2019.11.20", "title": "Идея: Личните лекари ще ни уведомяват за профилактичните прегледи със SMS"}
