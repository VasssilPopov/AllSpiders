{"url": "https://www.actualno.com/asia/zemetresenie-s-magnitud-55-udari-ostrov-hokajdo-news_723416.html", "text": "  Земетресение с магнитуд 5.5 удари японския остров Хокайдо, но няма предупреждение за цунами и няма данни за ранени или увредени сгради, заявиха властите.     Епицентърът на труса е бил на около 55 км. югоизточно от град Сапоро и на дълбочина 41 км. според Геоложката служба на САЩ, съобщава AFP, цитирана от \"Фокус\".   Японската метеорологична агенция потвърди, че не е имало риск от цунами след земетресението.\r\n„Правителството прави всичко възможно, за да контролира ситуацията, но досега няма съобщения за големи щети“, заяви говорителят на кабинета Йошихиде Суга пред репортери в Токио.  Не са забелязани аномалии в атомните електроцентрали в региона, каза Суга и добави, че правителството е готово да организира спасителни операции, ако е необходимо.\r\nПрез септември миналата година, мощно земетресение с магнитуд 6.6 разтърси Хокайдо, предизвиквайки свлачища, срутване на къщи и уби повече от 40 души.   ", "date": "2019.02.21", "title": "Земетресение с магнитуд 5.5 удари остров Хокайдо"}
{"url": "https://www.actualno.com/crime/arestuvaha-kmetski-sin-za-lihvarstvo-news_723382.html", "text": "  Мащабна лихварска дейност пресече полицията след получен сигнал, предава кореспондентът на БГНЕС от Шумен.     В сряда е бил арестуван 33-годишният Адил, син на кмета на село Лятно. От години безработният младеж давал заеми срещу залог. Срещу поисканата сума длъжниците оставяли ключове на автомобили, телефони, компютри, газови пистолети, фирмени печати, дебитни карти и документи за самоличност, златни накити. В три тефтера били описани всички клиенти на лихваря. Обикновено давали кредити срещу 10% лихва.   За незаконната лихварска дейност съобщиха на брифинг окръжният прокурор Маргарита Георгиева и директорът на полицията в Шумен Ялчън Расим.\r\n„Скоро такава мащабна лихварска дейност на територията на област Шумен не е имало. Имаше в кв. „Боян Българанов”, в Нови пазар, във Велики Преслав е имало водени досъдебни производства”, каза окръжният прокурор Маргарита Георгиева.  Пари от лихваря са вземали предимно хора на социални помощи, а като гаранция оставяли дебитните си карти. От тях лихварят теглил месечните вноски, като идвал по тъмно в Шумен.\r\nПри обиска в дома му са намерени още нотариални актове, записни заповеди, все документи, които гарантирали вземанията му.   Въпреки че клиентите му са предимно от село Лятно, се оказа, че в селото никой не е чул, нито е забелязал престъпния бизнес на кметския син. Той го развивал от 2015 г. „Никой не знае, всички се чудиха цял ден за какво е тази полиция тука. Никой нямаше хабер от таз работа, никой не е чувал“, каза секретарят на кметство Лятно Синан Тасим.    От полицията са установили, че семейство ипотекирало дома си срещу заем за сватба, сега пак живее в него, но под наем. Разследващите ще анализират и информацията от трите бележника, в които са записани имената на длъжниците, сумата, лихвата и кога изтича срока на заема.", "date": "2019.02.21", "title": "Арестуваха кметски син за лихварство"}
{"url": "https://www.actualno.com/politics/kiril-dobrev-gerb-pravjat-greshka-sled-greshka-news_723391.html", "text": "  Последната седмица сме последователни в отстояването на позициите си, а ГЕРБ в правенето на грешка след грешка. Това каза за предаването „Червена линия“ по Радио „Фокус“ заместник-председателят на БСП Кирил Добрев. Той определи случващото се през изминалата седмица с една дума – „последователно“     . „Ние сме последователни в това да отстояваме позициите си и гражданските права на хората, защитаваме демокрацията на България. От друга страна ГЕРБ също са последователни. Изключително последователни в правенето на грешка след грешка. Няма как като добри политически играчи да не използваме тази високо вдигната топка: темата с отнемането на изборните права, темата с лобисткото законодателство. Апропо, не знам как все още ГЕРБ търпят Данаил Кирилов като шеф на Правната комисия“, коментира Добрев.   По думите му Кирилов е човекът, който е направил безумни грешки. „Може би никога не е потъпкван толкова парламентаризмът последните 30 години. Грешка след грешка и някак си встрани остана, тихомълком мина и едно безумно назначение на Малина Крумова за председател на Държавната агенция за безопасност по движението по пътищата. Това е същата Малина Крумова, която беше протеже на Томислав Дончев. Същата Малина Крумова, която при нейно управление бяха спрени близо 100 млн. европейски средства от ОП „Околна среда“. Същата Малина Крумова, която беше заместник-министър на регионалното развитие, когато се приемаха пътищата убийци. Днес за награда тази Малина Крумова е назначена като шеф на тази агенция. Гафовете в управлението на ГЕРБ продължават“, подчерта Кирил Добрев.", "date": "2019.02.21", "title": "Кирил Добрев: ГЕРБ правят грешка след грешка"}
{"url": "https://www.actualno.com/curious/dneven-horoskop-za-22-fevruari-news_723385.html", "text": "        Днес не се колебайте да си изкажете мъката. Таейки всичко в себе си няма да оправите проблема. Половин мъка - споделена мъка. Днес съвсем спокойно може да се възползвате от нечия помощ. Това ще ви даде възможност да си починете и няма нищо лошо в това.   Това е ден за промяна. Може да е нещо малко, но да внесе различие в ежедневието ви. Започнете от бюрото си.     Този петък ви очаква сериозен повод за празнуване. Отпуснете душата си и се веселете по ваш вкус. Не забравяйте да се обадите на повече приятели. Това е ден, който да посветите на близките ви. Оставете работата на заден план. Тя няма да избяга, но трябва да възстановите доверието в семейството ви. Днес не се разкривайте изцяло, колкото и да се изкушавате. Някой може да ви манипулира и после да използва, дадената от вас информация.   През този ден не позволявайте на никого да ви налага желанията си. Вече е време да направите първата крачка по пътя към новия ви живот. През този ден е добре да предприемете нов начин за действие. Досегашните прийоми са остарели и няма да ви свършат работа. Бъдете упорити. През този ден може да ви налегне меланхолия, но това е един лесен начин за избягване на проблемите. Най-добре потърсете отдушник в изкуството или спорта.    Това е ден, в който да помислите за храненето си. Сега ще ви е лесно да промените менюто си. През почивните дни не се отклонявайте от плана. Това е добър ден за довършване на дейности по дома. Работата ще ви донесе удовлетворение и признание от страна на близките ви. Този петък ще трябва да проявите повече твърдост на характера. Не отстъпвайте от позицията си, като проявявате максимално дипломатичност.", "date": "2019.02.21", "title": "Дневен хороскоп за 22 февруари"}
{"url": "https://www.actualno.com/varna/varnenci-shte-mogat-da-razgledat-korabi-na-nato-news_723372.html", "text": "  Втората постоянна противоминна група на НАТО (SNMCMG 2) ще бъде в морската ни столица от 22 до 25 февруари. В състава на групата са включени кораби от ВМС на Германия ВМС на Турция, ВМС на Румъния и ВМС на България.     Варненци и гости на града ще имат възможността да разгледат корабите на НАТО, които ще се намират на Морска гара, на 23 и 24 февруари. Сутрешните часове за посещение са от 10:00 до 12:00 часа, а следобяд- от 14:00 до 16:00 часа. \r\nКомандир на групата кораби е капитан ІІ ранг Мартин Шварц. По неговите думи, основната цел на съвместното плаване е да се подобри оперативната съвместимост и подготовката на многонационалното съединение при прилагане на процедурите и стандартите на НАТО. Също така да се развие военната готовност на участващите сили и да допринесе за морската сигурност в Черно море.", "date": "2019.02.21", "title": "Варненци ще могат да разгледат кораби на НАТО"}
{"url": "https://www.actualno.com/society/organizacii-ot-cjalata-strana-se-objaviha-protiv-koncepcijata-za-romite-na-karakachanov-news_723371.html", "text": "  Различни сдружения, асоциации, фондации и организации от цялата страна се обявиха против т.нар. „Концепция за промени в политиката за интеграция на циганския (ромския) етнос в Република България!\", инициирана от военния министър Красимир Каракачанов. Те разпространиха в отворено писмо до медиите позицията си и исканията \"безумният документ\" да бъде спрян.     \"Считаме, че е недопустимо да бъде разгледан от българското правителство, защото това ще компрометира държавата и обществото ни, дали заявка, че са демократични, хуманистични, социални и справедливи!\", е посочено в писмото.\r\nПрипомняме, че по думите на Каракачанов \"пакет от мерки за премахване на гетата, справяне с циганската престъпност, обществено полезен труд, контрол над социалните помощи, спиране на детската раждаемост и още редица други механизми за реалната интеграция на маргинализираната част от този етнос\". \"За справяне с всички тези проблеми ще привлечем онази част от циганите, които са се реализирали пълноценно в обществото и представляват авторитети в своите области. Пълното наименование е Концепция за промени в политиката за интеграция на циганския (ромския) етнос в Република България и мерките за реализацията им\", обясни Каракачанов.   Публикуваме пълния текст на писмото, имащо за цел да спре концепцията, без редакторска намеса: Помогнете ни да спрем безумния документ на ВМРО (Красимир Каракачанов), наречен „Концепция за промени в политиката за интеграция на циганския (ромския) етнос в Република България!\"  СПОДЕЛЕТЕ за да стигне до повече хора, тази манипулация на общественото мнение трябва да спре.      До: Г-н БОЙКО БОРИСОВ,  Министър-председател на Република България  До: Г-н ТОМИСЛАВ ДОНЧЕВ,  Председател на НССЕИВ      Уважаеми г-н Борисов,  Уважаеми Г-н Дончев,  Гражданските организации, които се обръщаме към Вас с настоящата позиция, Ви призоваваме да спрете безумния документ, наречен „Концепция за промени в политиката за интеграция на циганския (ромския) етнос в Република България и мерките за реализацията им“!  Считаме, че е недопустимо този документ да бъде разгледан от българското правителство, защото това ще компрометира държавата и обществото ни, дали заявка, че са демократични, хуманистични, социални и справедливи!  България има традиционни принципи в уважаването и зачитането на културната идентичност на своите малцинства, както и в реалната им закрила при надвиснала угроза над тях. Държави от всички континенти продължават да изразяват своето възхищение към героизма на българите, спасили своите евреи и роми от нацисткия геноцид през Втората Световна война.  Защо сега е нужно да се отстъпва от тези принципи и да се дава трибуна на античовешка идеология, която да определя дневния ред на обществото ни?  Правителството на европейското развитие на България прояви далновидност и прозорливост, приемайки Национална Стратегия за Интеграция на ромите 2012-2020, която кореспондира с международните и европейски стандарти в областта на правата на човека и правата на лица, принадлежащи към малцинствата и се ръководи от политическата рамка на Европейския съюз за интеграция на ромската общност. Именно това е документът, който заслужава да бъде обсъждан и анализиран обстойно от правителството, за да се прецени как да се продължи за постигането на добрите цели, поставени в него, а не да се разглежда кухият и лишен от всякаква програмност документ, предложен от вицепремиера Каракачанов.  Концепцията на вицепремиера Каракачанов не може да бъде основа за политика за интеграция на ромите, защото тя предлага идеи, близки до идеите на крайно националистическите формации от политическия спектър в публичното пространство. Нейното обсъждане от правителството на България означава отстъпване на България от поетите ангажименти за преодоляване на бедността и социалното изключване в рамките на общата европейска политика чрез интегриране на правата, задълженията, потребностите и проблемите на ромите в общите правителствени и секторни политики, гарантиране на ефективно равенство в достъпа до основните обществени сфери, насърчаване на позитивни действия за преодоляване на различни форми на неравнопоставеност във всички обществени сектори и утвърждаване на позитивни обществени нагласи към ромската общност.  Ние смятаме, че ромите трябва да участват в обсъждането на стратегически документи, насочени осигуряването на интегриран подход към нас. Предлагаме конструктивен диалог и заявяваме своята готовност да участваме в обсъждане на постигнатото до момента и планирането на стратегически действия и решения.    С уважение:  СНЦ „Асоциация Интегро“ – Разград  Инициатива „За по-добър живот“ – Варна  СНЦ „Местна активна група“ – Ботевград  Местна активна грепа – Борован  Асоциация „Амалипе прала“ – Кубрат  СНЦ „Инициатива за равни възможности“ – София  Фондация „Ромска солидарност“ – Петрич  „Партньорство в действие“ – Варна  Асоциация „ГОРД“ – Раковски  „Общностен център Вазово 2007“ – Исперих  „Майчин център Алтернатива“ – Бяла Слатина  Сдружение „Хаячи“ – Нови пазар  Център за стратегии за малцинствата – Варна  Асоциация „Севги“ – Завет  Фондация „Здравето на ромите“ – Сливен  Сдружение „Слънце за всеки“ – Пещера  Младежки клуб Столипиново 1996 – Пловдив  Инициативна група – Бойчиновци  Инициативна група – Монтана  Инициатива за развитие на Северозапада  Асоциация „ЛИДЕР“ – Благоевград  Фондация „Рома – Лом“ – Лом  Фондация СЕГА – София  Фондация за регионално развитие – Пловдив  Инициативна група – Сливен  Програма Барвалипе – Софияздравейте!  Ресурсен център за образование и култура ШАМ- Монтана ", "date": "2019.02.21", "title": "Организации от цялата страна се обявиха против концепцията за ромите на Каракачанов"}
{"url": "https://www.actualno.com/balkani/vuchich-v-kosovo-shte-ima-mir-dokato-njakoj-ne-zapochne-da-ubiva-syrbi-news_723377.html", "text": "  Сръбският президент Александър Вучич заяви, че в Косово ще има мир, докато сърбите са в безопасност. \"Ще има мир, докато някой не атакува физически сърбите и не започне да ги убива, това не мога да понеса\", казва Вучич пред сръбската Prva TV.     Президентът е приел решението на косовския въпрос като лична задача, а сръбското правителство го е упълномощило да води преговорите. Той обаче е скептичен за намирането на решение, тъй като очаква намеса на чужди държави и разузнавателни служби, които да осуетят опитите за споразумение между Белград и Прищина.   \"Не съм оптимист за постигането на споразумение, въпреки че съм готов да говоря с Прищина веднага след като митата бъдат премахнати\", казва сръбският държавен глава.\r\nВучич твърди, че е \"много уплашен, че този проблем ще остане за нашите деца\" и е решен да се бори за разрешването му. \"Ще направя всичко, за да не се стигне дотам. Ще изгубя много репутация, защото знам, че е непопулярно, но ще се боря за споразумение\", увери той.  Президентът обеща, че \"политически няма  да остави този проблем да остане неразрешен, но вече знае, че ще бъде политически победен по този въпрос\".\r\n\"Ще се боря с цялата си сила и сърце, но знам на 99 процента, че няма да успея. Нямам проблем с това в историческия смисъл, но имам заради реалния живот на нашите хора. Не съм от тези, които искат всичко да бъде наше, а по-скоро от тези, които са отговорни, и този, който успя да върне Косово към политическата карта на света\", каза Вучич.   Сръбският президент има идея за решение на косовския въпрос и обеща да го представи „в същата секунда, когато някой го приеме, а това трябва да се направи предимно от албанците“.    Според него замразеният конфликт в спорната област вече не съществува, тъй като албанците вече не го искат. \"Те искат да консолидират напълно държавата, която са създали през 2008 г.\", смята Вучич.\r\nПо думите му албанците са нервни и не рядко правят погрешни решения. Европа и САЩ го забелязват и бързат да решат въпроса, тъй като се опасяват, че действията на албанците могат да доведат до конфликт.", "date": "2019.02.21", "title": "Вучич: В Косово ще има мир, докато някой не започне да убива сърби"}
{"url": "https://www.actualno.com/asia/kola-bomba-ubi-20-choveka-v-sirija-news_723396.html", "text": "  Кола бомба уби нефтени работници и подкрепяни от САЩ кюрдски войници в източна Сирия, загиналите 20 към момента, предаде БГНЕС.     Говорител на Сирийските демократични сили заяви, че при атаката са загинали основно нефтени работници, както и бойци от селцето Шел, което е в близост до нефтено поле, което е база на силите борещи се с Ислямска Държава.   Джихадистките „клетки се опитват да спрат прогреса ни”, заяви Аднан Африн.\r\nБазираната във Великобритания Сирийска обсерватория за човешки права заяви, че 14 нефтени работници и 6 бойци са загинали „след като кола бомба бе взривена дистанционно”.  ", "date": "2019.02.21", "title": "Кола бомба уби 20 човека в Сирия"}
{"url": "https://www.actualno.com/balkani/gyrcija-izdade-upytvane-za-upotreba-na-novoto-ime-na-makedonija-news_723392.html", "text": "  Министерството на външните работи на Гърция изпрати инструкции на държавните и обществените институции в страната, как да употребяват правилно термините, произтичащи от Преспанския договор. Република Северна Македония, или краткото име Северна Македония, е за цялостна употреба и за международни, и за двустранни цели, предава скопският телевизионен канал „Сител“.     „Ако няма съответствие с правилното използване на името и условията, официалната поща няма да бъде приета и ще бъде върната на изпращача“, се посочва в циркулярното писмо, предаде БГНЕС.   На гръцките отвъдморски делегации се казва, че трябва да бъдат внимателни и незабавно да реагират, ако забележат злоупотреба от трета страна или организатор, или че няма правилно използване на договореното име и терминология.\r\nНасоката към гръцките институции е, че новото име на страната ще се появи във всички документи, издадени след 12 февруари, а по време на преходния период до издаването на нови паспорти за македонските граждани, на входа и изхода от страната ще бъде поставен печат, който ще отбелязва, че документът е на Република Северна Македония. Институциите в Гърция са информирани, че \"Меморандумът за практическите мерки\", съгласно който гръцките власти поставят печат върху документите със старото име на страната „от Гърция е призната като БЮРМ“, престава да бъде валиден.  Министерството на външните работи на Гърция дава точни указания, освен за наименованието на страната,така и за названието на правителство, министрите и други представители на Македония.\r\nПравилно е „правителство/министър на Република Северна Македония“ или „правителство/министър на Северна Македония“, а не „македонско правителство“ или „македонски министър“, обяснява гръцкото МВнР.   Гръцкото дипломатическо ведомство посочва, че за гражданство трябва да се използва „македонско/гражданин на Република Северна Македония“.    Това ръководство се отнася за всички частни лица, финансирани от държавата. На 12 февруари македонското правителство прие план за прилагане на споразумението от Преспа, съгласно който в рамките на три дни всички институции ще трябва да направят промени в дигиталните записи, като лого, меморандуми, електронни съобщения, уеб страници, а в рамките на две седмици трябва да се променят и печатните материали, папките, индикаторите. На митническата администрация беше възложено да постави стикери върху табелките на граничните пунктове и летищата в рамките на три дни, а смяната на всички табелки на централно и местно ниво трябва да приключи в рамките на 4 месеца. Беше обявено, че всички институции, както на централно, така и на местно ниво, ще бъдат информирани за начина на използване на новото име на държавата. В четвъртък „Телма“ не е успяла да получи отговор от правителството дали това е направено и какви насоки са получени от македонските институции. ", "date": "2019.02.21", "title": "Гърция издаде упътване за употреба на новото име на Македония"}
{"url": "https://www.actualno.com/education/samo-333-uchilishta-sa-na-dvusmenen-rejim-news_723399.html", "text": "  „Говорим  за житейска логика и необходимост, а не за нещо, което е наложено отвън или е приумица. Има основание в аргументите. Не трябва да се абсолютизира от единични случаи, но така или иначе в момента в страната на едносменен режим са 1923 училища. Говорим единствено за 333 такива, които са на двусменен режим. Като 36 от тях от следващата година също ще преминат на едносменен такъв”. Това беше коментарът на заместник-министъра на образованието Деница Сачева по повод промяната в Закона за училищното образование в предаването \"Плюс-минус. Коментарът след Новините\".     Тя допълни, че текстът, заложен в Закона, е приет още през 2016 година по предложение на народните представители.   „Това е по-добре за самите деца, за техните родители, които работят и които имат нужда да имат повече време за децата си”, коментира Сачева.\r\n„Въпрос е на финансови възможности, на възможности на общински политики. Проучваме общините, в които се намират тези 333 училища и ще направим планове. Ще се вземе под внимание финансовите  и демографските ресурси, демографската картина и наличните други бази”, заяви още тя.  Сачева е категорична, че се работи за въвеждане на едносменния режим възможно най-бързо, но няма да се случи за година-две.\r\n„Става дума за може би 10-годишен период от време. В София е много трудно да се направи толкова бърза динамика на развитие на образователната инфраструктура. Трябва да се работи този срок да е по-малък. Но става въпрос за налични терени, налични бази и т.н.”, обясни зам.-министърът.   ", "date": "2019.02.21", "title": "Само 333 училища са на двусменен режим"}
{"url": "https://www.actualno.com/politics/dps-njakoj-syzdade-isterija-s-preferenciite-i-zabludi-premiera-news_723397.html", "text": "  Някой създаде тази истерия с преференциите и въведе в заблуда министър-председателя. Не сме търсили подкрепа за това предложение. Това каза в ефира на bTV депутатът от ДПС Хамид Хамид.     „В този ден в стаята дойдоха двама представители на парламентарната група на ГЕРБ – Цветанов и Данаил  Кирилов, и помолиха за подкрепа за регистрация, и помолиха и за друга подкрепа – помолиха да гласуваме ЦИК да си остане в стария си вид и да няма нов избор. Ние поискахме подкрепа за въвеждане на машинно гласуване, като нашето становище беше колкото по-бързо извадим субективността от изборния процес, толкова са по-големи гаранциите за честни избори. Дума не е ставало въпрос въобще за преференции.   Мислите ли, че когато ДПС има съществени предложения като езика,  като уседналостта, като ограничението на секциите, ще тръгнем да поставяме като условие на ГЕРБ, за да се регистрираме , което ни предложение е  7-мо, 8–мо по приоритет.\r\nНякой обаче, за да създаде тази истерия с преференциите, въведе в заблуда министър председателя. Не знам кой е той. Не сме търсили подкрепа за това предложение”.  По думите му нищо толкова драматично не се е случило, че да напускат парламента.\r\nСпоред него прагът на през годините се е превърнал в средство за партиен и корпоративен контрол на вота.   „Наблюдават се фрапантни случаи на общински съвети, където една фирма средно голяма от различни партии си вкарва определен брой общински съветници и те гласуват в интересите на тази компания и тя взема обществени поръчки”, допълни той.    Припомняме, че първото четене на промените в Изборния кодекс, предвиждащи връщането на старото положение при преференциите. Това стана с 11 гласа \"за\" и нито един \"против\" или \"въздържал се\" Предложението за това бе на председателя на комисията Данаил Кирилов, което срещна одобреното на мнозинството. Причината – да бъде изчакано становището на администрацията на президента, тъй като гласуваните промени, срещу което се надигна голямо обществено недоволство, все още не са влезли в сила (срокът е 14 дни след приемане на второ четене в пленарна зала), а по темата се обсъжда и евентуално вето от страна на държавния глава.", "date": "2019.02.21", "title": "ДПС: Някой създаде истерия с преференциите и заблуди премиера"}
{"url": "https://www.actualno.com/society/advokat-emil-georgiev-ako-dokladvame-na-dans-se-prevryshtame-v-donosnici-news_723394.html", "text": "  Доносничеството и докладването е наследство от едно отминало време, което трябва да остане в миналото. Това заяви в ефира на bTV адвокатът Емил Георгиев относно предложението при нужда юристи да издават информация на свои клиенти на ДАНС, като мярка срещу прането на пари.     „България е от малкото държави, където адвокатурата е уредена на конституционно равнище – правото на защита е основно човешко право. Това означава, че ако ние трябва да докладваме на ДАНС онова, което нашите клиенти ни доверяват в рамките на взаимоотношения адвокат-клиент – ние не само се превръщаме в посмешище, карикатура, а ние ставаме доносници”, заяви юристът.Според управляващите, така националното законодателство ще се синхронизира с европейското. „Това е чест аргумент, който не е в състояние да прикрие факта, че тази директива, която те твърдят, че предвижда специфични правила за адвокатурата, които не се намират в нашия закон срещу изпиране на пари. Ние искаме да знаем какво е направил Висшият адвокатски съвет, когато се е приемал този закон”, посочи Георгиев.   По думите му, 79 становища са постъпили от различни юристи и неправителствени организации до Висшия адвокатски съвет, но тези документи не могат да бъдат открити. „Ние си задаваме въпроса какво прави този орган, защо го има. Ако не се бяхме вдигнали на протест и не им бяхме поискали сметка, те какво щяха да направят”, допълни адвокатът.Георгиев заяви, че в Германия този проблем е уреден, като задълженията за разкриване на информация отпадат по линия адвокат-клиент. Задължението е на лице, само когато адвокатът активно съучаства в престъплението.„Ние не искаме да застъпваме права за адвокати, които нарушават законите, ние искаме да се спазват законите. Ние действаме така, че да защитим интересите на хората и бизнеса”, допълни адвокатът.\r\nЮристът заяви, че протестът им продължава и утре. Демонстрацията ще се проведе пред Висшия адвокатски съвет.  ", "date": "2019.02.21", "title": "Адвокат Емил Георгиев: Ако докладваме на ДАНС – се превръщаме в доносници"}
{"url": "https://www.actualno.com/america/maduro-zatvori-granicata-s-brazilija-news_723402.html", "text": "  Венецуелският президент Николас Мадуро заяви, че Венецуела ще затвори границата си с Бразилия в четвъртък „до второ нареждане”. Това решение идва на фона на напрегнатите взаимоотношения с опозиционния лидер Хуайн Гуайдо за допускането на хуманитарни помощи да достигнат страната, предаде БГНЕС.     Мадуро нареди границата с Бразилия да бъде „напълно и абсолютно” затворена от 20:00 ч. местно време „до второ нареждане”, след срещата му с военното командване.   По-рано венецуелските военни заявиха, че забраняват на плавателни съдове да напускат пристанищата на страната до неделя, в отговор на опитите на опозицията за внос на американска помощ.\r\n\"Заминаването на плавателни съдове от всички пристанища ще бъде преустановено\" от съображения за сигурност, се казва във военно постановление.  ", "date": "2019.02.21", "title": "Мадуро затвори границата с Бразилия"}
{"url": "https://www.actualno.com/politics/borisov-uli-mesec-vlizame-v-chakalnjata-na-evrozonata-news_723404.html", "text": "   , предаде репортер на БГНЕС.     В края на тази година ще имаме 17.5 процента външен дълг. Ще финишираме с над 120 млрд. лева БВП, съобщи още министър-председателят.   Очакват се огромни инвестиции. Безработицата и контрабандата ще паднат под 5 процента, заяви още Борисов и посочи, че през юли страната ще влезе в чакалнята на еврозоната.\r\nТази вечер премиерът Борисов участва в събитието, с което Фондация „Конрад Аденауер” тържествено отбелязва своя юбилей – 25 години от началото на дейността си в България.  Борисов напомни, когато преди години се е срещнал с Конрад Аденауер, още в позицията на кмет, е поел редица ангажименти. Сега се вижда, че съм изпълнил обещаното, каза той.", "date": "2019.02.21", "title": "Борисов: Юли месец влизаме в чакалнята на еврозоната"}
{"url": "https://www.actualno.com/society/maskiran-se-opitval-da-vleze-v-doma-na-gebrev-sled-kato-podava-jalba-za-otravjaneto-news_723409.html", "text": "  Маскиран мъж се е опитвал да влезе в дома на бизнесмена Емилиян Гебрев. Това се е случило месец, след като той подава жалба да бъде подновено разследването по случая с отравянето му и прокуратурата да провери евентуална връзка със случая „Скрипал”.     На 8 ноември 2018 г в 20:44 ч. камерите около къщата на бизнесмена засичат маскирано като нинджа лице. На кадрите се вижда как около минута и половина то прави оглед на имота и след това изчезва. Гебрев предоставя записа на полицията седмица по-късно.   „Веднага не съм подал жалбата – на часа, на секундата. Първото нещо, което направих и което за мен беше най-правилното – да се обадя на наблюдаващия прокурор по т.н. важно, водещо дело за продължението от 2015 г. За жалост, отговорът, който получих от наблюдаващия прокурор беше, че това не е към спуснатите му задачи и не е в неговия периметър на дейност”, коментира Гебрев пред .\r\nБизнесменът сподели, че прокурорът го е посъветвал да подаде жалба към съответното районно полицейско управление и той го е послушал. Гебрев твърди, че от полицията му казват, че вероятно става въпрос за крадец.„Някой ще каже, че сигурно преигравам или нещо друго си измислям. Аз задавам един конкретен въпрос – всичките тези, които могат да изрекат тези думи, ако с тях се е случило това, което се е случило с мен през 2015 г., няма ли да бъдат до безкрайност мнителни и нащрек за всяко едно нещо, което не е нормално, защото всички са ме питали досега, които са разследвали „Вие забелязахте ли нещо ненормално, забелязахте ли нещо, което не се случва всеки ден или нещо странно”, каза бизнесменът.  Припомняме, че , собственик на оръжейната компания \"Емко\", изпадна в кома през април 2015 година заедно със сина си и един от директорите на компанията. И тримата оцеляха, но Гебрев твърди, че е имало опит да бъдат отровени с \"Новичок\", а случаят така и не беше решен. През октомври миналата година, след като разговарял с приятел за случая \"Скрипал\", Гебрев се обърнал към българските прокурори и им е предал резултати от лабораторните тестове от 2015 година, които според него показват, че може да е бил отровен с вещество от семейството на бойните отровни вещества \"Новичок\", за което британските власти смятат, че е използван срещу Скрипал и дъщеря му.", "date": "2019.02.21", "title": "Маскиран се опитвал да влезе в дома на Гебрев, след като подава жалба за отравянето"}
{"url": "https://www.actualno.com/society/novinite-naj-vajnoto-za-denja-21-fevruari-news_723369.html", "text": "  Редакционният екип на ви представя най-важните новини за изминалия ден, 21 февруари.      Глоба от 160 лева ще бъде налагана на всеки български гражданин, който не се включи в следващото национално преброяване. Това е записано в Закона за преброяването на населението и жилищния фонд, който беше приет единодушно от Народното събрание на второ четене.   Юли месец влизаме в чакалнята на еврозоната, заяви премиерът Бойко Борисов, предаде репортер на БГНЕС. В края на тази година ще имаме 17.5 процента външен дълг. Ще финишираме с над 120 млрд. лева БВП, съобщи още министър-председателят.      Напълно да се спрат парите на депутати, които не ходят на работа. Това е предложил на Председателския съвет на парламента лидерът на \"Атака\" Волен Сидеров и обяви в кулоарите на парламента, че е готов да внесе писмено предложението. \"Ако не идваш на работа - нула лева заплата, никакви представителни и никакви командировъчни\", категоричен е той.  БСП се отказа от депутатските привилегии докато са извън парламента. Това написа в писмо до председателя на парламента Цвета Караянчева, лидерът на парламентарната „БСП за България“ Корнелия Нинова, предаде репортер на БГНЕС.    Някой създаде тази истерия с преференциите и въведе в заблуда министър-председателя. Не сме търсили подкрепа за това предложение. Това каза в ефира на bTV депутатът от ДПС Хамид Хамид.   Нашите колеги са били в района на снимките. Не са установили нарушения и това е написано в прессъобщението. Това заявиха служители от Дирекция Национален парк \"Рила\" пред във връзка с информацията от Министерството на околната среда и водите, че екипът на прочутия експерт по оцеляване Беър Грилс ще отнесе глоби нарушения, като навлизане и плуване във водния басейн на Каракашевото езеро, палене на огън и ловене и умъртвяване на животински видове. И двете жалби на Гинка Върбакова срещу спирането от страна на КЗК на сделката между \"Инерком България\" и ЧЕЗ за българските активи на чешкото енергийно дружество не са уважени от Административния съд в София, става ясно от решение на съда. България възнамерява да развива активно сътрудничество с Русия в областта на туризма и го оценява като стратегически важно. Това заяви в интервю за ТАСС министърът на туризма Николина Ангелкова. Парламентът одобри без дебати правила за избора на нов състав на ЦИК, които вчера бяха приети в правната комисия в отсъствието на депутатите от БСП. Държавният секретар на САЩ Майк Помпео заяви преди седмица, че ливанската организация Хизбулла има \"активни клетки\" във Венецуела. Той допълни също, че дейността на Иран, който е и основен спонсор на Хизбулла, се \"отразява дълбоко на живота на хората във Венецуела и като цяло на Южна Америка\".", "date": "2019.02.21", "title": "Новините: Най-важното за деня, 21 февруари"}
{"url": "https://www.actualno.com/asia/izraelski-aparat-shte-kacne-na-lunata-news_723411.html", "text": "  В четвъртък ракета ще излети от Кейп Канаверал, Флорида. На борда ѝ ще бъде израелският космически апарат Берешет, който ще се опита да напише две нови глави в космическата история. Първата като първия частен космически апарат кацнал на Луната и като първия изпратен от израелска земя, предаде БГНЕС.     585 килограмовия Берешет, което значи „гений” на иврит ще излети в 20:45 ч. местно време с ракета на Фалкон 9 на частната космическа компания Спейс Х на предприемача Илон Мъск.   Израелският апарат ще бъде разположен в земната орбита и ще започне своето седем седмично пътешествие, с което ще достигне Луната. Очаква се Берешет да кацне на 11 април.", "date": "2019.02.21", "title": "Израелски апарат ще кацне на Луната"}
{"url": "https://www.actualno.com/bgfootball/cska-ima-nov-sporten-direktor-eto-koj-sledva-news_723379.html", "text": "   официално обяви нов човек в щаба си. Италианецът Кристиано Джарета е новият спортен директор на \"червените\". 50-годишният специалист официално парафира своя договор и занапред ще работи за армейския клуб.     Джарета е бивш футболист, който след края на кариерата си завършва реномираната треньорска школа в Коверчано. Има солиден ръководен опит през последните години, като е заемал поста на спортен директор в Новара, където вкарва тима в Серия А, Удинезе и Асколи.\r\nДо скоро бившият шеф в Удинезе бе спряган за същия пост, но в големия съперник Левски. В крайна сметка той бе назначен на \"Българска армия\", където по спортните въпроси ще работи с Любо Пенев, Люпко Петрович и Пламен Марков.\r\nВижте първите думи на в .  В същото време вечният съперник на \"армейците\" Левски от своя страна може да се похвали с нов спортен директор в най-скоро време. След като на Герена пристигна бившият треньор на Лудогорец Георги Дерменджиев, още едно голямо име от Разград скоро ще стане част от \"сините\".\r\nКой е спряган за нов спортен директор на Левски може да видите в този материал на .", "date": "2019.02.21", "title": "ЦСКА има нов спортен директор, ето кой следва"}
{"url": "https://www.actualno.com/curious/kak-sofija-mojeshe-da-ima-more-kratka-istorija-za-edin-neobichaen-proekt-news_723347.html", "text": "   Кой и защо в края на 50-те години решава, че София трябва да има свой плавателен канал? Как е трябвало да бъде изграден той и какво се случва на практика с един от най-необичайните проекти в съвременната ни история - \"Софийско море\"?      Архивите разказват, че в началото на 50-те години тогавашният премиер на страната Вълко Червенков имал идея да свърже София с Черно море. Това обаче очевидно било невъзможно начинание. Ето защо министър-председателят бил принуден да промени намерението си. Той решил да изгради връзка между езерата \"Ариана\" и \"Панчарево\" с плавателен канал до \"Княжево\". И тази опция обаче пропаднала. След това Червенков се насочил към реализацията на плавателен канал, който да свързва \"Павлово\" с \"Панчарево\". Този път целта била по него да преминават и кораби.   Плановете предвиждали \"морето\" да бъде дълго 17 км. и дълбоко поне 5 метра. Сумата за това амбициозно начинание пък надхвърляла 66 млн. лв., като изключим разходите за изграждане на пристанища и ремонтни бази...\r\nКакво в крайна сметка се случило? Продължението на тази история може да гледате в следващото видео, което е част от най-новата поредица на , носеща името \"Кратки истории\". Образователните видеа ще излизат всяка седмица и ще са достъпни в на сдружението.   ", "date": "2019.02.21", "title": "Как София можеше да има море: Кратка история за един необичаен проект"}
{"url": "https://www.actualno.com/vidin/sportni-nadejdi-na-vidin-posreshtnaha-ognjan-cenkov-news_723381.html", "text": "  Помещението за тренировки се намира в сградата на Спортната зала. След като кметът на Общината Огнян Ценков се отзова на молбата от страна на клуба да бъде поставен климатик, той дойде на място, за да се запознае с условията, при които се подготвят състезателите. Посрещна го треньорът по самбо и джудо Габриела Кирилова. Тя обясни, че тук тренират около 60 души – от 5-годишни деца до възрастни мъже и жени, разпределени в 4 групи.      Ценков разговаря с членовете на клуба и каза, че е останал приятно изненадан от благодарственото писмо, изпратено до него от името на ръководството, децата и родителите във връзка с разрешаването на проблема с отоплението. От своя страна той благодари за изразеното в писмото уверение, че и занапред ще разчитат на неговата подкрепа и съдействие, за да се осигури по-добра среда и условия за развитие на децата на град Видин. И припомни, че от началото на мандата Общината редовно изпълнява ангажимента си към спортните клубове и изплаща в пълен размер предвидената субсидия, като намерението е в бъдеще тя да бъде увеличена. Огнян Ценков отбеляза, че спортната база и консумативите, които ползват клубовете, също са за сметка на Общината. „Нашето намерение през тази година е да направим цялостен ремонт на покрива на Спортната зала, предвидени са 55 000 лв., имаме вече избран Изпълнител на дейностите и когато времето позволи, работата ще започне. При добри възможности, догодина ще се направи и вътрешен ремонт на залата“ – информира той.  Накрая видинският кмет пожела нови успехи на всички състезатели: „Удовлетворен съм, че все повече деца се обръщат към спорта - той не само ще ви изгради като физически здрави, но ще ви помогне да бъдете и психически устойчиви пред всички предизвикателства в живота“.\r\nСпортен клуб „Бъдин – ММА“ завоюва през 2018 г. общо 117 медала от международни турнири, световни, европейски и републикански първенства, 98 от тях са по самбо и джудо. През миналата година състезатели от клуба стават републикански шампиони по самбо, вицешампиони по джудо, като в този спорт се класират и отборно на трето място. Силен е стартът и тази година, като до момента клубът може да се похвали вече със спечелени 7 медала.", "date": "2019.02.21", "title": "Спортни надежди на Видин посрещнаха Огнян Ценков"}
{"url": "https://www.actualno.com/plovdiv/razkrivaneto-na-goljamata-episkopska-bazilika-v-plovdiv-napredva-s-byrzi-tempove-news_723380.html", "text": "  Със специална система от матови стъкла, която се използва за пръв път в България, ще бъде покрита Голямата епископска базилика в Пловдив, когато добие завършен вид. Изграждането на мащабния проект напредва с огромни темпове и се очаква да бъде завършен изцяло наесен.      Покривът на базиликата ще бъде оформен като зелено пространство с минерални елементи. Осветлението ще е енергоефективно, с датчици, които измерват нивото на осветеност и регулират силата на осветителните тела. Предвижда се когато бъде завършена, базиликата да е изключително красиво осветена през нощта.  Тук са открити изключителни мозайки, които вече са покрити и защитени. Завършени са и ограждащите стени и конструкцията на първия етаж и северния кораб. Готови са електро и ВиК връзките, както и хидроизолациите и топлоизолациите по ограждащите стени. Площадът ще бъде преобразен тотално – на негово място ще има зелена зона, места за почивка, 49 паркоместа за автомобили и два за туристически автобуси. Тук ще бъде издигната също детска площадка и информационен център с кафене, а за удобното придвижване има и велоалея, която е свързана с останалата градска мрежа за велосипеди. Заради разкриването на историческата сграда община Пловдив затвори едно от пътните платна в центъра на града, за да се превърне цялото пространство в един истински музей на открито. Възстановяването на Голямата епископска базилика се финансира от Фондация „Америка за България“, а площадът пред нея и техническата инфраструктура се изграждат със средства на община Пловдив. В началото на април миналата година Голямата базилика и римските мозайки на Филипополис бяха включени в индикативния списък на ЮНЕСКО за значими културни обекти.     Голямата базилика на Филипопол e антична църква, която е функционирала през V - VI век. Тя е най-големият раннохристиянски храм, открит на територията на България и един от най-големите на Балканския полуостров. Базиликата е трикорабна, с една абсида в източния край на средния кораб. Корабите са разделени от 14 подпорни колони, които са изградени в следния ред: две мраморни и една зидана. В западната част на обекта е имало атрий с колонада от трите страни. Храмът се намира в непосредствена близост до съвременната католическа църква „Свети Лудвиг” в центъра на Пловдив. Голямата базилика е построена в началото на V век върху по-стара сграда със сходни размери, а вероятно и функции. Тя е разрушена в средата на VI век по неясни засега причини, като се предполага, че е станала жертва на варварските нашествия по това време в района. Базиликата има изключително големи размери. Общата й дължина е 86,33 метра, а ширината й възлиза на близо 40 метра. Предполага се, че базиликата е била епископска, за което се съди от сравнително големите размери на сградата, богата украса с мозайки, както и специфичната форма на олтарната част. Сградата е проучена до ниво на оцелелите мозаични подове. Освен тях, между находките на храма има и останки от колони с малък диаметър. Според изследователите това свидетелства за наличието на галерии, но голяма е вероятността те да са от олтарната преграда. Всички разкрити помещения са настлани с изключително ценни многоцветни фигурални мозайки. Тук са установени два строителни периода. В мозайките преобладават характерни за втората четвърт на V век геометрични мотиви и изображения на птици. Очаква се пълното разкриване на базиликата да даде повече информация за живота преди 1500 години в района. Според специалистите, реставрираният обект ще се превърне в един от най-важните от археологическа гледна точка в цялата страна и един от най-ценните на Балканите.", "date": "2019.02.21", "title": "Разкриването на Голямата епископска базилика в Пловдив напредва с бързи темпове"}
{"url": "https://www.actualno.com/politics/bsp-se-otkaza-ot-deputatskite-privilegii-dokato-sa-izvyn-parlamenta-news_723388.html", "text": "   Това написа в писмо до председателя на парламента Цвета Караянчева, лидерът на парламентарната „БСП за България“ Корнелия Нинова, предаде репортер на БГНЕС.     В писмото БСП се отказа и от възнаграждения си за дните, в които не са в парламента.   Лидерът на опозицията отправи молба към Караянчева когато гледат промените в Правилника за организация и дейността на Народното събрание, да обединят предложенията си с възраженията на левицата, които от три месеца искат намаляване и замразяване на заплатите на депутатите.\r\nСпоред Нинова е недопустимо в условията на нарастваща бедност и неравенства заплатите на депутатите да се увеличават автоматично на всеки три месеца с ръста на средната заплата за страната.  Припомняме, че по-рано днес промени в правилника, с които да завиши санкциите при отсъствие на депутати от работа, когато става въпрос за цялата парламентарна група. Това обяви на шефа на правната комисия Данаил Кирилов пред журналисти по повод бойкота на соцдепутатите.\r\n Кирилов посочи, че въпросът за орязването на част от надниците на депутите на БСП ще се обсъжда на правна комисия. \"Не е вярно твърдението, че отсъствйки, социалистите не получават нищо\", подчерта Кирилов и допълни, че те получават 1/3 от основното си възнаграждение. \"Това все пак е сериозен размер, но се налага да се съобразяват санкциите и правилата, когато отсъства цяла една партия. Очакваме да се появят извинителни бележки\", обясни шефът на правната комисия. Средната депутаска заплата към този момент се изчислява на около 3540 лева.   ", "date": "2019.02.21", "title": "БСП се отказа от депутатските привилегии докато са извън парламента"}
{"url": "https://www.actualno.com/health/cheren-spisyk-s-naj-vrednite-hrani-v-bylgarija-news_723346.html", "text": "   Индустрията иска да вярвате в това, че се храните с екологично чисти продукти на ниска цена, с истинско месо за жълти стотинки и мляко от животни, гледани от бабите и дядовците ни по родопските села.  , подобрители и куп други неща, които не бихте искали да попадат в организма ви.     Време е да си отворим очите и да спрем да се заблуждаваме. Представяме ви черния списък на най-вредните храни в България.    Когато ядете кренвирши, на практира сервирате в чинията си добре замаскирани животински остатъци - от кости до остатъчни органи и мазнина. Всички колбаси с цена на килограм под 10 лева също влизат в тази категория. За да ви е вкусно в тях се слагат различни видове овкусители и оцветители, които бавно тровят организма ви. Пастетът също спада към тази категория.   Пушените меса съдържат нитрити, които в организма ни се превръщат в нитрозамини -  вреда за здравето ни, от която трудно можем да се избавим. Излишните килограми са най-малкото, с което може да ви навредят всички видове безалкохолни напитки. Една от най-трайните последици след прекомерната им консумация е гастритът. Безалкохолните съдържат огромен процент изкуствени подсладители. Натуралните сокове са по-малката вреда, но със сигурност не за подценяване.        Най-вредната съставка на маргарина е хидрогенираното растително масло, което полепва по вътрешностите на стомаха и червата. Отделените водородни молекули са силно канцерогенни. Ключовата дума тук е ЗАХАР и всички трицифрени числа с буквата Е пред тях. Всеки знае вредата от захарта, но малцина могат да откажат сладкото.       Чипсът е една от най-вредните храни, които са голям виновник за затлъстяването в САЩ, а вече и у нас. 100 гр. задушени картофи съдържат средно 70 калории, а 100 гр. чипс - 550 калории. Избирайте умно. Всички разтворими степчета, бульони, чайове, кремчета и пудинги - всичко това е абсолютно изкуствено. Знаем, но не правим нищо по въпроса, за да се ограничим от пиците и сандвичите, дебнещи от всеки ъгъл. ЗАПОМНЕТЕ! Докато има търсене, ще има и предлагане на подобни храни.   ", "date": "2019.02.21", "title": "Черен списък с най-вредните храни в България   "}
{"url": "https://www.actualno.com/europe/parlamentyt-v-tirana-oficialno-e-bez-opozicijata-news_723343.html", "text": "  Парламентът на Албания от днес официално е без опозиция, след като лидерът на опозиционната Демократична партия Люлзим Баша внесе подписаните от депутатите заявления, с които се отказват от депутатските си мандати, предаде БГНЕС.     Баша направи това след завършване на протеста пред парламента, на който беше поискана оставката на премиера Еди Рама и определяне провеждането на предсрочни парламентарни избори.   От парламента предвожданите от лидерите на политически партии участници в протеста се отправиха към сградата на правителството.\r\n„Днес официално се отказахме от от криминализирания парламент. От днес сме обикновени граждани. Продължаваме битката до свалянето на престъпника Рама - Мадуро на Балканите. Рама върви заедно с вашата престъпна банда. Албания заслужава по-добро бъдеще с вашата свободно изразена воля на европейските избори. Ние обичаме Албания като цяла Европа. Свобода, демокрация, победа. Бог да благослови Албания“, каза Баша на събраните граждани.  По-рано в протест на обединената албанска опозиция, който започна в 10:00 ч. с кратки обръщения, депутатите публично се отказаха от мандатите си с призива „рама, отивай си“. Последни се изказаха лидерите на Социалистическото движение за интеграция (СДИ), Моника Крюемади и Баша, които също са депутати.\r\nДвамата казаха, че няма да се върнат, че никога няма да признаят премиер с купени гласове, че мандатите принадлежат на гражданите, които не заслужават правителство като това на Рама и призоваваха за победа на изборите.   Баша каза, че след оставката си премиерът рама трябва да се изправи пред лизцето на правосъдието и приздова полицията да не позволи „престъпникът Рама да напусне страната“.    За разлика от предишния протест в събота, днес около сградата на парламента в Тирана имаше засилено полицейско присъствие. Имаше седем кордона от полицаи, от които три бяха от хора от частите за бърза намеса 5и на специалната „Шкипоня“.", "date": "2019.02.21", "title": "Парламентът в Тирана официално е без опозицията"}
{"url": "https://www.actualno.com/blagoevgrad/gorskite-ot-rila-izglejda-sledili-ekipa-na-beyr-grils-no-ne-i-nego-news_723342.html", "text": "   . Това заявиха служители от Дирекция Национален парк \"Рила\" пред във връзка с информацията от Министерството на околната среда и водите, че по сигнал от Facebook екипът на прочутия експерт по оцеляване ще отнесе , като .     На уточняващ въпрос от наша страна . Представители на парк \"Рила\" коментираха, че през двата снимачни дни служители са били на място, \" в рамките на установеното със заповедта време за снимки\".\r\nВпоследствие успяхме да се свържем и с директора на парк \"Рила\" Красимир Андонов. . Андонов изрично посочи, че това е негово предположение и тепърва ще се установява в действителност какво се е случило. Директорът каза, че ако служителите на парка са констатирали нарушения на място в часовете за снимки, са щели веднага да съставят актове.  Припомняме, че съгласно Закона за защитените територии санкцията за нарушения за юридически лица е в размер на 1000 до 10 000 лв., а за физически лица се налага глоба от 500 до 5000 лв.\r\nНарушенията са установени, след като епизодът със заглавие \"Планината Рила – България – в дивата пустош с Беър Грилс и Дерек Хъф\" (Rila mountain Running Wild with Bear Grylls S04E05 Derek Hough 2018) беше изпратен като сигнал на Facebook страницата на Министерството на околната среда и водите.     Разрешението за заснемане е дадено със заповед на директора Красимир Андонов от 20 юни 2017 година във връзка с подадено заявление от българско юридическо лице. Според заповедта заснемането може да се извърши в два снимачни дни - 25 и 26 юни 2017 година - в светлата част на денонощието - от 08:00 часа до 18:30 часа при стриктно спазване на режимите и нормите, определени в Закона за защитените територии и Плана за управление на Национален парк \"Рила\". Служителите на парка поясниха още, че е направен стриктен инструктаж на екипите, заснели филма. .\r\nВ допълнение, за реализацията на продукцията са издадени всички необходими административни документи и специални разрешителни от страна на природния парк, а цялостното заснемане е проведено под наблюдението на определените от парка отговорни служители\". Освен това, е направено уточнение, \"че самата поредица не е продукция на Discovery Communications, а е външна такава\".", "date": "2019.02.21", "title": "Горските от \"Рила\", изглежда, следили екипа на Беър Грилс, но не и него"}
{"url": "https://www.actualno.com/europe/nazarbaev-uvolni-pravitelstvoto-na-kazahstan-news_723353.html", "text": "  Президентът на Казахстан Нурсултан Назарбаев уволни правителството на страната, аргументирайки действията си с това, че „не бяха постигнати положителни промени“ в икономиката, предаде БГНЕС.     „В много сфери на икономиката, въпреки приемането на много закони и правителствени решения, не бяха постигнати положителни промени“, гласи изявление на управляващия отдавна Назарбаев, публикувано на страницата на президентството.   ", "date": "2019.02.21", "title": "Назарбаев уволни правителството на Казахстан"}
{"url": "https://www.actualno.com/moresport/zapochna-registracijata-za-osmoto-izdanie-na-bajk-i-ryn-za-chepyn-news_723361.html", "text": "  Регистрацията за осмото издание на “Байк и рън за Чепън” на 20 април 2019 г. в Драгоман вече е отворена на адрес chepan.stenata.com. Eдно от най-големите събития за планинско бягане и колоездене в страната с над 400 участници годишно, състезанието е организирано от община Драгоман и магазини “Стената”. От 2018 г. то е и  част от Българска колоездачна лига (БКЛ).     В деня на  надпреварата Община Драгоман обещава богата културна и спортна програма на централния площад в града. Тя ще включва голяма сцена с музика и танци, изложби, беседи в Туристически информационен център Драгоман, както и организирани туристически турове в региона.\r\nДистанциите в “Байк и рън за Чепън”, които редовните участници добре познават, са маратон (42 км) и полумаратон (21 км)  в двете направления, бягане и колоездене,а категориите при бегачите остават непроменени – мъже и жени на съответните дистанции.\r\nСтартът за всички е пред община Драгоман, като състезателите в по-късата дистанция правят една обиколка,а по-издръжливите -  още една, преминавайки през билото на Чепън планина и ниските части в района на Драгоман. Теренът е съвкупност от асфалт, горски пътища, пътеки, почвен и каменист път.  Цялото трасе има формата на осморка, което означава, че състезателите на 42 км имат удоволствието да се насладят на различни пейзажи на отиване и на връщане към площада пред община Драгоман, където е и финалът.   Надпреварата, която се случва в една от най-атрактивните туристически дестинации, само на час път с автомобил от столицата и на границата със западната ни съседка Сърбия, за втора поредна година е условно разделена на две основни категории: XCM и Хоби.\r\nXCM “Рейс серии”са отворени за всички регистрирани към Българска колоездачна лига и желаят да участват в годишното класиране, сумиращо точки от всички състезания към БКЛ. В случай, че все още не е част от БКЛ, регистрацията на участника става автоматично.  В този случай състезанието се провежда по правилата на БКЛ. Хоби е по-”свободната” надпревара - в нея може да участва всеки, който няма стремеж за придобиване на точки към БКЛ.    По традиция, заедно с голямото състезание, на площада пред община Драгоман се провежда и детска надпревара за бягане и колоездене, със свободен достъп за най-малките и със  забавна програма, включваща въжена градина, много награди и др. Предстои записванията да започнат съвсем скоро като препоръчително е родителите да запишат децата си предварително.\r\nЛюбима атракция за състезатели и придружители е пътуването от София до Драгоман с пътнически превоз на БДЖ, в който те удобно превозват своите велосипеди и “загряват” за състезанието заедно с приятели. В пътуването ще могат да се включат всички с валидна регистрация и плащане на такса за участие. Регистрацията за вагона до Драгоман предстои да бъде отворена съвсем скоро..\r\nВече 7 години „Байк и рън за Чепън“ събира стотици любители на екстремните преживявания, активния начин на живот и красивата българска природа, а между тях са както самите участници в състезанието, така и дошлите да ги подкрепят близки и приятели. Те са привлечени от богатото биоразнообразие на региона, като Чепън планина предлага невероятна панорама към Сърбия от най-високата си точка връх Петровски кръст, а в една кратка разходка из мостчетата на Драгоманското блато могат да бъдат видени редки видове птици, завръщащи се от своето  зимно убежище в южни земи.         ", "date": "2019.02.21", "title": "Започна регистрацията за осмото издание на Байк и рън за Чепън"}
{"url": "https://www.actualno.com/asia/kitaj-predlaga-izkushavashta-tyrgovska-sdelka-na-sasht-news_723350.html", "text": "  Китай предлага да купува земеделска продукция от САЩ на година за 30 милиарда долара, включително соя, царевица и пшеница като част от възможно търговско споразумение между двете държави.     Това разкриха източници пред \"Блумбърг\", които са запознати с плана.   Предложението да се купува допълнителна селскостопанска продукция от САЩ ще бъде част от меморандум за разбирателство, който ще бъде обсъден от преговарящите на двете страни във Вашингтон, поясниха източниците, пожелали анонимност, тъй като планът е конфиденциален.\r\nТе допълват, че закупуването на американски селскостопански продукти от САЩ ще бъде над нивата от преди търговската война и ще продължи през периода, отразен в меморандума.  Пекин многократно предложи да увеличи закупуването на земеделски и енергийни продукти, за да намали търговския дефицит със САЩ. От сключеното през декември \"примирие\" Китай възобнови вноса на някои селскостопански продукти, включително соя. Президентът на САЩ Доналд Тръмп обяви тази седмица, че \"много\" царевица ще бъде в списъка на Пекин с покупки.\r\nПрез 2017 г. Китай е внесъл американски земеделски продукти за 24,2 милиарда долара.   Междувременно държавният секретар Майк Помпео заяви, че е постигнат \"реален напредък\" на преговорите.    По-рано днес беше съобщено, че търговските представители на САЩ и Китай обсъждат няколко меморандума за разбирателство, които ще покрият важни сфери като интелектуалната собственост, финансите, търговията и храните.", "date": "2019.02.21", "title": "Китай предлага изкушаваща търговска сделка на САЩ"}
{"url": "https://www.actualno.com/moresport/systezateli-ot-oshte-shest-sporta-kandidastvat-za-sportni-talanti-na-evrofutbol-news_723362.html", "text": "  Представители на нови шест вида спорт кандидатстват по програма „Спортни таланти“ на „Еврофутбол“ – това сочи статистиката на подадените до момента проекти. Това са биатлонисти, акробати, плувци, джудисти, ветроходци и шахматисти. Всеки от тях търси сума близка до максималните 5000 лева, които се отпускат по програмата. Всички състезатели имат нужда от закупуване на нова и модерна екипировка и да заявяват участия в състезания в България и в чужбина. Също така са им необходими и средства за тренировъчни лагери и възстановяване. Тези спортове се допълват от първите кандидати – по лека атлетика и таекуон-до.     Припомняме, че конкурсът по тазгодишното издание на „Спортни таланти“ стартира на 30.01 и ще продължи до края на февруари. Всички индивидуални състезатели на възраст до 28 г., желаещи да получат финансиране по програмата е необходимо да се запознаят с Указанията за кандидатстване на сайта talanti.eurofootball.bg и да изтеглят необходимите документи. След като ги попълнят, трябва да ги върнат по електронна поща на партньорите от фондация „Работилница за граждански инициативи“  konkurs@frgi.bg до 24:00 ч. на 28.02.2019 г. „Еврофутбол“ осигурява отново квота за българските „параолмпийци“.\r\nПървата стъпка след приключването на конкурса е оценката по административни критерии. Следва оценяване от Групата на съветниците. Одобрените кандидати ще бъдат обявени в края на месец март.", "date": "2019.02.21", "title": "СЪСТЕЗАТЕЛИ ОТ ОЩЕ ШЕСТ СПОРТА КАНДИДАСТВАТ ЗА СПОРТНИ ТАЛАНТИ НА „ЕВРОФУТБОЛ“"}
{"url": "https://www.actualno.com/europe/lavrov-sigurnostta-na-evropejskite-narodi-se-okaza-zalojnik-na-politikata-na-sasht-i-malkoto-no-krajno-agresivni-rusofobi-news_723349.html", "text": "  Сигурността на европейските народи се оказа заложник на деструктивната политика на САЩ и русофобите в Европейския съюз, заяви в четвъртък руският външен министър Сергей Лавров в изказване пред представители на Асоциацията на европейския бизнес, предава ТАСС, цитирани от \"Фокус\".     „Предизвиква съжаление фактът, че мирът и сигурността на европейските народи станаха заложници на деструктивната политика на Вашингтон и малката, но крайно агресивна група на русофобите вътре в Европейския съюз“, заяви Лавров.\r\nТой припомни, че НАТО продължава курса на увеличаване на военната активност и приближаване на военната инфраструктура на Алианса до границите на Русия. „Освен Македония и другите балкански страни, Северноатлантическият алианс упорно придърпва Украйна и Грузия“, посочи министърът.\r\n„Не добавя оптимизъм и изтеглянето на САЩ от Договора за ликвидация на ракетите със среден и малък обсег (ДРСМО), което бе подкрепено послушно и единогласно от всички натовци, независимо от, като минимум, противоречивостта на ситуацията около този договор. Такива действия водят до увеличаване на военно-политическото напрежение, включително в зоната нашето общо съседство“, подчерта първият дипломат на Москва.  ", "date": "2019.02.21", "title": " Лавров: Сигурността на европейските народи се оказа заложник на политиката на САЩ и малкото, но крайно агресивни русофоби"}
{"url": "https://www.actualno.com/business/instituciite-se-obedinjavat-okolo-obshta-platforma-za-digitalizacija-na-obrazovanieto-news_723364.html", "text": "   „Искаме България да стане по- добро място за живот- инвестициите в образованието са най- добрият начин да постигнем  това. Целта на кампания „Образование 4.0“ е да създаде условия, които да накарат повече хора да останат тук. Знанията и уменията зависят от образователната система. Дигитализацията не е самоцел – тя е инструмент за достъп до информация и умения за критично мислене, начин образованието да стане интересно.“ Това заяви главният изпълнителен директор на VIVACOM Атанас Добрев на националната конференция за дигитализация на образованието „Образование 4.0“ , която се проведе днес в НДК.     Умението да се намира, използва и обработва информация е ключово за житейската и професионална реализацията на сегашните ученици. Това е причината технологична компания като VIVACOM да инвестира в дигитализацията, която е предпоставка за съвременно обучение и образование, допълни Добрев.\r\nНад 200 учители, ученици и родители, създатели на дигитално съдържание и експерти се събраха в зала 6 на НДК, за да коментират меморандума и пътната карта за дигитализация на образованието. Двата документа обединяват предложенията на всички участници в образователния процес, които инициативата „Образование 4.0“ събра от началото си през юни 2018 година. „Имаме нужда от този дебат, за да префокусираме образованието“, заяви министърът на образованието Красимир Вълчев пред участниците в националната конференция. „Можем да се обединим около платформа за дигитализация на образованието, вижданията ни не се различават“. Така министър Вълчев  коментира меморандума и пътната карта.   Още в средата на тази година всяко българско училище ще има достъп до безплатна Wi-Fi мрежа, категоричен беше той. В момента се изгражда мрежа в последните 600 училища, които нямат такава. МОН ще продължи да финансира изграждането им. Целта е интернет в училище да бъде безопасен и насочен към образователно дигитално съдържание. Обучението в дигиталната креативност ще се разширява, включително и в предучилищна възраст. Учителите ще бъдат стимулирани да развиват дигиталните компетентности, обеща министърът. Министърът се ангажира и със създаването на облак с безплатно учебно съдържание, в който учителите могат да допринасят. Подготвя се нов стандарт за физическата среда в училище, заяви още министърът на образованието. Новите класни стаи ще дават възможност за повече свобода по време на час.\r\nОбщо е мнението на участниците в дискусията, че е необходим документ – пътна карта, която да определи модел и рамка за дигитализацията на образованието. Участниците подчертаха, че балансът между традиционното и дигиталното образование трябва да се запази. Целта на дигитализация е да създаде хора, способни на критично мислене и креативност. Отчетена беше необходимостта от електронни дневници, защото те са условието за интензивна комуникация между преподаватели и учители. Технологиите ще помогнат за запазване на любопитството и жаждата за знания на децата, с които те влизат в училище, заявиха участници в дискусията.    Кампанията „Образование 4.0” на VIVACOM и в. ”24 часа” ще продължи дългосрочно да работи както за популяризиране на добрите примери за дигитално образование у нас и обмяната на опит между участниците в учебния процес, така и за въвеждане на новите технологии и прилагане на ползите от тях във все повече български училища. В партньорство с Министерството на образованието и науката, Столична община, Дигиталната национална коалиция, Асоциация „Родители“, Център за безопасен интернет и Образователна платформа Уча.се ще бъде формулирана  подробна пътна карта за въвеждане на дигитализацията в образованието.", "date": "2019.02.21", "title": "Институциите се обединяват около обща платформа за дигитализация на образованието"}
{"url": "https://www.actualno.com/europe/rumynski-sydii-razsledvat-evrokomisari-zaradi-kritichen-doklad-news_723360.html", "text": "  Новосформираният орган на разследващите съдии в Румъния започна разследвания срещу европейски комисари и ръководител на делегация на Европейската комисия в Букурещ, на което Брюксел реагира като напомни, че комисарите отговарят пред Европейския съд, предаде БГНЕС.     Разследвания са започнати след жалба на близката до управляващата Социалдемократическа партия (СДП) медия Luju.ro, специализирана в областта на правосъдието, отнасяща се, между другото, до заместник-председателя на Европейската комисия Франс Тимерманс и комисаря по правосъдието Вера Йоурова, които отговарят за наблюдаване спазването на принципите на правовата държава в държавите-членки на ЕС.   Към края на миналата година Европейската комисия публикува доклад за положението в Румъния в областта на върховенството на закона, в който се отбелязва \"тревожната изостаналост и политическо влияние върху съдебната система\". Междувременно в Румъния бяха премахнати всички ключови фигури в прокуратурата и съдебната система, отговарящи за корупцията и организираната престъпност.\r\nИщците срещу Тиммерманс, Юрова и ръководителят на делегацията на Европейската комисия в Румъния и бивш ръководител на румънската прокуратура обвиняват в организирана престъпност, злоупотреба с длъжност и фалшифициране. Всичките четирима \"обвиняеми\" работиха по изготвянето на доклад за Румъния.  Европейската комисия заяви, че не е получила официално уведомление за това дело и е информирана само чрез медиите, но припомни на румънските власти, че служители на Европейската комисия отговарят пред Европейския съд.\r\n„ Националните органи нямат юрисдикция по тези въпроси. Всички представители на Европейската комисия са обхванати от протокола за привилегиите и имунитетите, свързан с европейските харти и подписан от всички държави-членки, включително Румъния“, заяви говорителят на Европейската комисия Маргаритис Схинас.   Европейската комисия потвърди вчера, че положението с правното положение на Румъния е \"много сериозно\".    Управляващата партия в Румъния е подложена на силна критика от страна на Брюксел за възпрепятстване работата на съдиите и прокурорите и за подготовката на амнистиите за своите членове. Председателят на СПД Ливиу Драгня е осъден за корупция, поради което не може4ше да заеме премиерския пост след изборите.", "date": "2019.02.21", "title": "Румънски съдии разследват еврокомисари заради критичен доклад"}
{"url": "https://www.actualno.com/europe/pri-bezredici-v-katalunija-bjaha-raneni-28-dushi-news_723374.html", "text": "  28 души бяха ранени при сблъсъци между протестиращи и местната полиция в Каталуния, съобщиха властите, цитирани от БГНЕС.     Сред получилите наранявания са и 12 служители на силите на реда. Също така се съобщава за един пострадал журналист от каталунската телевизия TV3. Трима души са били задържани за оказване съпротива на полицията.   В Каталуния днес започна стачка на привържениците на независимостта на региона, която беше организирана от активистите от движението „Комитети за защита на републиката“. Те блокират автомобилни и железопътни пътища, палят гуми. Остават блокирани осем от основните транспортни трасета.\r\nОт различни каталунски градове, сред които и Барселона, има съобщения за митинги против „каталунското съдебно дело“ във върховния съд на Испания.  Към безредиците се включиха и студенти, представители на висшия орган на самоуправление на областта, три партии, стремящи се към независимостта на Каталуния.\r\nСъщо така и две обществени организации се обявиха в подкрепа на протестите.   Бившият каталунски премиер Карлес Пучдемон призова в Туитър към „постоянна мобилизация“.    На 12 февруари във върховния съд на Испания започнаха изслушванията по т. нар. „каталунско дело“. На подсъдимата скамейка са 12 души, обвиняеми във връзка с проведения на 1 октомври 2017 г. референдум за независимост на региона и последващо обявяване на суверенитет.\r\nКонституционният съд и правителството в Мадрид обявиха референдума за незаконен.", "date": "2019.02.21", "title": "При безредици в Каталуния бяха ранени 28 души"}
{"url": "https://www.actualno.com/sciencelogy/motorola-izleze-na-pechalba-prez-tretoto-trimesechie-na-fiskalnata-20182019-g-news_723355.html", "text": "        Положителни резултати се отчитат на всички пазари по света. Особено впечатляващи са в Северна Америка, където ръстът на продажбите изпреварва пазара с цели 40 пункта. Компанията регистрира на домашния си пазар 60% ръст на доставките на годишна база и 8% пазарен дял.\r\nВ Китай приходите от продажби на мобилни устройства на компанията нарастват четворно. Солидно е и увеличението на маржа на печалбата преди облагането с данъци. Това се дължи и на широкото портфолио от мобилни устройства, включително и с марката Lenovo.\r\nКомпанията загатна за добрите си финансови резултати още по време на премиерата на телефоните от семейството moto g7 в Бразилия в началото на февруари.  Тогава президентът на Motorola Серджо Буниак сподели, че успехът се дължи на стриктното изпълнение на стратегия за намаляване на разходите, усъвършенстване на продуктовото портфолио и фокусиране върху ключовите пазари.\r\nБлагодарение на това Motorola утвърждава за пета поредна година позицията си на доставчик #2 в Латинска Америка с консолидиран пазарен дял от 17% въпреки нестабилната валута и ограниченията в доставките като цяло. Не закъсняват и положителните резултати в Европа: Motorola отчита 10% пазарен дял в средния ценови клас на ключови пазари като Германия, Великобритания, Полша, Холандия, Белгия и Швеция. Буниак сподели, че в световен мащаб всяка минута се продават по 26 moto g.     Всички продукти с марката Moto и Motorola са проектирани и произведени от Motorola Mobility, която е дъщерно дружество на Lenovo. Lenovo е $45-милиардна глобална компания, поставена в световната класация на Fortune 500 с визия да се превърне в лидер в сферата на интелигентната трансформация посредством умни устройства и инфраструктура, които осигуряват най-доброто потребителско изживяване. Портфолиото на Lenovo е едно от най-широките в света със свързани продукти, включително смартфони (Motorola), таблети, компютри (ThinkPad, Yoga, Lenovo Legion), работни станции, както и AR/VR устройства и умни решения за дома. Решенията от следващо поколение при центровете за данни на Lenovo (ThinkSystem и ThinkAgile) създават капацитета и компютърната мощ на връзките, които променят бизнеса и обществото. Lenovo работи, за да вдъхнови различното у всеки и да изгради бъдеще, базирано на по-интелигентните технологии, в което всеки преуспява. Присъединете се към нас в LinkedIn, следете ни във Facebook, Twitter (Lenovo Bulgaria), Instagram и Weibo или ни посетете на ", "date": "2019.02.21", "title": "Motorola излезе на печалба през третото тримесечие на фискалната 2018/2019 г. "}
{"url": "https://www.actualno.com/analysis/enp-se-chudi-kakvo-da-pravi-s-orban-predi-izborite-news_723368.html", "text": "   Три месеца преди изборите за Европейски парламент доминиращият дясноцентристки блок на Асамблеята е отслабен от разрива по отношение на това как да се справи с популисткия лидер на Унгария Виктор Орбан. Това пише агенция France Presse в свой коментар, цитиран от БГНЕС.      Консервативната Европейска народна партия (ЕНП) произведе сегашния президент на Европейската комисия Жан-Клод Юнкер и социологическите проучвания показват, че тя ще остане .\r\nНо началото на кампанията на кандидата на ЕНП за председател на Еврокомисията бе засенчено от все по-резките атаки на Орбан срещу Юнкер и самите европейски институции.   Партията и Вебер сега са изправени пред нарастващи призиви за изгонване на унгарския националист от ЕНП от онези, които твърдят, че авторитарните му тенденции противоречат на европейските ценности. А битката в ЕНП отразява по-широката конфронтация на континента между основните утвърдени партии и в някои държави, нарастващата популистка вълна.  Вебер, германец от баварската консервативна партия ХСС, досега защитава решението на ЕНП да позволи на Фидес на да влее своите редици в парламента в Страсбург. Но пряката атака на унгарското правителство срещу комисията на Юнкер - с лансирането на антиимигрантска, евроскептична кампания - повиши натиска върху него да действа.\r\n\"Вие също имате право да знаете какво се подготвя в Брюксел\", гласят материали от държавната кампания, заедно с образите на Юнкер и либералния американски милиардер Джордж Сорос. \"Те искат да въведат задължителната квота за презаселване, да отслабят правата на държавите членки по отношение на граничната защита, да улеснят имиграцията с мигрантска виза\", твърди правителството.\r\nТова предизвика яростна реакция от говорителя на Европейската комисия, който заяви, че кампанията „необяснима“ и я нарече „нелепа конспиративна теория“. Но това също отключи и политически отговор от редиците на колегите на Орбан в ЕНП.    \"Твърденията, направени в кампанията, са измамни, подвеждащи и не се основават на факти\", пише Жозеф Дол, френският президент на дясноцентристката партия. \"Силно осъждам атаките на Унгария и неоснователните заговори срещу президента Юнкер, който е истински християнски демократ и истински европейски лидер\".   Вебер разпространи в Тwitter позицията на Дол, но нито един от лидерите на партията не е призовал Фидес да бъде изгонена. Оценката на Юнкер вече беше известна. Той каза миналата година, че партията на Орбан няма място в ЕНП. ЕНП избра Вебер за свой водещ кандидат с подкрепата на германския канцлер Ангела Меркел на партийна конференция в Хелзинки миналия ноември.\r\nГлавният съперник, бившият финландски лидер Александер Стуб, настояваше партията да се дистанцира от Орбан, но делегатите подкрепиха призива на Вебер за партийно единство.   Сега обаче той е под заплаха за липсата на харизма, а проучванията на общественото мнение сочат, че ЕНП ще загуби места на вота през май, макар и да остане най-големият блок. \"Той е в капан. Ако започне дебата, той принуждава цялата партия да заеме позиция\", твърди Ерик Морис от мозъчния тръст Фондация Шуман в Брюксел.   За да изхвърлят Фидес от групата, най-малко седем национални партии от ЕНП ще трябва официално да поискат това. Никой все още не е направил това.\r\nНезависимо от това Гунар Хокмарк, ръководител на шведския контингент, е написал лично на Вебер и настоява, че случаят с Орбан трябва да бъде обсъден на партийна среща следващата седмица.\r\nА Отмар Карас, ръководител на списъка на кандидатите за европейски парламент за австрийската Консервативна австрийска народна партия, в сряда отново призова Фидес да бъде изгонена от групата.\r\nНо най-голямата национална група, германците, са по-резервирани. \"Ако го избутаме, той ще падне в ръцете на Салвини\", спори германски евродепутат от ХДС на Меркел, говорейки при условие за анонимност.\r\nИталианският вицепремиер Матео Салвини, лидер на крайнодясната Лига, не крие усилията си да формира евроскептичен фронт по време на кампанията. Той вече е в контакт с Орбан и лидера на френската крайна десница Марин льо Пен, които търсят съюз.   Без Фидес ЕНП ще загуби 12 от сегашните си 217 места в парламента, който ще наброява 705 места след Brexit.\r\nВебер ще се нуждае от поне половината от членовете на Европейския парламент да го подкрепят, ако иска да изпълни амбицията си да наследи Юнкер като ръководител на Комисията.\r\nТой би могъл да направи това, като сформира широк съюзен център, но тъй като както ЕНП, така и социалистите се очаква да загубят места, той ще се нуждае от либерална подкрепа.\r\nИ ако го видят като съюзник на Орбан, няма да я получи. \"Липсата на реакция от него го прави още по-малко отговарящ на правилата в очите на Зелените, социалдемократите и либералите,\" каза Морис. \"Всичко това увеличава шансовете на алтернативен кандидат\", твърди той.\r\nВ готовност е Мишел Барние, бивш френски министър, а сега главен преговарящ по Brexit от страна на ЕС.", "date": "2019.02.21", "title": "ЕНП се чуди какво да прави с Орбан преди изборите"}
{"url": "https://www.actualno.com/europe/turcija-iska-da-dobiva-petrol-i-gaz-kraj-kipyr-opasnost-ot-naprejenie-s-gyrcija-news_723365.html", "text": "  Турция ще започне да добива петрол и газ близо до Кипър през следващите дни. Това обяви министърът на външните работи на страната Мевлют Чавушоглу, съобщава електронното издание на атинския вестник Kathimerini.     Медията подчертава, че този ход може да предизвика напрежение със съседните на Турция Кипър и Гърция.\r\nТурция и международно признатото правителство на Гърция имат припокриващи се претенции за юрисдикция за  проучвания на нефт и газ в Източното Средиземноморие, регион, за който се смята, че е богат на залежи на тези природни ресурси.\r\n„В следващите дни ще започнем да пробиваме с два кораба около Кипър“, заяви Чавушоглу в реч на бизнес конференция в провинция Айдън в Западна Турция.  „Нека тези, които идват в региона, както и техните компании, да видят, че нищо не може да се направи в този регион без нас. Нищо не може да се направи в Средиземноморието без Турция, няма да позволим това”, увери първият дипломат на Анкара.\r\nТурция стартира първата си проучвателна мисия с кораба „Фатих“ през октомври миналата година. Втори кораб, който трябваше да оперира в Черно море, бе отклонен към района на Кипър.\r\nСевернокипърската турска република, подкрепяна от Анкара, твърди, че всяко офшорно богатство принадлежи и на нея, като партньор в създаването на Република Кипър през 1960 година.    Островът е разделен през 1974 г. Безбройните миротворчески усилия се провалиха, а офшорното богатство все повече усложнява преговорите за обединяване на Кипър.", "date": "2019.02.21", "title": "Турция иска да добива петрол и газ край Кипър, опасност от напрежение с Гърция"}
{"url": "https://www.actualno.com/dobrich/kavarna-se-predstavja-na-turisticheskata-borsa-v-bukuresht-news_723359.html", "text": "  Община Каварна представя туристическия си потенциал на ТТR в румънската столица Букурещ, съобщиха от администрацията. Изложението е от 21 до 24 февруари. На щанда си красивият български град презентира забележителностите на района, местата за настаняване, културният календар и морският туризъм.     Заместник-министърът на икономиката на България Лилия Иванова е посетила щанда на община Каварна и пожеллаа успех за предстоящия туристически сезон.    ТТR-Букурещ е най-голямата международна туристическа борса в Румъния. Интерес към нея проявяват както браншовици, така и хора, които планират ваканцията си.  ", "date": "2019.02.21", "title": "Каварна се представя на туристическата борса в Букурещ"}
{"url": "https://www.actualno.com/ruse/buditel-pokazva-na-uchenici-rusenskite-pyteki-na-apostola-news_723351.html", "text": "  В СУ „Възраждане“ в Русе бе проведен ежегодния „Урок по родолюбие“ на тема „Възрожденските европейски измерения на свободата в Русе“. Проявата е със съдействието на Клуб за исторически реконструкции „Традиционеръ“ – Русе (към НЧ „Христо Ботев – 1908“). Изследователят на живота и делото на Васил Левски – Стоян Комитски представи по занимателен и достъпен за учениците от третите класове начин най-новите разкрити факти по въпроса за „Русенските пътеки на Апостола“, които са и част от второто преработено и допълнено издание на книгата му „Васил Левски и Русе“ (първото бе през 2014 г.). Той представи и хронологията на идеята за построяване на паметник на Левски в Русе, за чието издигане се взе вече решение от Община Русе. Стоян Комитски представи и пилотното списание на Клуб „Традиционеръ“ със заглавие „Русенските пътеки на Левски“ от поредицата „Аз съм българче“. То включва част от изследванията на автора за връзката на Левски с Русе и следите му в други селища на Лудогорието и Добруджа като: Разград, Варна, Добрич, Силистра, Тулча и др.     Авторът публикуваше до края на 2017 г. комикси на историческа тематика в специална притурка на неизлизащия вече в Русе седмичник в. „Форум Север“. Патриотичното възпитание на подрастващите винаги е главна цел в творческата му дейност.", "date": "2019.02.21", "title": "Будител показва на ученици русенските пътеки на Апостола"}
{"url": "https://www.actualno.com/balkani/bylgarija-i-makedonija-shte-chestvat-zaedno-car-samuil-sv-kliment-i-sv-naum-news_723311.html", "text": "  Постигнато е съгласие за общо честване на цар Самуил, свети Климент и свети Наум след двудневната среща на съвместната комисия за исторически и образователни въпроси между България и Република Северна Македония, предаде БГНЕС.     \"След продължителни дебати съвместната комисия постигна съгласие да препоръча на правителствата на двете държави, че съществуват условия за общо честване на Свети Климент, Свети Наум и цар Самуил, като мост за изграждане на приятелски отношения, в духа на Договора за приятелство и добросъседство\", се казва в съобщение на Института за национална история.   На срещата бе обсъдена възможността за съвместно отбелязване на някои исторически фигури, които са от значение за двете страни, а дискусията за учебниците по история беше отложена за следващата среща.\r\nТова е четвъртата среща на съвместната Македоно-българска комисия по исторически и образователни въпроси, създадена в съответствие с Договора за добросъседски отношения между двете държави, който беше подписан от премиерите Зоран Заев и Бойко Борисов през август 2017 г.  ", "date": "2019.02.21", "title": "България и Македония ще честват заедно цар Самуил, св. Климент и св. Наум"}
{"url": "https://www.actualno.com/interest/bivsha-uchitelka-stana-vtorata-jena-miliarder-v-rusija-news_723312.html", "text": "  Собственичката на мрежата за пазаруване в интернет Wildberries Татяна Бакалчук стана втората жена-милиардер в Русия, съобщи „Форбс“.     Нейното състояние е над един милиард долара. Първата милиардерка в Русия е президентът на компанията Inteco Management Елена Батурина.   Тази година Wildberries зае четвърто място в рейтинга на най-скъпите компании в Русия (след \"Яндекс\", Mail.Ru Group и Avito), получавайки оценка на стойността си от 1,2 млрд. долара.\r\nТова не е публично дружество, така че неговата стойност се изчислява въз основа на данни за продажбите и печалбите, както и за мултипликатори на подобни проекти и оценки на рискови капиталисти, се казва в материала.  По образование Бакалчук ​​е учител по английски език. През 2004 г. основава Wildberries със съпруга си.\r\nПървоначално двойката продава женско облекло от каталозите на Otto и Quelle, асортиментът постепенно се разширяваше и сега сайтът предлага голямо разнообразие от продуктови категории. Около 60 милиона души посещават „магазина“ всеки месец.   Миналата година оборотът на Wildberries нарасна със 72% и достигна 118,7 млрд. рубли.    Компанията извършва онлайн търговия в Русия, Беларус, Казахстан, Киргизстан и Армения.\r\nКъм днешна дата c oĸoлo 7% дял oт oнлaйн пaзapa в Pycия, изчиcлявaн нa 14 милиapдa дoлapa, cпopeд дaннитe нa Dаtа Іnѕіght Wіldbеrrіеѕ e нaй-гoлямaтa ĸoмпaния зa интepнeт тъpгoвия в cтpaнaтa.", "date": "2019.02.21", "title": "Бивша учителка стана втората жена-милиардер в Русия"}
{"url": "https://www.actualno.com/burgas/novi-paralelki-v-burgas-shte-pomagat-na-uchenicite-da-sa-po-blizo-do-nujdite-na-biznesa-news_723348.html", "text": "  Модерното образование изисква промени, свързани с пазара на труда. Това каза кметът на Бургас Димитър Николов на среща с бизнесмени от автомобилната индустрия.     \"Искаме нашите деца да излизат от училище подготвени за новия пазар на труда. За да сме в крак с тези промени въвеждаме нови професионални паралелки и нов подход в образованието. Вече имаме опит с обучението по приложно програмиране, където си сътрудничим с ИТ компании\", добави Димитър Николов, при представянето на новата програма, която се нарича \"Професии и бъдеще\".   Освен нови специалности, които да отговарят на времето, ще има и обновяване на сградите, където се обучават децата. То включва ремонти, системи за енергийна ефективност, обновяване на работилници. Новите специалности в училищата, ще бъдат съобразени с необходимостта на фирмите, които произвеждат. През следващата година учениците ще могат да кандидатстват за специалностите \"Електрически превозни средства\" и \"Ремонт на летателни апарати\".\r\nПартньорството с частния бизнеса ще даде възможност да се участва програмите \"Ученически практики\", \"Наука и образование за интелигентен растеж\" и други.  \"Целта ни е учениците, след като завършат образованието си в професионалните гимназии да останат да работят и да се реализират тук, в родния си град“, добави Димитър Николов .", "date": "2019.02.21", "title": "Нови паралелки в Бургас ще помагат на учениците да са по-близо до нуждите на бизнеса"}
{"url": "https://www.actualno.com/vraza/sled-20-godini-chakane-zala-vyv-vraca-shte-byde-remontirana-news_723321.html", "text": "  Предстои да започне ремонт на врачанската спортна зала„Вестител“. Близо реконструкцията,която да създаде нормални условия за тренировъчна работа на спортистите от клуб „Ботев 93“ . Добрата новина  дойде от Община Враца, чието предложение за подмяна на дограмата по проект „Красива България“ е одобрено. Сумата за ремонта и подмяна е на стойност 118 177 лева.     Ще бъдат премахнати досега съществуващите и атрофирали от времето метална дограма, прозорците и витрините на залата, като ще се заменят с PVC. По този начин ще се поддържа нормална температура и ще бъдат сведени до мин. разходите за отопление. В рамките на проекта се предвижда и ремонт на участъци по фасадата.   Младите врачански спортисти заемат призови места в национални и международни турнири и заслужават да тренират в подобрена база. Обновяването на инфраструктурата, създаване на естетически приятна и функционална среда за обучение и тренировки, ще доведе и до увеличаване  спортните постижения на местния отбор.  ", "date": "2019.02.21", "title": "След 20 години чакане зала във Враца ще бъде ремонтирана"}
{"url": "https://www.actualno.com/crime/arestuvaha-80-godishna-baba-opitala-da-izmami-po-telefona-rajonen-prokuror-ot-varna-news_723318.html", "text": "  80-годишна жена е арестувана за опит за телефонна измама на стойност 30 000 евро, съобщават от Варненската апелативна прокуратура.     Жената, на име Веселинка, всъщност била муле в класическа схема на телефонна измама. Сценарията е следният: Лекар поискал пари от майка на пострадало в катастрофа момиче, при животоспасяващата операция на което били поставени златни пирони. Мнимият лекар звънял от румънски мобилен номер и заплашвал, че ако не получи 30 000 евро за златните пирони, ще прати на майката банда от 15 души.   Другият участник в схемата, чиято роля е на \"доброто ченге\", е мним полицейски инспектор, представил се като Красимир Николов от общинска полиция. Той обещал съдействие на заплашената, която обаче, по случайност според съобщението на властите е прокурор в Районната прокуратура.\r\nВеселинка била хваната, след като след \"преговори\" \"жертвата\" успяла да свали исканата сума на 6830 лева и ги хвърлила в плик на уговорено предварително място. В плика имало само банкови брошури, наподобяващи пари.  Това е поредната телефонна измама на територията на Варна за последните три седмици. Установени са петима телефонни измамници, като трима от тях вече са с мярка за неотклонение \"Задържане под стража\". От ноември до края на януари тази година престъпната дейност на телефонни измамници се разследва по 16 досъдебни производства. Общата сума на измамите е над 80 000 лева.", "date": "2019.02.21", "title": "Арестуваха 80-годишна баба, опитала да измами по телефона районен прокурор от Варна"}
{"url": "https://www.actualno.com/business/ideja-morskite-plajove-da-se-davat-na-koncesija-ne-po-zakona-za-koncesiite-news_723304.html", "text": "  Предложение за промяна на Закона за концесиите (ЗК), съгласно което концесиите ще бъдат регулирани по Закона за устройство на Черноморското крайбрежие (ЗУЧК), вече е пуснато на обществено обсъждане.     В мотивите за промяната е посочено, че \" морският плаж е специфичен обектоснова на летния туризъм и с изключително висок обществен интерес, поради което за тези обекти - изключителна държавна собственост, цялостната уредба трябва да е в специален закон, а не разпокъсано \". Само че всъщност от 23 страници промени, само 1 е в ЗК – през преходни и заключителни разпоредби другите са в други закони, най-вече в ЗУЧК.   Предложението за промени идва буквално по-малко от ден, след като в отворено писмо, защото в съда е наредбата по ЗК, която трябваше да урегулира правилата по закона и това можело да провали концесиите на плажове за лято 2019.\r\nСъгласно промените, 50% от концесионната такса на морски плаж отива в бюджета на общината, на чиято територия е плажът. А де факто цялата отговорност по предоставяне на концесии носи министърът на туризма.  ", "date": "2019.02.21", "title": "Идея: Морските плажове да се дават на концесия не по Закона за концесиите"}
{"url": "https://www.actualno.com/ruse/rusenci-njama-da-imat-glas-za-vyzduha-v-grada-zasega-news_723293.html", "text": "  Референдум по въпросите за чистотата на въздуха в Русе скоро няма да има. Това решиха мнозинството от депутатите в местния парламент на заседание, в което 29 гласуваха „против“, 13 „за“, а 6 се въздържаха.     Повечето комисии са приели, че въпросите не са зададени точно, не отговарят на правомощията на Общинския съвет и са в противоречие със закона. Основната причина за отказа е, че има 1233 некоректни подписа, с което не достигат необходимите 15 000 за провеждане на местен референдум. Броят на подписите по закон трябва да е 10% - от 152 083 граждани с избирателни права с постоянен адрес в Община Русе.   Проф. Никола Михайлов от БСП е предложил експертна група от общински съветници и външни експерти да преработи документа в съответствие със закона и до средата на март да се проведе извънредна сесия на Общинския съвет. Мнозинството е отхвърлило неговата идея.\r\nПредседателят на Инициативния комитет за референдума Бойко Никифоров ще атакува решението по съответния законов ред. Прокурорска проверка ще установява коректността на данните от ГРАО за броя на подписите.  ", "date": "2019.02.21", "title": "Русенци няма да имат глас за въздуха в града - засега"}
{"url": "https://www.actualno.com/europe/alkoholyt-ostava-vodeshta-prichina-za-smyrtnostta-pri-trudosposobnite-rusnaci-news_723310.html", "text": "  Основната причина за смъртта сред мъжете в трудоспособна възраст в Русия са заболявания на кръвоносната система, съобщават от руската статистическа служба Росстат.     Така през 2017 г. 102 хиляди мъже на възраст между 16 и 59 години са починали от такива заболявания, включително инфаркт на миокарда и инсулт, допълва БГНЕС.   Външни причини, като инциденти, нападения и пътнотранспортни произшествия, са отнели живота на 86 900 души.\r\nДруги 42 хиляди руски мъже са починали от неоплазми, т.е. анормален растеж на тъкани, причинен от бързото разделяне на клетки, които са претърпели някаква форма на мутация.  В допълнение сред често срещаните причини за смърт са заболявания на дихателните и храносмилателните органи, инфекциозни и паразитни болести.\r\nЗа цялата 2017 г. в страната са загинали 317,5 хил. мъже в трудоспособна възраст.   По-рано министърът на здравеопазването Вероника Скворцова нарече алкохола основната причина за смъртта сред мъжете в трудоспособна възраст. В същото време тя припомни, че острата смъртност от алкохол е намаляла значително поради промяната на пазара на алкохолни напитки, на който има по-малко „заместители“ на истинските напитки.    ", "date": "2019.02.21", "title": "Алкохолът остава водеща причина за смъртността при трудоспособните руснаци"}
{"url": "https://www.actualno.com/analysis/ima-li-aktivni-kletki-na-hizbulla-vyv-venecuela-news_723285.html", "text": "  Държавният секретар на САЩ Майк Помпео заяви преди седмица, че ливанската организация Хизбулла има \"активни клетки\" във Венецуела. Той допълни също, че дейността на Иран, който е и основен спонсор на Хизбулла, се \"отразява дълбоко на живота на хората във Венецуела и като цяло на Южна Америка\".     Очаквано, изказванията му доведоха до множество реакции и коментари далеч извън САЩ и Венецуела. Някои наблюдатели обясниха, че вметките, които Помпео направи, са всъщност ескалация във \" \" между Вашингтон и Николас Мадуро – война, която според същите наблюдатели няма общо с реалността.    Южна Америка е дом на една от най-големите ливански и сирийски диаспори извън Европа и Близкия изток. Още от XIX век Аржентина, Парагвай и Бразилия стават крайна точка на бягащите от репресиите на сриващата се Османска империя, а в средата на XX век има още една вълна от имигранти. В днешно време диаспората е много добре включена в живота на държавите в Южна Америка и ливанци и сирийци заемат отговорни постове, включително с по един президент на Аржентина и Бразилия. От диаспората, обаче, се възползват и политически играчи, какъвто е примерът с Хизбулла, които стават основен партньор на властта не само във Венецуела, но и в Куба. Така, освен държави като Турция и , управлението на Николас Мадуро реално разчита и на недържавен фактор като мрежите на ливанската организация.\r\nВ южноамериканската преса Хизбулла влиза предимно с негативни новини, какъвто беше случаят от миналото лято, когато бразилските и парагвайските власти извършиха мащабна операция за разбиването на криминална мрежа и която се оказа, че е изградена от членове на организацията. Тази новина допълни докладите на САЩ и западни служби от последните няколко години, че организацията разполага с криминални мрежи, за да се финансира.  Не би трябвало да има изненадани експерти в областта на сигурността. Хизбулла изгражда присъствието си в Южна Америка от дълго време и по-специално в известната сред всички анализатори на наркотрафика т.нар. \"Тройна граница\". С този термин се обозначава районът, където се засичат границите на Аржентина, Парагвай и Бразилия. Ливанската организация обаче има мрежи далеч извън този район – във Венецуела, където членове на Хизбулла са замесени в пране на пари, наркотрафик и криминални дейности, с които се спонсорират част от дейностите на движението.\r\nТези данни освен, че не са тайна за експертите по сигурност, са и публично известни. Така например, на остров Маргарита, разположен във венецуелски води, има изградена силна мрежа от членове на Хизбулла. Под ръководството на Уго Чавес, венецуелското правителство изгражда масивни контакти с лидерството на организацията под знамето на борбата срещу империализма. По този начин Хизбулла получава възможност да оперира в една от най-богатите на природни ресурси държава в света. Особено здраво е и приятелството между Чавес и тогавашния президент на Иран – Махмуд Ахмадинеджад.\r\nТака започва дългата история на Хизбулла в района. През 2000-те група, водена от ливанец, свързан с Хизбулла – Шекри Харб – става известна с трафика на кокаин и пране на пари през Панама и Венецуела за САЩ, Западна Африка, Близкия изток и Европа. По данни на местните власти и Вашингтон, печалбата от тази дейност се е изпирала в колумбийско песо или венецуелски боливар, а организацията е взимала от 8% до 14%.       Иран също е фактор. Хизбулла получава от Техеран над 700 милиона долара годишна помощ, докато Венецуела служи за вход за иранско влияние в Южна Америка. Ако Мадуро бъде свален от власт, това, разбира се, че ще има негативно отражение върху Хизбулла. Все пак, организацията има позиции дори в самия кабинет на Мадуро – Тарек ел Исами, който е министър на индустрията, е включен в списък от Министерство на финансите на САЩ заради връзки с Хизбулла.\r\nСлед като всички тези данни станаха публични, не е изненадващо, че през последните седмици лидерът на Хизбулла Хасан Насрала се превърна в един от най-яростните защитници на Николас Мадуро, като в речите си Насрала отдели специално място на американското влияние в Южна Америка и че обвиненията към Хизбулла са клевети. . В случая с изказванията на Помпео може да се каже, че се използва вълната около и политиката за изолация на Техеран, която не среща силен ентусиазъм сред европейските съюзници на Вашингтон.\r\nХизбулла ще остане в Южна Америка и трябва да бъде наблюдавана дейността на организацията, но тя е по-интересна в контекста на близкоизточната политика. Благодарение на финансовите постъпления от венецуелските ресурси и криминалната дейност в Аржентина, Парагвай и Бразилия, Хизбулла може да продължи да финансира международните си операции и най-вече присъствието си в Сирия.  Руслан Трад       ", "date": "2019.02.21", "title": "Има ли \"активни клетки\" на Хизбулла във Венецуела?"}
{"url": "https://www.actualno.com/pleven/universitetskata-bolnica-v-pleven-se-sdobi-s-cenna-pridobivka-news_723272.html", "text": "  Очната клиника към плевенската Университетска болница „Д-р Георги Странски“ получи апарат за безкръвни операции от най-ново поколение. С него ще може да се помогне на всички болни, страдащи от катаракта, кръвоизлив в окото, от попаднало чуждо тяло в окото и др., съобщиха днес от здравното заведение.     Апаратурата е закупена със средства на болницата. С нея ще работи екип, начело с доц. д-р Снежана Мургова.", "date": "2019.02.21", "title": "Университетската болница в Плевен се сдоби с ценна придобивка"}
{"url": "https://www.actualno.com/starazagora/zaloviha-kuriera-ot-vcherashnata-alo-izmama-v-stara-zagora-news_723287.html", "text": "  Вчера поредната на телефонна измама в Стара Загора изхвърли през терасата си торба с 10 600 лева. Той е бил заблуден от обадилият се на домашния му телефон мъж, че помага на полицаи за залавянето на телефонни измамници.     След проведените бързи оперативно-издирвателни мероприятия полицията е установило участието на 52-годишен мъж от Сливен, който е част от схемата за извършване на престъплението като “куриер”. Той е задържан за срок до 24 часа, а работата на органите по случая продължава.", "date": "2019.02.21", "title": "Заловиха “куриера” от вчерашната ало измама в Стара Загора"}
{"url": "https://www.actualno.com/politics/nejkova-nov-systav-na-cik-ne-bi-trjabvalo-da-ima-problemi-za-evroizborite-news_723319.html", "text": "  Централната избирателна комисия (ЦИК) активно работи за провеждането на евроизборите през май по действащия Изборен кодекс. Мандатът изтича на 21 март. Това заяви на брифинг членът на ЦИК Камелия Нейкова, предаде БГНЕС.     Продължаваме да си вършим работата, а на следващия състав на Комисията ще оставим законодателство, такова че да могат да проведат законни избори за Европейски парламент, допълни другият член на ЦИК Александър Андреев.   В момента по работни групи се обсъждат книжата за изборите, съобразени с направените поправки в Изборния кодекс. Обсъжда се и разяснителната кампания.\r\nКамелия Нейкова смята, че не би трябвало смяната на състава на ЦИК да създаде трудности за провеждането на изборите. „Когато има приемственост и всичко е по правилата на закона, всеки един състав би могъл да се справи“, убедена е тя.  Българската централна избирателна комисия беше домакин заедно със Световната организация на органите на управление на избори А-WEB на седмото заседание на изпълнителното бюро на организацията. Делегатите бяха единодушни, че работата на нашата ЦИК е на световно ниво.", "date": "2019.02.21", "title": "Нейкова: Нов състав на ЦИК не би трябвало да има проблеми за евроизборите"}
{"url": "https://www.actualno.com/business/sydyt-othvyrli-jalbite-na-vyrbakova-sreshtu-spiraneto-na-sdelkata-za-chez-news_723309.html", "text": "  И двете жалби на Гинка Върбакова срещу спирането от страна на КЗК на сделката между \"Инерком България\" и ЧЕЗ за българските активи на чешкото енергийно дружество не са уважени от Административния съд в София, става ясно от .     Двете жалби на компанията на Върбакова станаха факт, след като първо КЗК не разреши сливане, защото така щяло да има предпоставки за монпол на соларния пазар. След това КЗК отказа да образува производство при подадена , защото компанията на Върбакова вече беше подала жалба във ВАС заради спирането на сделката, а КЗК счете, че това означава, че не може да има ново производство, щом съдът по същество трябва да се произнесе по същия въпрос по вече подадена друга жалба. Интересното в случая обаче е, че да започне второ производство. Компанията на Върбакова обаче не е съгласна, че трябва да има блокиране на процеса по завършване на сделката.   Сега според АССО КЗК правилно е счела, че може да има монопол на соларния пазар, като съдът не приема за аргумент против тази оценка на \"Инерком България\", защото тече дело във ВАС. А КЗК не можела да се произнесе с анализ без яснота относно положението на придобиваната група предприятия на ЧЕЗ, тяхната икономическа сила и значение за пазара, което от своя страна влияе пряко върху извода относно оценката за бъдещата сила и мощ на \"Инерком България\" на българския енергиен пазар, докато има дело във ВАС по първата жалба на \"Инерком България\".\r\nПрипомняме, че КЗК спря сделката между \"Инерком\" и ЧЕЗ, защото щяло да  има монопол във фотоволтаичния сектор. Само че според цитирани от самата  КЗК данни \"Инерком\" и ЧЕЗ събират обща общност от 26 мегавата при пазар  от 1043 мегава.  Освен жалбите на Върбакова, съдът отхвърля и две идентични жалби на ЧЕЗ срещу спирането на сделката. .", "date": "2019.02.21", "title": "Съдът отхвърли жалбите на Върбакова срещу спирането на сделката за ЧЕЗ"}
{"url": "https://www.actualno.com/ruse/zdravni-specialisti-preglejdat-deca-ot-romskija-kvartal-v-ruse-news_723277.html", "text": "  Проблемът със (детска шарка) мотивира специалистите по проект \"Социално включване чрез услуги за ранно детско развитие в Община Русе“, през последната седмица да посетят кв. „Селеметя“. Така за три дни 15 деца от русенския квартал вече са ваксинирани против заразното заболяване. Това е етап от предоставяне на място безвъзмездно на услугата „Здравна детска  консултация и дейности по превенция на заболяванията“. Чрез медиаторите са проведени срещи на детският педиатър, медицинската сестра, социалните работници и психологът със семейства с малки деца.     Дни на отворени врати по горепосочения проект ще се проведат на 25 февруари и 1 март 2019 г. от 10 до 17 часа в Центъра за интегрирани социални услуги в сградата на Филиал „Светилник“ на ДГ „Червената шапчица“. Община Русе изпълнява проекта като конкретен бенефициент на 839 312,14лв. по ОП „Развитие на човешките ресурси 2014-2020г.“, приоритетна ос „Намаляване на бедността и насърчаване на социалното включване“. В посочените дни центърът може да бъде посетен от представители на здравни, социални и образователни институции и всички граждани на община Русе без оглед на целевите групи, за които са предназначени социалните услуги по проекта.\r\nЦелта е да се покажат на място възможности за безплатни прегледи и консултации, реализираните и бъдещи дейности по проекта. Ще бъде представена работата на педиатрите, гинеколога, кинезитерапевта, логопедите, психолозите, специалния педагог, социалния педагог, юриста, акушерката, медицинските сестри, социалните работници и медиаторите. Желаещите ще могат да се запишат в седмичните графици на консултантите. \r\nСоциалните услуги се предлагат от 9 до 17 часа по график за индивидуални и групови консултации в: Център за интегрирани социални услуги във филиал „Светилник“ на ДГ „Червената шапчица“ в кв. „Чародейка“, ул. „Тодор Икономов“ №1 и Комплексът за интегрирани социални услуги за деца в кв. „Дружба“, ул. „Н.Вапцаров“ №20.  Услугите вече ще се ползват от потребители от целия град и малките населени места в община Русе, а не само от кварталите: „Чародейка“, „Дружба“, „Мальовица“, „Здравец“ и „Родина“. Посетилите за първи път услугите, получават от проекта безплатно памперси и бебешки аксесоари за децата до 3 години и техните родители и детски игри, пособия и помагала за децата от 3 до 7-годишна възраст и техните родители.    ", "date": "2019.02.21", "title": "Здравни специалисти преглеждат деца от ромския квартал в Русе"}
{"url": "https://www.actualno.com/vraza/izgrajdat-poreden-goljam-zavod-vyv-vraca-news_723314.html", "text": "  Във Враца ще заработи високотехнологичен завод за производство на акумулаторни батерии. Това планира да изгради българският производител „Монбат“. Намерението за инвестиция  от акционерното дружество е изпратено до Община Враца на 19 февруари.     Изпълнителният директор на компанията Атанас Бобоков заяви, че възнамерява да инвестира във Враца близо , като в производството първоначално ще бъдат ангажирани . Обемът на производството за година ще е един милион и постепенно тази цифра ще се увеличава.\r\nЗаводът ще бъде изграден върху , които са собственост на АД „Монбат“.\r\nПредприятието е най-големият производител на батерии в Източна Европа, с производствени и рециклиращи мощности в пет различни страни. Във Враца дружеството ще произвежда биполярни батерии по нова американска технология.  Това е към Враца. В началото на годината \"МД Електроник\" подписа договор с Община Враца за закупуването на терен, върху който компанията ще изгради завод. Инвестицията е близо 22 милиона лева.Най-големият производител на каучукови съединения и пластмасови тръби в автомобилната индустрия – Теклас също ще разшири своето производство във Враца.\r\nИзграждането на нова индустриална зона като следващ етап е включено в Общинския план развитие на града от община Враца.    ", "date": "2019.02.21", "title": "Изграждат пореден голям завод във Враца"}
{"url": "https://www.actualno.com/cite/pchelite-sa-vajni-kolkoto-trymp-news_723327.html", "text": "  Това изказване на Жан-Клод Юнкер разсмя присъстващите на събитие, посветено на опазването на природата.     \"Европа е единственият континент, където можете да пресечете 100 километра и пейзажът се променя\", заяви в своята реч Юнкер.\r\nТой се пошегува, че по същия начин се променят и хората.\r\n\"Никога няма да имаме САЩ в Европа\" и  вметна, че пчелите са толкова важни, колкото и Тръмп\".  Юнкер обясни, че ЕС трябва не само да се съсредоточи върху себе си по отношение на политиката в областта на климата:\r\n\"Ние също така трябва се съсредоточим и върху Африка, която се нуждае от помощ в изменението на климата\", подчерта Юнкер.\r\nПо думите му по улиците в Европа се чуват различни послания, но младите не били ангажирани.    Самият той се е посветил на 16 години на каузата за климата, но не пропускал училище. С тези думи той укори младежите, които протестират по време на училище.\r\nУчастие взе и шведката Грета Тунберг, която се обърна в четвъртък към Европейската комисия по темата срещу глобалното затопляне.", "date": "2019.02.21", "title": "Пчелите са важни, колкото Тръмп"}
{"url": "https://www.actualno.com/balkani/atina-razjasnjava-kak-da-se-izpolzva-imeto-republika-severna-makedonija-news_723280.html", "text": "  От 12 февруари официалното използване на името на северната съседка на Гърция е \"Република Северна Македония\", краткото наименование \"Северна Македония\", а съответно за органите на властта в Скопие трябва да се използват \"правителство / министър на Република Северна Македония или Северна Македония\", гласи информационно циркулярно писмо на гръцкото външно министерство.     То е изпратено на обществените служби с инструкции и насоки за използването на сроковете и правилното прилагане на Договора от Преспа, съобщи гръцката информационна агенция AНA-MПA.   От гръцкото дипломатическо ведомство подчертават, , че новото име е валидно за всякаква употреба и за всички цели, във всички международни и регионални организации, институции и форуми, но също и в двустранна официална поща. В противен случай, ако няма съответствие с правилното използване на името и условията, официалната поща няма да бъде получена и ще бъде върната на подателя.\r\nЩо се отнася до документите, в циркулярното писмо се посочва, че новото име ще се появи във всички документи, издадени след 12 февруари, а по време на преходния период до издаването на новите документи за пътуване печатът ще бъде поставен на входа и изхода на страната, което ще обяснява, че произхождат от Република Северна Македония. Според АНА-МПА компетентните гръцки органи ще дадат конкретни инструкции по конкретната тема, свързана с документите за пътуване.  Успоредно с това \"Меморандумът за практическите мерки\" на Временното споразумение предвижда гръцките власти да поставят печат върху документите със старото конституционно наименование \"от Гърция е призната като БЮРМ\".\r\nЗа използването на прилагателни за държавата, правителството, министрите и т.н. в циркулярното писмо гръцкото МВнР обяснява, че е правилно да се използва: \"правителство на Република Северна Македония\" или \"Правителство на Северна Македония\", \"Министър на външните работи на Северна Македония\" , а не \"македонското правителство\" или \"македонски министър\", а това важи и за всички частни субекти, финансирани от държавата.   За гражданство правилното използване е \"македонец / гражданин на Република Северна Македония\", докато за регистрационните номера съкращението е СМ или НМК, а за останалите кодове за страната остават съкращенията MK и MKД.    За участието на гръцки делегации на международни срещи в съседната страна е необходимо официално използване на условията, произтичащи от Споразумението от Преспа, тоест, представителите на съседната страна трябва да бъдат регистрирани като \"представител / служител / министър / посланик на Република Северна Македония\"", "date": "2019.02.21", "title": " Атина разяснява как да се използва името Република Северна Македония "}
{"url": "https://www.actualno.com/tennis/novoto-gadje-na-grigor-dimitrov-e-bylgarka-vijte-koja-e-tja-snimki-news_723286.html", "text": "  В последните седмици темите около българската тенис звезда са две. Първата е свързана с контузията в рамото му, която го спира от участие в турнирите на АТР. Втората е свързана с доскорошната му половинка Никол Шерцингер.     Въпреки че новината не е официално потвърдена, слуховете са, че двамата са разделени. Веднага след това се появи и новината, че . В крайна сметка обаче се оказа, че това НЕ е истина. Единственото вярно твърдение е, че има нова жена до родния тенисист. Коя е тя -              ", "date": "2019.02.21", "title": "Новото гадже на Григор Димитров е българка, вижте коя е тя (СНИМКИ)"}
{"url": "https://www.actualno.com/politics/krum-zarkov-parlamentyt-sam-se-napravi-za-posmeshishte-v-pravna-komisija-news_723274.html", "text": "  Преди да напуснем правната комисия близо 25 часа в комисия и в зала се опитвахме се правим две неща: първо - да защитим своите предложения и второ - да предпазим преференцията като начин на гласуване, коментира заместник-председателят на парламентарната група на БСП Крум Зарков пред БНТ.     Той сподели, че когато не ходят на работа, депутатите не получават заплати и дори ще подлежат на санкция по правилник.   \"Българското общество е изправено пред проблеми в здравеопазването, малкия и средния бизнес, потискан от всекидневно променящи се правила, а парламентът сам се направи за посмешище в правна комисия, за нас дневния ред е съвсем различен\", каза Зарков.\r\nСпоред него проблемът с избирателните списъци е сложен не само заради т.н. мъртви души, а защото системата на \"ГРАО\" не може да засича онези български граждани, близо 2 млн. души, които не живеят в България.  Той допълни, че между данните на \"ГРАО\" и НСИ има разлика от 1 млн. и половина души, създава резерв от празни имена в тези списъци и съответно може да бъде използван.\r\n\"Затова БСП предложи създаване на публичен регистър на избирателите, който с времето може да стане база на избирателите, както и последваща проверка за българите в чужбина дали някой не е гласувал от тяхно име\", заяви Зарков.   ", "date": "2019.02.21", "title": "Крум Зарков: Парламентът сам се направи за посмешище в правна комисия "}
{"url": "https://www.actualno.com/europe/v-britanskija-parlament-se-ochakva-nov-vot-za-brexit-sledvashtata-sedmica-news_723315.html", "text": "  Британските депутати може да гласуват ревизираната сделка за Brexit още през следващата седмица, докато преговорният екип на страната в Брюксел се бори да постигне споразумение за напускане, което да предотврати евентуално хаотично излизане от Европейския съюз, пише Reuters.     Ако премиерът Тереза ​Мей не успее да постигне споразумение за Brexit, одобрено от британския парламент, тя ще трябва да реши дали да отложи напускането, или да хвърли петата по големина икономика в света в хаос, напускайки без сделка на 29 март.\r\nПопитан какво ще стане следващата седмица, финансовият министър Филип Хамънд отговори: „Може да има възможност, да върнем гласуването в Камарата на общините, но това ще зависи от напредъка, който се постигне в следващите няколко дни.\"\r\nПодобна надежда изрази и министърът на трудна и пенсионната политика Амбъд Ръд, съобщава политическият кореспондент на BBC Бен Райт.  Някога неохотен поддръжник на членството в ЕС, който спечели първо място в политическия хаос след референдума през 2016 г., Мей обеща да даде възможност на депутатите да решат какво да правят с Brexit на 27 февруари, освен ако не успее да постигне сделка.\r\nТя настоя за \"правно обвързващи промени\" по време на разговорите с председателя на Европейската комисия Жан-Клод Юнкер в сряда. Мей иска да попречи на споразумението за ирландската граница да обвързва Великобритания безкрайно с правилата на ЕС.   На 15 януари британските депутати отхвърлиха нейната сделка с 432 срещу 202 гласа, най-лошото поражение в съвременната британска парламентарна история, до голяма степен поради специалния статут на ирландската граница, който има за цел да избегне нови бунтове и сблъсъци в Северна Ирландия.    Докато датата за Brexit неумолимо наближава, Великобритания е в най-дълбоката политическа криза от половин век, борейки се как да излезе от ЕС, към когото се присъедини преди почти 50 години.\r\nЮнкер е песимистично настроен спрямо шансовете на Великобритания да напусне Европейския съюз със сделка и предупреди, че неспособността да се постигне съгласие за организиран развод ще бъде икономически опустошителна.\r\n\"Ако не се стигне до споразумение и не мога да го изключа, това би имало ужасни икономически и социални последици във Великобритания и на континента. Но аз не съм много оптимистично настроен, когато става въпрос за този въпрос\", твърди председателят на ЕК.", "date": "2019.02.21", "title": "В Британския парламент се очаква нов вот за Brexit следващата седмица"}
{"url": "https://www.actualno.com/society/otkazaha-da-pusnat-predsrochno-na-svoboda-ubieca-na-malkija-paolo-news_723278.html", "text": "  Апелативният съд в Пловдив за втори път отказа условно предсрочно освобождаване на - мъжът, който прегази 4-годишния Паоло от Стара Загора, съобщи Нова телевизия, цитирайки БТА . Така Сапунджиев ще трябва да лежи още една година в затвора.     Той е признат за виновен за това, че на 2 юни 2014 г., при управление на автомобила си, е нарушил правилата за движение и по непредпазливост е причинил смъртта на момченцето в пешеходна зона в Стара Загора. За това престъпление му е наложено наказание е „лишаване от свобода” за срок от 6 години.   Определението на Апелативния съд е окончателно.", "date": "2019.02.21", "title": "Отказаха да пуснат предсрочно на свобода убиеца на малкия Паоло"}
{"url": "https://www.actualno.com/kustendil/fotodokumentalna-izlojba-po-povod-126-godishninata-ot-rojdenieto-na-krum-kuljavkov-news_723236.html", "text": "  Утре - 22-ри февруари, от 11:00 ч. в читалище „Братство 1869” ще бъде открита  фотодокументална изложба по повод 126-годишнината  от рождението на Крум Кюлявков – виден писател, публицист, художник и общественик.     Крум Кюлявков печата стихове и хумористична проза в хумористичното списание „Смях” (1915). Сътрудничи на много вестници и списания: „Българан”, „Барабан”, „Маскарад”, „Заря”, „Работнически вестник”. Следва история на изкуството във Виена (1920-21). След завръщането си става учител по рисуване в Копривщенската гимназия. Рисува карикатури, превежда, пише стихове. Пише драми и комедии. Превежда от руски и украински езици. Пише под псевдонимите: Апис, Бай Иван, Беден жител, Васка Циганьок, Рамен, Ралин, Дубинушка, Жупел, Звънар, Камен и др. Като художник се изявява предимно с карикатури и по-малко с живопис.   Крум Кюлявков е „Заслужил деятел на културата” (1953), член на СБП и носител на орден „НРБ” 1-ва степен. От 1969 г. до 2005 г. театърът в Кюстендил носи неговото име, предаде Иван Андонов - председател на читалище “Братство“ за кореспондент на Actualno.com от града.", "date": "2019.02.21", "title": "Фотодокументална изложба по повод 126-годишнината  от рождението на Крум Кюлявков "}
{"url": "https://www.actualno.com/europe/v-polsha-syboriha-statuja-na-sveshtenik-obvinen-v-pedofilija-news_723294.html", "text": "  Трима активисти събориха статуя на полски свещеник, обвинен в сексуални злоупотреби в северния град Гданск, съобщава местната полиция.     Видеозаписите в социалните медии показаха, че мъжете използват въже, за да съборят статуята на отец Хенрик Янковски, който почина през 2010 г. и е бил изправен пред обвинения в педофилия, предаде БГНЕС.   На падналата статуя мъжете поставиха бельо и дрехи на олтарно момче във връзка с предполагаемите жертви на свещеника.\r\nМакар и починал, Янковски беше изправен пред подновени твърдения за малтретиране на деца, след като либералният ежедневник „Газета Виборча“ публикува статия в края на миналата година, вдъхвайки живот на предишни обвинения.  \"Те бяха задържани около 3 часа сутринта и отведени за разпит\", каза говорителят на полицията в Гданск Карина Каминска, имайки предвид тримата съборили паметника.\r\nРазрушаването на статуята дойде само часове преди откриването на забележителна среща на върха във Ватикана за борба срещу сексуалното насилие над деца.   Статуята на Янковски и преди е била обект на действия от страна на хора, осъждащи извършеното от него.    ", "date": "2019.02.21", "title": "В Полша събориха статуя на свещеник, обвинен в педофилия"}
{"url": "https://www.actualno.com/curious/2-te-zodii-koito-njamat-kysmet-v-lubovta-news_723295.html", "text": "   Има зодии, на които любовта им върви трудно. Има какво да се направи и не бива да губите надежда, ако дълго време не успявате да срещнете любовта на живота си. Това са зодиите, които изпитват големи трудности в любовта. Ето и какво трябва да направят, за да предизвикат късмета си.      Дълго време не успявате да откриете човека до себе си. Имате не малко опити, но те винаги се оказват неуспешни, а вече нямате никакво търпение да започнете да живеете пълноценно. Точно там е и големият ви проблем. Прекалено много се вглъбявате в този проблем и не оценявате ВСИЧКО друго, което имате, а малцина притежават. В мига, в който забравите, че търсите любов, тя ще ви намери.   Освен това често се насочвате към неподходящите хора, водени от повърхностни подбуди. Не гледайте красотата, надникнете в душата! Когато започнете да живеете живота си пълноценно - да постигате лични успехи, да излизате с приятни хора и да започнете ново хоби, тогава нещата за вас ще се оправят.\r\nЩе намерите своята половинка в живота точно на място, където човек развива умения - курс по език, танци или работен курс, който отлагате от много време насам. Вие сте прекрасни хора и няма от какво да се притеснявате, трябва ви само малко увереност. Имате от всичко по много и всеки би бил щастлив да има връзка с разумен и добър човек като вас.   Целият този инат, който руши живота ви понякога, е пречка и за голямата любов. Не отстъпвате пред желанията на другия, смятате, че всичко, което вие вършите е правилно и осъждате действията на другите.\r\nВашият най-голям проблем са компромисите - да приемете човека такъв, какъвто е, без да искате да го промените. Не можете да създадете свое копие, трябва да намерите човек, който ви допълва именно с различнията си.   Имате атрактивна външност и поведение, умни сте, добри сте по душа и можете много и различни неща. Какво тогава ви спира да се отпуснете и да забравите за взискателността си към другия? Вие не очаквате от него той да бъде човекът, който ще ви изгради като личности, за това не ви трябва някой по \"модел\".    Трябват ви приключения, малко неразумни постъпки и да забравите за миг, че сте прекалено принципни. Животът е забавление, освен че е и много отговорности.", "date": "2019.02.21", "title": "2-те зодии, които нямат късмет в любовта   "}
{"url": "https://www.actualno.com/politics/deputatite-reshiha-ako-otkajesh-da-te-prebrojat-160-leva-globa-news_723250.html", "text": "   , който не се включи в следващото национално преброяване. Това е записано в Закона за преброяването на населението и жилищния фонд, който беше приет единодушно от Народното събрание на второ четене.     Глобата ще се налага както за отказ да се дадат персонални данни, така и за отказ да се дадат съответните данни за дадено жилище или жилищна сграда.   Отделно има и други видове глоби. От 500 до 1000 лева е глобата за контрольор или преброител, който не изпълнява задълженията си по закона. А от 2000 до 6000 лева е глобата за злоупотреба с данни от преброяването, освен ако не става въпрос за престъпление, в който случай наказанието ще е Наказателния кодекс.   Иначе в преброяването ще влизат българските граждани, които живеят обичайно в България, гражданите на ЕС и членовете на семействата им, които живеят обичайно в България, чужденците, получили разрешение да пребивават на територията на България, бежанците с легален статут и хората с открита процедура за получаване на бежански статут, лицата без гражданство, както и българските граждани, които обичайно живеят в чужбина.\r\nЩе се събират следните данни – три имена, ЕГН, личен номер на чужденец, дата на раждане, пол, връзки между членовете на домакинството и семейството, постоянен адрес и настоящ адрес, гражданство, статут, държава и място на раждане, семейно положение, брой живородени деца, степен на завършено образование, грамотност, етническа група, вероизповедание, майчин език, трудов статус, професия, име на предприятието, за което работи или на което е собственик, местоположение на работата или учебното заведение, в което учиш, вид на транспорта, използван за пътуване до работа или учебното заведение, вътрешна и външна миграция на лицата, степен на увреждане (ако има).   Отделно е оценката на жилищния фонд, като „единици на наблюдение са жилищни сгради, включително тези, които към момента на преброяването не се използват за живеене и сградите със смесено предназначение“ както и отделните жилища. Данните, които се събират, са адрес на сградата, географски координати на входовете на сградата, вид на сградата, местоположение на сградата, година на построяване, тип на строителната конструкция, брой на етажите, наличие на асансьор, брой на жилищата в сградата, наличие на други обекти в сградата, които се ползват за нежилищни цели, достъпност на сградата. За жилищата ще се отчита вида им, статут на владеене, тип собственост, обща застроена площ, брой на помещенията в жилището, кухня и спомагателни помещения, енергийна осигуреност, водоснабдяване и канализация, санитарни помещения, енергийна ефективност, материална осигуреност и услуги.    Преброяването ще се проведе от 22 януари до 15 февруари, 2021 година. Всички събрани данни се ползват само за статистически цели.", "date": "2019.02.21", "title": "Депутатите решиха - ако откажеш да те преброят, 160 лева глоба"}
{"url": "https://www.actualno.com/politics/finansovi-sankcii-za-deputati-koito-ne-hodjat-na-rabota-predlaga-siderov-news_723268.html", "text": "  Напълно да се спрат парите на депутати, които не ходят на работа. Това е предложил на Председателския съвет на парламента лидерът на \"Атака\" Волен Сидеров и обяви в кулоарите на парламента, че е готов да внесе писмено предложението. \"Ако не идваш на работа - нула лева заплата, никакви представителни и никакви командировъчни\", категоричен е той.     Става въпрос за спиране не само на заплатите но и на добавките, подчерта Сидеров и уточни, че има допълнително заплащане за ходене в комисии, освен това на депутатите се дават представителни пари, които не са малко на месец.   \"Сега когато не ходиш на работа по неуважителни причини дори цял месец получаваш една трета от брутната заплата и една трета от представителните пари, което надхвърля 1000 лв.\", посочи Сидеров. \"Кой в България не ходи на работа изобщо и взима 1000 лв.?\", попита с възмущение той и припомни, че още в 2013 г. са предлагали финансови санкции за отасъствията на депутати, но БСП го отхвърлили.\r\nПредложението би следвало да мине през промяна в парламентарния правилник, потвърди Сидеров.  \"Нека вкарат тези предложения и ще ги обсъдим публично пред всички\", коментира Халил Летифов от ДПС. \"Към момента правилникът е такъв, длъжни сме да го спазваме\", добави той.   По думите на Летифов \"в момента една част от парламента работи по някакъв дневен ред, който въобще не е актуален, а другата част въобще не работи\". Това е по-същественият дебат, а не толкова колко получават народните представители, категоричен е Летифов.    ", "date": "2019.02.21", "title": "Финансови санкции за депутати, които не ходят на работа, предлага Сидеров"}
{"url": "https://www.actualno.com/music/jeremy-i-kiril-marichkov-na-8-mart-v-sofia-live-club-news_723288.html", "text": "  На 8 март в столичният група и със специалното участие на КИРИЛ МАРИЧКОВ ще изпълнят за първи път след официалното й представяне пред публика - песента “Не си сам”.     Великолепна, смислена и докосваща първата песен на български език на JEREMY? изключително бързо покори класациите, настани се уютно в радио ефира и безкомпромисно завладя сърцата на феновете. Може да се каже, че песента е сензация и с това, че от години рок песен не е заставала под №1 в музикалните класации у нас.\r\nХит на бългаски език, със социално послание и чудесен пример за приемственост между рок поколенията. Комбинацията JEREMY? & КИРИЛ МАРИЧКОВ обаче ни готви още изненади. На 8 март в SOFIA LIVE CLUB публиката ще се наслади на любимите ни парчета на JEREMY?, както и на някои емблематични такива на ЩУРЦИТЕ. На промоцията на песента “Не си сам” през декември музикантите представиха заедно \"Рок в минало време\" и \"Ромео и Жулиета\", но с усмивка добавят, че този път ще има още изненади в съместно изпълнение, специално за гостите в клуба.\r\nБилети за събитието JEREMY? & КИРИЛ МАРИЧКОВ на 8 март в SOFIA LIVE CLUB можете да намерите в системата на Еventim.bg, както и на входа на клуба в деня на събитието (ако все още има). Цената им е 15 лв на предварителна продажба и 20 лв. на самата дата и на място. Можете да ги закупите още от щанд на EVENTIM на ул. \"6-ти септември\", Office 1 Superstore, бензиностанции OMV, Orange Center, Orange.bg, Usit Colours, Билетен център в НДК, Български пощи, Строежа, Вастелс България, Каса “Арена Армеец”, Технополис, Duende Travel София, книжарница „Бард“, книжарница „На спирката“, Escape Room Mentalist, Магазин \"На тъмно\".      Събитието във Facebook е Билети има      ", "date": "2019.02.21", "title": "JEREMY? и Кирил Маричков на 8 март в SOFIA LIVE CLUB! "}
{"url": "https://www.actualno.com/crime/sydyt-ostavi-mitio-ochite-v-aresta-news_723291.html", "text": "  Апелативните магистрати не видяха основания за отмяна на определението на първата инстанция, с което за Желязков е взета най-тежката мярка за неотклонение. Съдът днес не уважи искането на защитата да бъде назначена съдебно-медицинска експертиза за здравословното му състояние. Самият Димитър Желязков заяви пред магистратите, че иска да бъде прегледан. „Един преглед искам просто“, каза той.     Прокурор Николай Христов посочи пред медиите, че има медицински документи, които сочат, че неговото здравословно състояние е задоволително и не се изисква някаква спешност. Тези документи са от ареста на „Г.М. Димитров”, от болницата, предаде БГНЕС.   \"Ако има някакви моменти, в които се установи, че здравословното му състояние е такова, че той не може да пребивава в ареста, разбира се веднага ще бъде съставена такава експертиза. Аз ви гарантирам, че тя ще бъде назначена, когато делото се върне в разследването\", посочи той. Адвокатът му Илиян Василев беше лаконичен, след като чу решението на съда и на въпроса как ще го коментира каза: \"С уважение.4\r\nОпределението на апелативния спецсъд е окончателно.  Припомняме, че Очите е с мярка постоянен арест, постановена му преди няколко дни – на 16 февруари, след като беше екстрадиран от Турция.\r\nТой беше задържан в Истанбул още на 4 август 2018 г., но екстрадиран у нас едва преди няколко дни. На 2 август 2018 г., при зрелищна акция на МВР беше разбита оглавяваната от него група за рекет, палежи и побоища.   Освен Очите, в групата участвали и общински съветници от Несебър и Бургас – Бенчо Бенчев и Пейко Янков. Бенчев беше задържан, а след това пуснат под парична гаранция от 50 000 лева. Общинарят стана клиент на прокуратурата за това, че е укрил в Турция и Гърция несебърския бос. Янков пък участвал в изнудване, за което се събират данни вече 2 години, както за палеж и участие в организирана престъпна група.    Пред спецмагистрати Димитър Желязков се оплака от влошено здравословно състояние и каза, че бил в Турция за преглед, защото бил опериран там.", "date": "2019.02.21", "title": "Съдът остави Митьо Очите в ареста"}
{"url": "https://www.actualno.com/asenovgrad/shofior-na-gradski-transport-v-asenovgrad-e-zasechen-s-nad-2-promila-news_723240.html", "text": "  На 20 февруари вечерта, на ул. \"Марица\" в Асеновград автобус от градския транспорт предизвикал катастрофа с  материални щети. Преминавайки покрай паркиран лек автомобил автобусът е засегнал страничното му огледало.     На място водачът, на 60 години, е тестван с дрегер за алкохол и резултатът бил над 2 промила. Задържан е за едно денонощие. Образувано е бързо производство.   ", "date": "2019.02.21", "title": "Шофьор на градски транспорт в Асеновград е засечен с над 2 промила"}
{"url": "https://www.actualno.com/cars/skoda-objavi-rezultatite-si-za-januari-news_723275.html", "text": "  Първият месец от годината не е най-успешният за чешкия производител Skoda, тъй като дилърите на марката успяха да продадат 102 600 нови автомобила, което е с 1,1% по-малко от показателя за миналата година. На отделни пазари обаче популярността на машините на марката растат, при това със двуцифрени проценти. В Западна Европа компанията е предала на купувачите си 41 000 автомобила ,което ес 6,2% повече. Най-големият пазар си остава Германия - 13 800 единици (+8,1%), а най-голям ръст марката записва в Холандия - 2500 бройки (+61%). В страните от Централна Европа брандът отчита 16 500 продажби, което е с 11,6% по-малко, като най-голяма е отстъплението в родната Чехия - 6900 единици (-19,7%). В съседна Словакия пък се отчита най-голяма положителна динамика - 700 бройки (+6,9%). За Източна Европа, с изключение на Русия, през януари Skoda е продала 3000 нови коли (+9,2%). Най-добри са резултатите в Сърбия - 500 единици (+28,1%), а най-голям ръст записва пазарът в България - 400 продадени автомобила (+76,5%). Анализаторите на марката отделят руския пазар, където се отчитат 5536 продажби (+23,0%). Извън Европа най-големият пазар си остава Китай с 27 800 продажби (-11,7%). В Индия резултатът е 1200 единици  (-10,6%), в Израел - 3700 (+31,3%), а в Алжир - 1700  (+418,6%). Най-продаваният модел на чехите си остава Skoda Octavia - 32 000 бройки (-10,4%). На второ място е Rapid - 15 800 (-3,6%), а на трето - Fabia (12 900, -23,4%). Четвърти и пети се нареждат Superb (12 500, -23,8%) и Karoq (11 800 , +206,5%).     ", "date": "2019.02.21", "title": "Skoda обяви резултатите си за януари"}
{"url": "https://www.actualno.com/sciencelogy/s-ubilejnata-serija-na-galaxy-samsung-predstavi-smartfonite-na-bydeshteto-news_723237.html", "text": "  Samsung представи новите си премиум смартфони от серията Galaxy, сред които се открояват първият 5G телефон и революционен модел със сгъваем екран. Устройствата бяха показани по време на световната премиера Samsung Galaxy Unpacked, отбелязваща десетилетие от дебюта на първия смартфон от серията Galaxy.     Представянето е едно от най-очакваните технологични събития през годината и определено оправдава очакванията. Най-голямо внимание привличат дългоочакваният Galaxy Fold – смартфон и таблет, сгънати в едно и Galaxy S10 5G, който е стъпка към мобилните технологии на бъдещето.   Със своя 7.3-инчов QXGA+ Dynamic AMOLED дисплей сгъваемият Fold предоставя редица възможности на потребителите, които могат да работят с 3 приложения едновременно (например да слушат музика, да проверяват за информация в интернет и да си пишат в Watsapp), да правят страхотни снимки и видео и да играят най-актуалните мобилни игри. Потребителите могат да използват други приложения дори по време да видеоразговор.\r\nСмартфонът разполага широкообхватна камера с 6 обектива – 3 на гърба, 2 отвътре и 1 на капака. Двойната предна камера е идеална за селфита, а тройната задна камера разполага с ултра широкоъгълен обектив за страхотни панорамни снимки.\r\nБезпроблемното изпълнение на многобройните задачи е гарантирано от мощен 8-ядрен процесор, 12 GB RAM и 512 GB вътрешна памет. Galaxy Fold се захранва от 2 батерии с капацитет от 4380 mAh.     Устройството лесно се сгъва и разгъва, в зависимост от нуждите на потребителя, а задачите автоматично се прехвърлят между екраните. Galaxy Fold е гъвкав и здрав, като е изработен от нови материали и еластични връзки, гарантиращи както елегантен вид, така и издръжливост.\r\nЕкранът му е с 50% по-тънък от класическия дисплей на смартфон, така че в сгънато положение безпроблемно да се побира в джоба ви.\r\nСпоред Samsung сгъваемият Galaxy Fold въвежда изцяло нова мобилна категория, предоставяйки на потребителите нови възможности извън ограниченията на традиционния смартфон. Първоначалната цена на устройството е 1980 долара, като ще бъде пуснато в продажба от 26 април.   Юбилейната серия на Galaxy – S10 се състои от 4 впечатляващи устройства – компактният S10e, стандартният S10, мощният S10+ и ултрамодерният Galaxy S10 5G.   Серията Galaxy S10 разполага с Infinity-O AMOLED динамичен дисплей, който осигурява най-добрите цветове на мобилно устройство и гарантира реалистична картина. Това е и най-добрият екран на марката досега, като в него са вградени множество сензори и технологии на камерата, както и сензор за пръстов отпечатък. Камерите снабдени с изкуствен интелект, разпознават множество обекти и дават съвети как най-добре да се снима. Смартфоните предлагат ултраширок обектив с 123-градусово поле на видимост, подобно на човешкото око, което ги прави перфектни за впечатляващи пейзажни снимки и големи панорами.\r\n\"С 4 премиум устройства, всяко от които е създадено за нуждите на уникални потребители, Samsung въвежда технологиите за мобилни устройства в нова ера\", казва Ди Джей Ко, президент и главен изпълнителен директор на отдела за IT на Samsung Electronics.", "date": "2019.02.21", "title": "С юбилейната серия на Galaxy Samsung представи смартфоните на бъдещето"}
{"url": "https://www.actualno.com/smolyan/zabyrdovci-shte-poluchat-martenichki-s-vpleteno-imeto-im-v-tjah-news_723214.html", "text": "  На 28 февруари кметът на чепеларското село Забърдо Валентин Черпоков ще подари на всички жители на специално изработени мартеници, в които е вплетено името на всеки от тях. Дъщерята на Черпоков – Росица, която е председател на Общинския съвет в Чепеларе, е подготвила пролетният подарък.     „Ще бъдат раздадени 800 мартеници, които са ръчно изработвани от август до сега по нейна поръчка. Във всяка мартеница е втъкано името на отделен човек от селото“, обясни кметът.   \"Мартеницата е пожелание за здраве от векове. С тях искам да покажа специалното си отношение към всеки жител на Забърдо. Родопчанинът заслужава да има лично и специално внимание, защото живота в планината не е лесен. Зимата в планината е тежка, а пролетта е дългоочаквана. Затова искам да изразя това специално внимание към всеки човек в Забърдо\", каза Черпоков.", "date": "2019.02.21", "title": "Забърдовци ще получат мартенички с вплетено името им в тях"}
{"url": "https://www.actualno.com/politics/parlamenyt-prie-novi-pravila-za-izbor-na-systav-na-cik-news_723238.html", "text": "  Парламентът одобри без дебати правила за избора на нов състав на  ЦИК, които вчера бяха приети в правната комисия в отсъствието на  депутатите от БСП.     Според промените предложения за членове на ЦИК могат да се правят от неправителствени организации, чрез народни представители, както и парламентарни групи.   Предложения за членове на ЦИК ще могат да правят и партиите и коалициите, които имат избрани евродепутати, но на парламентарни избори не са преминали границата от 4% и не са представени в Народното събрание.\r\nСлед номинациите кандидатите ще бъдат изслушвани в комисията по правни въпроси в открито заседание, излъчвано в реално време. Заседанията ще се предават пряко на интернет страницата на законодателния орган.  Изборът на председател, заместник-председател и секретар на ЦИК ще бъде направен от Народното събрание и ще бъдат гласувани поотделно. Гласуването ще е явно чрез компютъризираната система за гласуване. За избран ще се смята кандидатът, получил повече от половината от гласовете на присъстващите народни представители.\r\nАко няколко кандидати за една длъжност са получили повече от половината от гласовете на присъстващите народни представители, избран е кандидатът, получил най-много гласове „за“.Когато това не се случи е провежда повторно гласуване, в което участват двамата кандидати, получили най-много гласове „за“.   Ако и при повторното гласуване никой от кандидатите не получи необходимите гласове, Народното събрание приема решение за откриване на нова процедура за избор.    Заобикаля се законът по отношение на броя на местата в комисията и на тяхното разпределение между партиите. Според Изборния кодекс ЦИК има 18 членове. В тази бройка, пропорционално на базата на получените на предишните парламентарни и европейски избори, трябва на квотен принцип да се съберат представителите както на парламентарните партии, така и (ако има такива) на партиите, които не са представени в българския парламент, но имат евродепутати.\r\nНа практика по предложение на председателя на Правната комисия Данаил Кирилов комисията ще се състои от 20 души - 18 членове, предложени от партиите в парламента и съобразени с пропорцията в него, и още двама , предложени от “европейско представени” партии.\r\nЗа този ход той се позова на разпоредба от преходните и заключителни разпоредби на Изборния кодекс, заради която в момента членовете на комисията са дори над 20. Тя гласи, че след назначаването ѝ при провеждането на избори за депутати и евродепутати, ЦИК се допълва с представители на партиите, които нямат членове в нея, но имат представители в парламента или европарламента. Тази разпоредба обаче е в сила само и единствено за мандата на действащата комисия.   ", "date": "2019.02.21", "title": "Парламенът прие нови правила за избор на състав на ЦИК"}
{"url": "https://www.actualno.com/starazagora/hora-ot-starozagorskoto-geto-sybraha-140-chuvala-s-bokluk-news_723279.html", "text": "  Над 140 чувала с боклуци събраха жители на ромския квартал “Лозенец“ в Стара Загора днес. След подаден сигнал от старозагорка за пръснати битови отпадъци в местността Малката карасиврия в група в социалната мрежа кметът Живко Тодоров е разговарял с представители на общността да се почисти. Хората от гетото са заявили, че поетапно да отстранят боклуците и периодично да почистват района. Община Стара Загора е съдействала на хората като е осигурила чували за смет.     ", "date": "2019.02.21", "title": "Хора от старозагорското гето събраха 140 чувала с боклук"}
{"url": "https://www.actualno.com/curious/specheli-bezplatno-prisajdane-na-kosa-v-turcija-news_723243.html", "text": "  Медикъл Караджъ, заедно с TFM Clinic, стартира нова facebook игра „Сподели и спечели БЕЗПЛАТНО ПРИСАЖДАНЕ НА КОСА В ТУРЦИЯ“.     ⏱Продължителността на играта е 10 календарни дни и ще приключи официално на 1 март 2019 г. в 24.00 ч.\r\nЩе има и огромни намаления 💰 за същата процедура в рамките на 2019 г. за всеки участвал в играта. Прочетете повече в условия за провеждане на играта.\r\nЗа да играе участникът/участничката трябва:  ✅ да е харесал 👍 facebook страницата на Здравен информационен център Медикъл Караджъ.\r\n✅ да коментира 📝 ТОЗИ пост на играта на страницата на Здравен информационен център Медикъл Караджъ.     !!! ИМАЙТЕ ПРЕДВИД !!!\r\nВ играта участват коментарите, оставени единствено под оригиналния пост на facebook страницата на Медикъл Караджъ.\r\nВ играта НЯМА ДА УЧАСТВАТ ваши коментари, с които отговаряте на други коментари под поста.\r\n✅ да сподели 🗣 ПУБЛИЧНО НА СТЕНАТА СИ ВЪВ facebook.\r\n– След като коментира поста, участникът ще получи съобщение от нас във facebook месинджъра си с оставащите стъпки за участие:   ✅ да се съгласи 👌 с общите условия, правила и защита на лични данни\r\n✅ тя/той трябва да въведе коректно имейл 📧 и телефон 📞 за контакт\r\n❗ ВАЖНО:\r\nДетайлни условия за провеждане на играта, датата на теглене на наградите и т.н. можете да прочетете на: ", "date": "2019.02.21", "title": "Спечели безплатно присаждане на коса в Турция"}
{"url": "https://www.actualno.com/burgas/lekcija-razkazva-kak-se-razviva-uchebnoto-delo-v-burgas-prez-60-godini-news_723216.html", "text": "  Какво е наложило създаването на професионалните и езиковите училища в Бургас през втората половина на 20 век? Защо през 60 години устремно в града се стоят гимназии, техникуми и детски градини? Темите ще бъдат част от лекцията \"Образованието в Бургас през втората половина на 20 век\" на специалиста по най-нова история Яна Иванова.     Беседата ще се проведе на 23 февруари в Етнографския музей, който се намира на улица „Славянска“ 69 в Бургас.\r\nРазрастването на образованието и мрежата от нови учебни заведения е свързано с икономическия подем на града. Необходимостта от специалисти в индустриалните предприятия, нуждата от квалифицирани кадри, водят до създаването на техникуми и училища, в които бъдещите инженери получават първите си уроци.\r\nЗаедно с броя на средните учебни заведения, нараства изграждането на детски градини. Едно от значимите събития по това време е откриването на първото висше учебно заведение - Химико-технологиченият институт „Проф. д-р Асен Златаров“. Градът се разраства а една от основите на която стъпва в развитието си, е образованието.  ", "date": "2019.02.21", "title": "Лекция разказва как се развива учебното дело в Бургас през 60 години"}
{"url": "https://www.actualno.com/education/prodyljava-iniciativata-v-chas-po-intelektualna-sobstvenost-news_723242.html", "text": "  Момчетата от най-обичаната банда в съвременния български рок – JEREMY? и поп идолът Любо Киров ще бъдат посланици на образoвателния проект „В час по интелектуална собственост“.  В началния си етап кампанията на Българска асоциация на музикалните продуценти (БАМП) ще обхване училищата по изкуствата към Министерство на културата в София.     Първата си среща с бъдещите творци на България Jeremy? ще направят в музикалното училище на 5 март, а на 26 март Любо Киров ще сподели защо е важно да сме в час с правата си  пред възпитаниците на училището по изящни изкуства.   В същността си часът по интелектуална собственост ще бъде комбинация от забавно информационно видео и образователна дискусия с любими артисти. Модератор на срещите ще бъде Станислава Армутлиева, която освен успешен музикален продуцент е и председател на управителния съвет на БАМП. В разговора с учениците  Любо Киров, фронтменът на JEREMY? Ерсин Мустафов и китаристът на бандата Ташо Колев ще споделят както лични истории около създаването на най-големите си хитове, така и позицията си за защитата на авторското и сродните му права.\r\nОсновната цел на „В час по интелектуална собственост“ е да събуди любопитство към  нова култура на потребление на творчески продукти сред младите хора.  ", "date": "2019.02.21", "title": "Продължава инициативата \"В час по интелектуална собственост\""}
{"url": "https://www.actualno.com/europe/turcija-e-protiv-namerenie-za-spirane-na-pregovorite-s-es-news_723253.html", "text": "  Анкара оцени като \"неприемливо\" отношение на комисията по външни работи на Европейския парламент, което призовава за спиране на преговорите за членство на Турция в ЕС.     Комисията по външни работи на ЕП призова вчера Европейската комисия и нейните членове официално да преустановят преговорите за присъединяване на Турция заради нарушаване на правата на човека и гражданските свободи, въздействието върху съдебната система, териториалните спорове с Кипър и други съседи, предаде БГНЕС.   \"Абсолютно неприемливо е, че един необвързващ консултативен проект на доклада призовава за пълно спиране на преговорите ни за присъединяване с ЕС,\" каза говорителят на турското външно министерство Хами Аксой.\r\nТой добави, че Анкара очаква \"необходими корекции\", за да стане проектът за окончателния доклад по-реалистичен, безпристрастен.  \"Само такъв доклад ще бъде взет от нашата страна за разглеждане”, каза турски представител.\r\nОт друга страна, докладчикът на ЕС за Турция в Туитър обяви, че очаква мнозинство в ЕП да гласува за приключване на преговорите за присъединяване с Турция, както направи външнополитическата комисия на Европарламента.   ", "date": "2019.02.21", "title": "Турция е против намерение за спиране на преговорите с ЕС"}
{"url": "https://www.actualno.com/politics/danail-kirilov-poiska-sankcii-za-bsp-zaradi-bojkota-na-parlamenta-news_723247.html", "text": "  ГЕРБ обмисля промени в правилника, с които да завиши санкциите при отсъствие на депутати от работа, когато става въпрос за цялата парламентарна група.     Това стана ясно от изказване на шефа на правната комисия Данаил Кирилов пред журналисти по повод бойкота на соцдепутатите.   Кирилов посочи, че въпросът за орязването на част от надниците на депутите на БСП ще се обсъжда на правна комисия.\r\n\"Не е вярно твърдението, че отсъствйки, социалистите не получават нищо\", подчерта Кирилов и допълни, че те получават 1/3 от основното си възнаграждение.  \"Това все пак е сериозен размер, но се налага да се съобразяват санкциите и правилата, когато отсъства цяла една партия. Очакваме да се появят извинителни бележки\", обясни шефът на правната комисия.\r\nСредната депутаска заплата към този момент се изчислява на около 3540 лева.   Припомняме, че на пленум в неделя, Националният съвет на БСП реши депутатите на левицата да напуснат парламента. Предложението беше направено от лидера Корнелия Нинова в началото на форума.    След това от ГЕРБ решиха да върнат преференциалния вот, като признаха, че са се отдалечили от хората.", "date": "2019.02.21", "title": "Данаил Кирилов поиска санкции за БСП заради бойкота на парламента"}
{"url": "https://www.actualno.com/health/jabylkite-samo-sutrin-news_723199.html", "text": "  Въпреки, че е един от най-вкусните и сочни плодове, много диетолози предупреждават, че не е добре ябълката да се яде вечер.     Този плод, който укрепва имунитета, не трябва дори да се яде по всяко време на деня, а само сутрин. За тази препоръка са изброени конкретни причини.   Според някои изследвания се препоръчва ябълката да се консумира рано сутрин, защото е богата на диетични фибри и пектин, намиращ се в нейната кора, пише македонският портал Арт кухня..\r\nПовечето хора имат проблеми с храносмилането поради недостатъчен сън или лоши хранителни навици, така че яденето на ябълка сутрин, веднага след събуждане, е добра идея. На закуска ябълките могат да стимулират храносмилането ни по-добре от всички други плодове, казват диетолозите, допълва БГНЕС.  Освен това пектинът в ябълките може да помогне да се отървете от токсините, тъй като води до елиминиране на канцерогените в организма.\r\nАко ядем ябълки късно вечерта или през нощта, този агресивен плод може да се обърне срещу нас и да натовари нашите чревни функции. Това означава, че ябълката през нощта ще ни поддуе и ще изпитваме дискомфорт в стомаха през цялата нощ.   Също така, намиращите се в ябълките органични киселини могат да увеличат отделянето на стомашна киселина, което също може да ускори движението на чревното съдържание.    Така че, според специалистите по хранене, най-добре е да ядете ябълки веднага след като сте станали или между храненията, за да извлечете от тях максимума хранителни вещества, да ускорите процеса на загуба на тегло, да имате красива и здрава кожа, отлично храносмилане и т.н.", "date": "2019.02.21", "title": "Ябълките само сутрин"}
{"url": "https://www.actualno.com/crime/kmetyt-na-kustendil-pokaza-snimka-razkrivashta-iznenadvashto-poveche-za-masovija-boj-s-jertva-v-grada-news_723210.html", "text": "  Показателна снимка на по обвинение за убийството на 35-годишния Валери Дъбов Алекс Анков, от ромския клан Гольовците, показа кметът на Кюстендил Петър Паунов. На снимката се вижда Анков, прегърнат с друго момче, за което Паунов казва, че е участвало след това в отпреди няколко дни – срещу Анков и неговите приятели.     Кметът е категоричен, че снимката с прегърнатите младежи е правена няколко часа преди боя и коментира, че тя показва какво става след алкохолен запой и е доказателство, че не става въпрос за етническо напрежение.    Последва и коментар относно история със заплахи към проявили съпричастност със семейството на Валери Дъбов кюстендилци и отправени към тях заплахи. Нямам никаква представа защо точно на мен. Бях качила профилна снимка на починалия Валери Дъбов и получих съобщение във Facebook от момиче, че ще умра и легна до него. Публикувах съобщението във Facebook група за Кюстендил и до 1 час момичето ми писа с извинение. Това заяви Миглена Петкова, жител на Кюстендил, пред Нова телевизия.  Петкова заяви, че няма етническо напрежение в града, но е редно ромите да не бъдат третирани по различен начин от закона.\r\nКметът на града Петър Паунов изрази увереност, че ГДБОП следи такива комуникации и призова хората да имат доверие на институциите, за да не стават престъпления като това с Дъбов.", "date": "2019.02.21", "title": "Кметът на Кюстендил показа снимка, разкриваща изненадващо повече за масовия бой с жертва в града"}
{"url": "https://www.actualno.com/blagoevgrad/romi-vrychiha-gramota-na-kmeta-na-simitli-news_723208.html", "text": "  Темата за ромите и периодичните скандали, последният от които свързан със на 35-годишния Валери Дъбов от Кюстендил, който беше убит след спречкване с мъж от ромски произход и другите актуални проблеми свързани с малцинствата, явно не в цяла България има расово напрежение. Ромите в Симитли дори наградиха своя кмет с грамота. Повод за връчването на приза беше празнува на ромската нова година, която по традиция се чества през януари, но в Симитли се празнуваше този месец. Роми от града и околията се събраха в ресторант, където сред песни и танци посрещнаха празника.        Специални гости на събитието бяха кмета на Симитли Апостол Апостолов, служители от общината и кметове на села в района.\r\nРомският лидер в Симитли Живко Илиев, което организирал събитието, организирал дори специално музикално оформление в чест на празненството. В края на празника, кметът на Симитли получи и своята грамота, на която пише \"Най-добър кмет\". След връчването на приза, той заяви: \"Бъдете такива – весели, игриви, бъдете грижовни към себе си и към близките, бъдете пъстротата в община Симитли. Бъдете пример за ромите навсякъде. Нека заедно сме пример за мир и синхрон в ежедневието и в празниците, нека сме пример за съжителство между етносите. Тук при нас, в община Симитли сме от всички – християни, роми, мюсюлмани… Б бъдете живи и здрави\", завърши призива си Апостолов.  Припомняме, че преди време беше замесено в скандала \"Агромах\", когато собственикът на строителната фирма Методи Бачев се изцепи че \"кметът на Симитли Апостолов е е*ал премиера Бойко Борисов\".", "date": "2019.02.21", "title": "Роми връчиха грамота на кмета на Симитли"}
{"url": "https://www.actualno.com/starazagora/otbeljazvat-denja-na-redkite-bolesti-v-stara-zagora-news_723232.html", "text": "  “Покажи уникалната си различност, покажи своята подкрепа!” е мотото, под което ще премине отбелязването на . В Стара Загора той се орга от Сдружение \"Самаряни\", Националният алианс на хора с редки болести, пациенти, родители и симпатизанти.     В неделя, 24 февруари, от 11 до 15 часа на второто ниво в новия мол всеки, който желае може да подкрепи хората с редки болести като промени лицето си с фантазия и творческо вдъхновение. Организаторите поставят само едно условие - участниците да се снимат в оригинална рамка и да публикуват снимката си в социалните мрежи с . Така те ще покажат подкрепата и съпричастността си  към хората, страдащи от редки болести. По време на събитието ще се проведе и дарителска инициатива в подкрепа на бебе Мая.\r\nЗа отбелязването на Международния ден на редките болести на 23 февруари в старозагорското село Калитиново се организира , а на 28 февруари в Стара Загора ще се проведе улична кампания. Международният ден на редките болести се отбелязва в последния ден на февруари. През 2008 година европейската пациентска платформа EURORDIS започва инициатива, която да запознае гражданите от страните на Европейския съюз с редките болести. Това са патологични състояния с ниска заболеваемост и болестност, а в страните от съюза за рядка се смята болест, от която страдат по-малко от 1 на 2000 души. В Европа има над 25 милиона души с редки заболявания, по голямата част от които са деца. По света хората с редки болести са около 60 милиона. От познатите редки болести едва 5% са лечими.   ", "date": "2019.02.21", "title": "Отбелязват Деня на редките болести в Стара Загора"}
{"url": "https://www.actualno.com/cite/vsjako-edno-upravlenie-otnema-ot-rejtinga-zashtoto-ima-reformi-news_723213.html", "text": "   Това заяви председателят на парламентарната група на ГЕРБ Цветан Цветанов в интервю за bTV.     ", "date": "2019.02.21", "title": "Всяко едно управление отнема от рейтинга, защото има реформи"}
{"url": "https://www.actualno.com/sofia/mladeji-pushat-nargile-v-gradskija-transport-na-sofija-snimka-news_723209.html", "text": "  Да пушиш в градския транспорт, е забранено и въпреки че говорим за България, е много рядко срещано. А да пушиш наргиле, изглежда немислимо – но всъщност снимка във Facebook групата „Забелязано в София” показа обратното.     Не е ясно къде точно е направена снимката, която беше публикувана от потребител на име Стефан Петров, но, изглежда, сякаш е някъде по линиите градския транспорт. Припомняме, че в началото на февруари \"Обединени патриоти\" поискаха на закрито, които мотивираха предложението си с официална статистика, че младежите в България масово пушат наргиле и лула.  ", "date": "2019.02.21", "title": "Младежи пушат наргиле в градския транспорт на София (СНИМКА)"}
{"url": "https://www.actualno.com/blagoevgrad/remonti-na-detski-gradini-i-uchilishta-v-blagoevgrad-news_723205.html", "text": "  Кметът на Благоевград д-р Атанас Камбитов беше на официално посещение в двора на детска градина \"Вечерница\" в Благоевград, където текат усилени ремонтни дейности. Ремонтите са част от голям проект, чрез който ще бъде изградена нова сграда за целодневна грижа за децата. Очакват се в основната сграда да има нови уреди и кухненско и перално помещение, както и подмяна на всички мебели в занималните спалните.     Вътрешните ремонти ще бъдат комбинирани и с външни. Очаква се да се обнови изцяло детската площадки.\r\nОсвен този усилен ремонт, други учебни заведения в Благоевград също ще претърпят реконструкции. Училищните сгради на училищата: III ОУ „Димитър Талев“, V СУ „Георги Измирлиев“ ще бъдат ремонтирани, а в сградата на НХГ \"Св.св. Кирил и Методий\" ще бъде изграден физкултурен салон.  Архив   ", "date": "2019.02.21", "title": "Ремонти на детски градини и училища в Благоевград"}
{"url": "https://www.actualno.com/actualno/da-bydat-ili-da-ne-bydat-oprosteni-16-mln-lv-romski-dylgove-news_723190.html", "text": "   Това е въпросът! На дневен ред е пак той. А след себе си носи още куп подобни питания. Защото ромските задължения не са факт само заради наеми на общински жилища в Пловдив.     От години държавни и общински структури непрестанно мислят стратегии и методи, с които по-ефективно да интегрират ромите в страната. Очевидно, без успех. Същият интерес, какъвто превъзбуди общественото мнение с концепцията на военния министър Красимир Каракачанов за раждаемостта и абортите, предизвика сега и въпросът с опрощаване дълговете на ромите в Пловдив. Като мотив за мярката бяха посочени големи загуби в активите на \"Жилфонд\".   Хубаво е да има такива каузи. Да се помага на хората. Но на онези, които наистина имат нужда. На хилядите , на семействата, затънали в дългове от банкови кредити поради невъзможност да посрещат елементарните нужди с месечните си възнаграждения. Да се поема лечение на страдащи от тежки заболявания българи. Да се стимулира раждаемостта на българчета.\r\nДа! Вярно, впоследствие се оказа, че такова предложение няма да бъде отправено нито от община Пловдив, нито от директора на пловдивското общинско предприятие. Но защо се прави всичко това? Но никой не разбира, че ако възникне конфликт между самите граждани, ще оцелеят само онези, които \"живеят\" по най-високите етажи или най-бързите, успели да се измъкнат през \"Терминал 2\".  От това, обаче, ще загубят именно онези - спасилите се. И на тях кой ще им опрости сметките за ток и вода, които всяка година стават все по-непосилни и несъразмерно високи, спрямо приходите? Е, когато настъпи този момент поне няма да има протестиращи и мрънкащи. Няма да има досадни майки, които да \"висят на \". Няма да има пенсионери, които да затрудняват бюджета.  В България ще бъде тихо. И мрачно - такова, каквото е било преди 1878 г. Защото онези, които отказват да работят сега, за да си плащат задълженията, няма да го правят и в бъдеще. А другите, които са свикнали да бъдат в майчинство още от детството си, ще продължат да бъдат в перманентно такова. Защото не е невъзможно!   Дали става въпрос за двойна игра, дали по този начин се търсят гласове за предстоящите местни избори, или наистина някой ден ще бъдат опростени задълженията за наем на общински жилища на роми от \"Стoлипиново\", засега не става категорично ясно. Отговорите на всички тези въпроси, може би, никога няма да научим. Факт е, че изобщо някой някога си го е помислил и го е споменал публично! И ако се бе случило за чия сметка щеше да е? Е, още милион и половина няма да ни \"бутнат\".      Атанаска Маркова ", "date": "2019.02.21", "title": "Да бъдат или да не бъдат опростени 1,6 млн. лв. ромски дългове?"}
{"url": "https://www.actualno.com/politics/cvetanov-prizna-che-vsichko-za-izbornija-kodeks-e-stikovano-s-borisov-news_723211.html", "text": "  Лидерът на парламентарната група на ГЕРБ Цветан Цветанов увери, че всяко едно решение, свързано с ,  е било стиковано с премиера Бойко Борисов и допълни, че от ВМРО са били  против премахването на преференциите.     Той отрече да има сделка с С: \"Няма никаква договорка, ако имахме план за действие, нямаше да се случи тази ситуация.\" По думите му \"всяко едно управление отнема от рейтинга, защото има реформи.\"   Припомняме, че в понеделник, 18 февруари, изрично посочи Цветанов като поел отговорност да не се проваля кворума, което довело до промените в Изборния кодекс, включително .\r\n\"Мотивът на БСП за излизане от парламента не е това, което излагат като мотив. Излизането бе вчерашното ратифициране на за член на НАТО.\" Това заяви Цветанов пред bTV за напускането на парламента от БСП. Той допълни, че БСП, излизайки от , не е загърбила международната си дейност.  По думите му от всичко, което се е случило всеки може да си направи сметка коя политическа сила защитава националния интерес и коя се дистанцира от парламентаризма.\r\nЦветанов допълни още, че искането на БСП за нов състав на е поради факта, че сегашния ѝ състав е избор на Михаил Михов и Мая Манолова: \"Тя ( бел.ред. Корнелия Нинова) не може да го преживее. Тя си води вътрешните битки, за да може да си разчисти конкуренцията вътре в партията.).   ", "date": "2019.02.21", "title": "Цветанов призна, че всичко за Изборния кодекс е стиковано с Борисов"}
{"url": "https://www.actualno.com/balkani/kosovo-podnovjava-kandidaturata-si-za-interpol-news_723227.html", "text": "  Косово поднови кандидатурата си за присъединяване към Международната организация на криминалната полиция (Интерпол), след като миналата година Сърбия блокира членството на най-младата държава на Балканите. Това съобщава електронното издание на прищинския ежедневник Gazeta Express, цитирано от агенция \"Фокус\".     Министърът на вътрешните работи на Косово Екрем Мустафа потвърди пред изданието, че на 31 януари тази година Прищина е внесла молба за присъединяване към Интерпол. Все още не е ясно дали предложението ще бъде включено в дневния ред на Общото събрание на международната организация.   Мустафа поясни, че решението за повторно подаване на заявлението е взето от премиера Рамуш Харадинай и първия дипломат на Прищина Беджет Пацоли. Министърът на вътрешните работи изрази надежди, че Косово ще стане част от организацията през настоящата година. „Подадохме заявлението на 31 януари. Службата на Интерпол потвърди получаването на предложението”, разкри Мустафа.\r\nКосово обтегна отношенията със Сърбия, след като Белград лобира срещу влизането на Косово в Интерпол. За да противодейства на „агресивната“ кампания на Белград, Косово наложи 100-процентни мита за вноса на сръбски стоки, които остават в сила, въпреки международния натиск върху Прищина. Решението за повторно кандидатстване за членство в Интерпол разтревожи сръбските власти, а първият дипломат на Белград Ивица Дачич нарече намерението на Прищина „самоубийствен ход\".  ", "date": "2019.02.21", "title": "Косово подновява кандидатурата си за Интерпол"}
{"url": "https://www.actualno.com/crime/kamion-izgorja-na-pytja-ruse-bjala-news_723218.html", "text": "  Временно е ограничено движението по пътя Русе–Бяла заради произшествие с изгорял тежкотоварен автомобил. Обходният маршрут е Бяла - Борово, уточняват от Агенция \"Пътна инфраструктура\".     От там напомнят на шофьорите да се движат с повишено внимание и съобразена скорост, спазвайки указанията на \"Пътна полиция\".   ", "date": "2019.02.21", "title": "Камион изгоря на пътя Русе-Бяла "}
{"url": "https://www.actualno.com/europe/strelba-v-munhen-ima-zaginali-news_723276.html", "text": "  При стрелба в Мюнхен са загинали двама души. Предполага се, че единият от загиналите е нападателят, съобщава местната полиция, цитирана от РИА Новости.     \"На мястото на инцидента са открити две тела, включително на предполагаемия нападател, и огнестрелно оръжие\", съобщи полицията в Twitter. Стрелбата е избухнала на строителна площадка.\r\nПравоохранителните органи съобщиха, че няма опасност за населението. Води се разследване.  ", "date": "2019.02.21", "title": "Стрелба в Мюнхен, има загинали"}
{"url": "https://www.actualno.com/viewpoint/baj-ganio-pravi-izbori-i-dnes-news_723146.html", "text": "   Когато героят на Алеко Константинов се заема да организира изборната надпревара, той не се спира пред нищо към крайната си цел. Чрез машинации, лъжи и коварство, Бай Ганьо всъщност запълва със съдържание крилатата фраза, приписвана на Марк Твен, че ако гласуването променяше нещо, щеше да бъде забранено.      Излизайки съвсем за малко от века, в който се конструира Третата българска държава, ще видим, че нищо не се е променило. И тук говоря за нравите ни. Особено онези, които ни превръщат в други хора, щом стане време за изкарване на урните.\r\nАко погледнем дори съвсем бегло драмите около , може да си зададем толкова много въпроси. И да получим отговори, които няма да ни харесат, разсъждавайки обективно.\r\nЗа да ни представляват, най-отпред стоят политическите ни проекции, които правят от изборните правила това, което вършат сподвижниците на Бай Ганьо - каквото си искат. От политиката на принципа \"иди ми - дойди ми\" всеки един от нас, убеден съм, остава с впечатлението, че най-демократичното право на гражданина - да гласува - всъщност не е негова привилегия. Напротив, то е обезсмислено по един ужасяващо естествен начин. Именно чрез недоверието към облечените във власт, което се превръща в очаквана даденост, диктуваща нагласите на хората в изборния ден.  В тази комбинация добавете и вечните среднощни афери около постоянните промени на . Те създават една истинска главоблъсканица и ни карат просто да махнем с ръка, убедени в купищата нередности. И тук целта им е постигната.\r\nТака подмолно и с неприкрита неприязън към онези, които бъркат работата, действа и героят на Алеко. Бай Ганьо разбива на пух и прах все още крехките демократични устои в младата българска държава. И ни показва действителност, в която само такива като него могат да оцелеят. Тъкмо днешната.     ", "date": "2019.02.21", "title": "Бай Ганьо прави избори и днес"}
{"url": "https://www.actualno.com/crime/obira-te-banker-ne-stava-bez-pone-prestypna-nebrejnost-ot-drugi-bankovi-slujiteli-news_723212.html", "text": "  Щом и това става, значи няма държава. Така един от пострадалите от , теглени от 29-годишната Биляна Начева, ръководител на банков клон в Нова Загора, описа скандалната ситуация.     Доколкото разбрах, банката е направила вътрешна проверка и е установила липса на пари по сметките. В случая банката носи отговорност и трябва незабавно да възстанови парите по сметките на пострадалите, а не да чака осъдителни присъди, подчерта бившият председател на Сметната палата проф. Валери Димитров. По думите му пред Нова телевизия колкото по-бързо стане, толкова по-бързо се възстановява доверието, защото банката поема грижата за внесените в нея пари.   Ако обаче има подозрения, че пострадалото лице всъщност е съдействало за кражбата – както в (бел. ред. – от публичната информация изглежда, че той е дал прекалено голям достъп до сметките си на ограбилата го банкерка ), тогава било друго.\r\nДимитров коментира за случая в Нова Загора, че банките имат такива системи, че . Неофициално получи същия отговор, когато за случая \"Мартин Петров\", който стигна до съд.  Трябва максимално ясно да си следим всяка една сметка в банката, да ползваме всички технически средства – имейли, есемеси, и тефтерче да си водим включително. . Това каза Емил Хърсев в интервю за bTV.\r\nОбикновено служителите, които разполагат с достъп до системите за информация на банката, могат да проследят движението по сметките в нея и е нормално да се насочат към сметки, по които има най-малко движение през годините, обясни още Емил Хърсев. .   \"Всяка сделка трябва да се контролира поне от двама служители на банката, извършителката е знаела паролите на своите колежки. Не се спазват тези правила, вероятно става въпрос за престъпно нарушение на повече от един човек\", категоричен беше финансистът.    Според Емил Хърсев не са много често случаите, в които служителите мамят банка в която работят, най-често се греши. Има обаче и случаи, в които клиентът участва в измамата, отбеляза още той – например ако клиентът сам е дал паролата, флашката с електронния си подпис и така нататък. В случая в Нова Загора банката не е заявила подозрение към клиентите, така че вероятно ще поеме вината и ще възстанови парите, обясни още финансистът.", "date": "2019.02.21", "title": "Обира те банкер - не става без поне престъпна небрежност от други банкови служители"}
{"url": "https://www.actualno.com/politics/karina-karaivanova-veche-ne-e-predsedatel-na-kfn-news_723229.html", "text": "  Народното събрание прекрати предсрочно мандата на Карина Караиванова като председател на КФН.     „За“ оставката ѝ гласуваха 113 народни представители, „против“ – 3 и 8 „въздържал се“, с което тя бе приета.   От 1 март 2019 г. Карина Караиванова се присъединява към екипа на Европейската банка за възстановяване и развитие (ЕБВР). Караиванова е номинирана от Министерски съвет за представител на България в Съвета на директорите на ЕБВР.\r\nКариерата ѝ започва като експерт в Министерство на финансите, като достига до позицията заместник-министър, която заема в два кабинета.  Тя беше избрана за председател на КФН през 2016 г., поемайки поста тя представи концепция с ясно разписани ангажименти, които трябваше да изпълни в шестгодишен мандат.\r\nМандатът на Караиванова съвпадна с някои сериозни кризи. В такава се превърна една от най-големите реформи в застрахователния сектор - промяната на методиката за изчисление на \"Гражданска отговорност\" и въвеждането на системата \"бонус-малус\".   Криза в сектора се получи и около фалита на кипърското застрахователно дружество \"Олимпик\". Заради несправяне със ситуацията се стигна до искане на оставката на зам.-председателя на КФН Ралица Агайн през септември 2018 г., а прокуратурата и ДАНС започнаха своя проверка по случая.    ", "date": "2019.02.21", "title": "Карина Караиванова вече не е председател на КФН"}
{"url": "https://www.actualno.com/blagoevgrad/kmetyt-na-petrich-predstavi-novija-obshtinski-budjet-news_723203.html", "text": "  Новият общински бюджет за тази година в Петрич възлиза на повече от 40 млн. лева, което е с , в сравнение с предходната бюджетна година. Разпределението на разходите е свързано с 5 255 392лв. в инвестиции, а .     Общината е предвидила да отдели на един милион лева за водопроводи и канализация, а над милион лева ще бъдат вложени в асфалтиране. \r\nДруги 1 182 133 лв. да предвидени за . Ще бъдат изградени нови тротоари, както и разширени вече съществуващи. От общината съобщават, че продължи и усилената работа по европейски евро проекти. Ще бъде изграден градски парк, ще се подобри енергийната ефективност на обществените сгради и многофамилните жилищни сгради и както и създаването на нов проект за деинституционализицация на грижите за децата в общината. \r\nОчаква се изграждането на Исторически музей Петрич, който ще бъде построен по програма, в съвместно сътрудничество с Гърция. Финансирането му е на стойност над 1,5 мл.  „Това е проектът за бюджет, който ние предлагаме на вниманието на общинските съветници. Балансиран и напълно реалистичен“, обобщи на срещата с медиите кметът Димитър Бръчков. Днес ще се реши дали общинските съветници ще приемат бюджета.", "date": "2019.02.21", "title": "Кметът на Петрич представи новия общински бюджет"}
{"url": "https://www.actualno.com/crime/nad-200-falshivi-reshenija-po-telk-sa-izdadeni-po-varnenskata-shema-news_723224.html", "text": "  Над 200 фалшиви ТЕЛК решение са издадени само за четири месеца чрез разбитата схема във Варна. Това обяви в интервю за bTV директорът на ГДБОП главен комисар Ивайло Спиридонов. Най-големите суми в схемата взимали двамата братя с българско и сирийско гражданство, които са били посредници.     \"Най-слабо заплатеното звено от цялата схема са лекарите. Сумите се разпределят по цялата верига и най-големите са намерени в посредниците”, поясни Спиридонов.   В рамките на делото ще стане ясно какви точно суми е получавал всеки в схемата. Според него ще има и още обвиняеми.\r\n\"Има лица, които дори не са стигали до лекарите и те са разпитани. Има замесени най-различни специалисти”, каза още Ивайло Спиридонов.  Той уточни, че 90% от клиентите са турско говорящи, а изрично условие е било да не се работи с роми.\r\nПрипомняме, че Специализираният наказателен съд не уважи искането на прокуратура за задържането под стража на шестимата обвинени за участие в организирана престъпна група за издаване на фалшиви ТЕЛК решения във Варна. Четирима от тях бяха освободени незабавно, а двамата братя сирийци остават под домашен арест.   Относно делото срещу Димитър Желязков Спиридонов каза:    \"Не сме установили участие на служители на МВР или политици в групата, за която той е изправен пред съда”, коментира главният комисар.\r\nТой е на мнение, че обвиненията срещу него ще издържат в съда, защото са събрани много факти, които говорят за организирана престъпна група.\r\nНа въпрос какво е правил Бенчо Бенчев в Турция с него, Спиридонов заяви, че не са засичани по-особени контакти между тях.   ", "date": "2019.02.21", "title": "Над 200 фалшиви решения по ТЕЛК са издадени по варненската схема"}
{"url": "https://www.actualno.com/society/ideja-na-karakachanov-armijata-da-stava-policija-pri-masovi-bezredici-i-terorizym-news_723192.html", "text": "  Промени в Закона за за отбраната и въоръжените сили поиска вицепремиерът и военен министър Красимир Каракачанов. Основата на предложенията е армията да може да помага на МВР при решение на Министерския съвет, а идеята е това да става при големи безредици или случаи на тероризъм, дори при преследване на опасни престъпници, пише в. \" \".     С промяна в чл. 57 ще се даде право на армията да оказва помощ и съдействие на други държавни органи при висока степен на обществена заплаха за населението - масови безредици, терористични актове и дори преследване и залавяне на опасни престъпници. В момента войската може да се използва в мирно време само при пресичане на трафик на оръжие, охрана на стратегически обекти и при охраната на границата.   За всеки конкретен случай ще се взема отделно решение, а след това министърът на отбраната ще определя каква сила могат да използват военните, докато изпълняват полицейски функции.\r\nДокато са на учения и лагери, войниците да могат да получават пари вместо топла храна, предвижда друга промяна в закона, която предлага вицепремиерът Каракачанов. Досега задължително трябваше да им бъде осигурена храна, но вече повече от 2 години Министерството на отбраната не може да завърши обществената поръчка за изхранване на армията. Заради това поделенията се справят поединично. Досега левовата равностойност на порциона се полагаше само на военните, които са на дежурство. Ветераните от мисии в чужбина да могат да се хранят в социалните кухни на Министерството на отбраната, предвижда трета промяна в закона.  ", "date": "2019.02.21", "title": "Идея на Каракачанов - армията да става полиция при масови безредици и тероризъм"}
{"url": "https://www.actualno.com/asia/unishtojitelen-pojar-v-bangladesh-ubi-desetki-video-news_723193.html", "text": "  Най-малко 69 са загиналите в опустошителния пожар, избухнал в жилищна сграда, използвана също като химически склад в стара част на столицата на Бангладеш, Дака. Най-малко 45 души са ранените, включително четирима в критично състояние. Десетки са били хванати в капан между сградите, неспособни да избягат из тесните улички, задръстени от трафик, след като високозапалимите запаси от химикали, боди спрейове и пластмасови материали са избухнали в пламъци.       Началникът на пожарната служба в Бангладеш Али Ахмед заяви, че броят на жертвите може да нарасне още повече, защото все още не е приключила операцията по търсене на хора, предаде БГНЕС.\r\nАхмед каза, че пожарът в Чавкбазар, в старата част на града, може би е причинен от газова бутилка, добавяйки, че след това бързо се е разпространил чрез контакт със силно запалими химикали Пламъците са обхванали четири съседни сгради, които също са били използвани като химически складове.  \"Имаше силен трафик, когато огънят избухна. Разпространи се толкова бързо, че хората не можеха да избягат\", каза той, описвайки частта от града, където улиците са много тесни и жилищните сгради са само на сантиметри една от друга.\r\nВ гасенето на пожара са взели участие повече от 200 пожарникари. На мястото на събитието е пристигнал и хеликоптер. \"Това не е като всеки един пожар\", каза служителят, добавяйки, че се е превърнал в опустошителен ад поради \"силнозапалимите\" химикали, съхранявани там.     Телевизионни изображения показват, че главната врата на една от сградите е заключена, оставяйки жителите ѝ в капан, неспособни да избягат от пламъците, поглъщащи петте етажа. Свидетели съобщиха, че участнички в моминско парти, празнуващи наблизо, също са били уловени в огъня и много от тях са пострадали. Най-малко две коли и 10 рикши са изгорели в пожара.\r\nСтотици хора са се втурнали в болницата, за да търсят изчезнали роднини.\r\nПодобен пожар през 2010 г. в стара сграда в Дака, която също се е използвала като химически склад, уби повече от 120 души в едно от най-тежките бедствия в столицата.\r\nВластите на Дака предприеха мерки заради химическите складове в жилищни райони след пожара, но през последните години усилията за овладяване на практиката намаляха.    ", "date": "2019.02.21", "title": "Унищожителен пожар в Бангладеш уби десетки (ВИДЕО)"}
{"url": "https://www.actualno.com/america/sled-sydebnija-proces-sreshtu-trymp-proektorezolucija-na-kongresa-sreshtu-izvynrednoto-polojenie-news_723194.html", "text": "  Демократите в Камарата на представителите на САЩ планират скоро да представят резолюция за прекратяване на националното извънредно положение на американския президент Доналд Тръмп заради южната граница, разкри NBC.     \"С настоящата резолюция на Сената и Камарата на представителите на Съединените американски щати в Конгреса, която е в съответствие с член 202 от Закона за националните спешни случаи (50 USC 1622), се прекратява националното извънредно положение, обявено от президента на 15 февруари 2019 година\", се казва в проектотекста, пише БГНЕС.   Според медиите резолюцията ще бъде представена в камарата непосредствено след идващия петък.\r\nМиналата седмица Тръмп подписа национална декларация за въвеждане на извънредно положение, за да осигури 5,7 млрд. долара за мерките за сигурност и оградата на границата между САЩ и Мексико, ограничаваща незаконната имиграция. Президентът на САЩ призна, че е вероятно да бъде съден за обявяване на националното извънредно положение, добавяйки, че ще победи във Върховния съд на САЩ. Малко след това , начело с Калифорния, заведоха иск срещу него.  Несъгласията на Тръмп с демократите по въпроса за граничната стена по-рано доведоха до рекордно 35-дневно частично спиране на работата на правителството, което приключи преди няколко седмици.", "date": "2019.02.21", "title": "След съдебния процес срещу Тръмп - проекторезолюция на Конгреса срещу извънредното положение"}
{"url": "https://www.actualno.com/sofia/akcija-za-kryvodarjavane-v-sydebnata-palata-news_723101.html", "text": "  Върховният касационен съд и Националният център по трансфузионна хематология организират на 21 февруари от 9.00 до 12.00 часа в Съдебната палата акция за кръводаряване. Всеки ден в София се преливат над 100 литра кръв. Хората, които се нуждаят от нея, разчитат на нас, а техният живот зависи от нашата съпричастност, заявяват организаторите.      Всеки здрав човек на възраст от 18 до 65 г., за когото лекар прецени, че кръводаряването не застрашава здравето му и дарената от него кръв е безопасна за болните, които се нуждаят от нея.   Преди акта на кръводаряване се хранете редовно и разнообразно (това ще заздрави силите на организма Ви и ще повиши качеството на кръвта Ви). Кръводаряването не трябва да се извършва на гладно!\r\nТрябва да сте здрави и да не приемате никакви медикаменти.\r\nСлед кръводаряването се постарайте да приемате повече калорични течности и храни!     - попълване на декларация за Вашето здравословно състояние и информирано съгласие;\r\n- преглед и личен разговор с лекар;\r\n- вземане на няколко капки кръв от пръста за експресно определяне на кръвна група и хемоглобин. Ако хемоглобинът е под 125 г/л за жените и под 135 г/л за мъжете, кръводаряването не се разрешава;\r\n- количеството на дарената кръв е между 405 и 450 мл. Сакът, в които тя се събира, има специален разтвор с обем 63 мл. Той поддържа живота на кръвните клетки и благодарение на него кръвта и кръвните съставки запазват лечебните си качества в срок до 35 дни;   - ако по време на кръводаряването дарителят се почувства зле, процесът на кръвовземане се преустановява. В този случай дарената кръв няма качества да се прелее на пациент, но не се изхвърля. Използва се за производство на кръвни продукти с определен лечебен ефект;\r\n- цялата описана процедурата трае най-много 20-30 мин. Количествено кръвта се възстановява за около едно денонощие.\r\nКачествено кръвта се възстановява за 3-4 седмици. Кръвта се използва за лечение при пациенти с:\r\n- остри кръвозагуби причинени от травми;\r\n- лечение на тежки изгаряния;\r\n- планови и спешни хирургични и акушерски интервенции;\r\n- ABO и Rh несъвместимост на майката и плода\r\n- лечение на злокачествени заболявания   - поддържане на живота на пациенти с различни вродени анемии и хемофилии. Съгласно нормативната уредба в Република България:\r\n- дарената кръв се използва за лечение на пациенти само в пределите на страната (в редки изключения и за тежко пострадали наши сънародници, които са на работа в чужбина, след разрешение на компетентните органи);\r\n- въведената хемотрансфузионна доктрина дава възможност за най-рационално използване и дарената кръв от един човек може да помогне на повече от един пациент;\r\n- минималният срок между две кръводарявания е два месеца;   - кръводарителите могат да получат резултатите от направените изследвания за СПИН, хепатит В и С, сифилис и кръвна група 7 дни след кръводаряването. Кръводаряването е полезно, защото:\r\n- стимулира процеса на обновяване на кръвните клетки в организма;\r\n- увеличава защитните сили на организма\r\nВсички консумативи, използвани по време на кръвовземането, са индивидуални, стерилни и за еднократна употреба. Всички кръводарители получават 2 дни платен отпуск и подкрепителна закуска.", "date": "2019.02.21", "title": "Акция за кръводаряване в Съдебната палата "}
{"url": "https://www.actualno.com/starazagora/ot-2012-a-v-kazanlyk-razpredeljat-parite-za-chitalishtata-po-odobren-ot-tjah-mehanizym-news_723217.html", "text": "  Седемчленна работна група до края на февруари трябва да разпредели тазгодишната държавна субсидия в размер на 740 220 лева за читалищата в община Казанлък. През 2019 г. отпуснатите от държавата средства са с почти 87 хиляди лева повече от миналата година.     Осма поредна година парите се разпределят по механизъм и критерии, одобрени от самите културни институции. В избрана работна група са включени представители на седем читалища, които действат на територията на общината.   Предвид натрупания вече опит в разпределението на читалищните субсидии по определен регламент представители на община Казанлък ще участват в работната група на Министерството на културата, която ще готви предложенията за промени в Закона за народните читалища.", "date": "2019.02.21", "title": "От 2012-а в Казанлък разпределят парите за читалищата по одобрен от тях механизъм"}
{"url": "https://www.actualno.com/europe/sled-sreshtata-na-mej-s-unker-okurajitelni-slova-i-nishto-drugo-news_723196.html", "text": "  Няма напредък по отношение на желанието на британския премиер Тереза Мей да постигне нов компромис по споразумението с ЕС относно Brexit и по-точно за предпазния механизъм за ирландската граница. Сегашната договорка де факто позволява митническите правила на ЕС да действат по границата с Ирландия и Северна Ирландия независимо дали и кога ще има бъдещо търговско споразумение между ЕС и Великобритания.     Още преди късната среща на Мей с председателя на ЕК Жан-Клод Юнкер, бившият премиер на Люксембург показа пред камери лепенка на лицето си и обяви, че се порязал, докато се бръснел - за да не си мислели медиите, че Мей го е нападнала, след като излязат от срещата си. Двамата не дадоха обща пресконференция след срещата и не се ръкуваха преди нея.     След срещата Юнкер и Мей публикуваха съвместно изявление. В него се казва, че двамата обсъждат какви допълнителни гаранции могат да бъдат дадени на депутатите и \"и двете потвърдиха ангажимента си да избегнат твърда граница на остров Ирландия и да зачитат целостта на вътрешния пазар на ЕС и на Обединеното кралство\", пише Агенция \"Фокус\".\r\nВсе пак Мей беше по-словоохотлива. Тя  заяви, че е подчертала необходимостта от \"правно обвързващи промени в ирландската предпазна мярка\". \"Ние се съгласихме, че работата за намиране на решение ще продължи със същото темпо, времето е от съществено значение и в наш интерес е Обединеното кралство да напусне ЕС по един правилен начин. И така, постигнахме напредък\", каза Мей.  Тя и останалите 27 лидери на ЕС договориха споразумение за оттеглянето на миналата година, но с мнозинство на 15 януари. Оттогава Мей и нейните министри се срещаха отново с лидерите на ЕС и техния преговарящ Мишел Барние, за да ги призоват да преразгледат текста, за да намерят начин да умиротворят евроскептичните депутати.\r\nА междувременно агенция Bloomberg обяви, че до 15 британски министри може да гласуват за блокиране на излизането на страната от Европейския съюз на 29 март, в случай че няма сделка за Brexit. Според агенцията въпросните министри искат да подкрепят инициатива, координирана от депутатката лейбъристка Ивет Купър и колегата ѝ консерватор Оливър Летуин, с цел забавяне на излизането на Великобритания, докато не бъде постигнато споразумение с ЕС.   ", "date": "2019.02.21", "title": "След срещата на Мей с Юнкер - окуражителни слова и нищо друго"}
{"url": "https://www.actualno.com/society/prognoza-za-vremeto-21-fevruari-chetvyrtyk-news_723169.html", "text": "  Днес ще бъде предимно слънчево. Ще духа до умерен вятър от запад-северозапад. Минималните температури ще са предимно между минус 3° и 2°. Дневните температури слабо ще се понижат и максималните ще са между 9° и 14°. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Мартин Славчев. Атмосферното налягане ще се повиши и ще остане по-високо от средното за месеца.     Над Черноморието ще бъде предимно слънчево. Ще духа до умерен вятър от запад-северозапад. Максималните температури ще са 9°-11°. Температурата на морската вода е около 7-8°. Вълнението на морето ще е 1-2 бала.   Над планините ще е предимно слънчево, ще има разкъсана висока облачност. Ще духа умерен, по високите и открити части - силен вятър от север-северозапад. Максималната температура на височина 1200 метра ще е около 3°, на 2000 метра – около минус 3°.\r\nВ петък ще бъде облачно. Още сутринта от северозапад ще завали дъжд, в планините - сняг. До вечерта валежите ще обхванат цялата страна. По-късно през деня вятърът ще се ориентира от североизток, ще се усили и рязко ще застудее. С понижението на температурите още след обяд в североизточните райони, а през нощта срещу събота навсякъде дъждът ще премине в сняг. Минималните температури ще бъдат между 0° и 5°, а максималните – между 6° и 11°. В събота още преди обяд от север снеговалежите ще спират и над Северна и Западна България ще има значителни разкъсвания и намаления на облачността. Вятърът в западната половина от страната ще отслабне чувствително. Ще е доста студено, като и максималните температури ще са под 0°. В неделя на места минималните температури ще са до минус 10°-минус 12°. Вятърът и в източната половина от страната ще отслабне. Над югоизточните райони ще остане облачно, все още е възможно да прехвърча сняг, над останалата част от страната облачността ще намалее до слънчево.  ", "date": "2019.02.21", "title": "Прогноза за времето - 21 февруари (четвъртък)"}
{"url": "https://www.actualno.com/europe/sled-sreshta-s-trymp-kurc-zashtiti-severen-potok-2-po-evtin-e-ruskijat-gaz-news_723195.html", "text": "  Австрия е заинтересована от надеждни енергийни доставки и ще продължи да насърчава проекта за газопровод \"Северен поток 2\", въпреки негативната позиция на САЩ по този въпрос, заяви австрийският канцлер Себастиан Курц.     В сряда, 20 февруари, Курц беше приет от президента на САЩ Доналд Тръмп в Белия дом, съобщава БГНЕС.   \"Тръмп ясно заяви, че САЩ са против този проект. Ние сме наясно с това. Подкрепяме този проект, защото сме заинтересовани от надеждни енергийни доставки за Австрия ... В края на краищата, има определено споразумение по този проект в Европа. И ние ще продължим да популяризираме този проект\", каза Курц в интервю за австрийската телевизионна радиостанция ОРФ.\r\n\"Купуването на газ от САЩ не би било проблем за нас. Но докато цената на Русия е по-добра от тази на САЩ, Русия е по-привлекателна за нас като партньор по този въпрос. Тръмп може да разбере, че тук става въпрос за различни интереси\", отбеляза канцлерът.  \"Северен поток 2\" е съвместен проект на руския газов гигант \"Газпром\" и пет европейски компании, включително австрийската OMV. Той има за цел да доставя на Европейския съюз 55 милиарда кубически метра руски природен газ годишно. Проектът за тръбопровода беше приветстван от някои страни в Европа и отхвърлен от други, които изразяват загриженост относно опасността от зависимост на Европа от Русия и последващата намалена транзитна роля на Украйна.", "date": "2019.02.21", "title": "След среща с Тръмп Курц защити \"Северен поток 2\" - по-евтин е руският газ"}
{"url": "https://www.actualno.com/literature/otkys-ot-opusteli-gnezda-ot-mariam-petrosjan-news_722797.html", "text": "  В съботния медицински преглед участват всички, затова опашката пред паешкия кабинет се проточва чак до Гробовния площад, като слиза по стълбите, и ние прекарваме на опашката толкова време, че Логите успяват да домъкнат от първия етаж одеяла и бързовари, да направят лагер на площадката и един-два пъти да приготвят чай, преди краят на опашката да се вмъкне в Гробовния коридор.     Тук е по-скучно. Не бива да се шуми, да се пуши и да се включват бързовари. Мнозина придрямват. Птиците играят покер, Слона разхожда играчки по сивия линолеум, Лорда и Рижата се карат, след това се сдобряват, Чакала пъха под гробовните шкафове къшейчета хляб – за гробовните домашни дух   – Странно, че с с тези маниери тукашните се страхуват от завършването – казва Пушача. И като улавя моя поглед, добавя: – Ами че на вас толкова малко ви е нужно, където и да попаднете, където и да се намирате.\r\nПровокационно изказване, но никой не спори с него. Ние сме потискащо мили с Пушача. Още от сутринта.  Опашката постепенно намалява. Белите пластмасови столове, на които принципно никой не сяда, отбелязват етапите на нашия път. Когато до вратата остава само един стол, става ясно, че Пушача го оставят в Гробовника.\r\nБез никакви обяснения, както е прието при Паяците. Просто изпращат някой да му прибере нещата и остава само да недоумяваме какво толкова се е случило с него от времето на предишния преглед досега, което никой не е забелязал. Ако на мястото на Пушача беше някой друг, щяхме да оставим в Гробовника десант до изясняването на всички обстоятелства, но Пушача така или иначе трябваше да си го приберат неговите родители, така че ние не настояваме за нищо и се връщаме в спалнята.\r\nНа обяда възниква глупав спор. За възможностите на хората с количките. Табаки смята, че те са безгранични, и се опитва да ни убеди, че всъщност краката са излишна част от тялото. Че от тях се нуждаели само футболистите и манекенките, а за всички останали те са необходими единствено по силата на навика. И когато човечеството най-накрая се накани и реши да се самоусъвършенства чрез пълна моторизация на крайниците, този стар навик ще отмре от само себе си.       Ние с Гърбушкото вяло защитаваме краката. Ние ги обичаме, на нас те ни харесват, не искаме да ги моторизират. Лари мърмори нещо за киселото грозде.\r\nОскърбен, Табаки предлага на всички присъстващи ходещи да се състезава с тях по скорост, бързина на завоите и по мощност на засилването.\r\nЛорда казва, че след такова състезание ние ще се озовем в Клетката. Разбира се, става дума за онези от нас, които няма да се озоват в Гробовника.\r\n– И ти ли, Бруте? – шепне потресен Табаки.\r\nСлед обяда започва онова, което Чакала нарича Великия изход. Нищо велико няма в него. Просто откарват няколко души, които са минали теста, главно Фазани, но в Дома така умеят да декорират всяко събитие, че от него да лъха грандиозност.      Преграждат първия етаж в района на приемната. Р. Първи играе ролята на бариера. Логите незабавно се скупчват до преградата и с всички сили се опитват да минат от другата страна. Черния Ралф удържа отбраната. Останалите възпитатели водят тук своите подопечни и им носят багажа.\r\nВсеобща възхита предизвиква кльощаво момиче с прякора Стъкла, имуществото на което е заело три огромни куфара, две чанти и една торбичка. Чакала заявява, че най-сетне е намерил сродна душа в тези стени, уви, твърде късно, и сега сърцето му е разбито.\r\nСлед доставката на грамадния си багаж Стъкла започва да пищи, че е забравила да си прибере любимото жакетче, и три възпитателки са изпратени за жакетчето, като на лицето на всяка от тях е изписано до каква степен й се иска да убие Стъкла. Жакетчето не е намерено. Стъкла крещи, че никъде няма да заминава. Логите я аплодират. Най-накрая Акулата лично замъква в приемната „милото момиче“ и повече нищо интересно не се случва, ако не се броят риданията на Фазанчето Джвак и прощалната реч на Кучето Лавър, в която той нарича всички ни лайнари.\r\nНе успяваме да видим никого от родителите на тези, които ги прибират, което в общи линии е обяснимо: ако ние ги видехме, на свой ред и те щяха да видят нас, а Акулата разсъждава достатъчно предвидливо, за да не допусне това да се случи.", "date": "2019.02.21", "title": "Откъс от \"Опустели гнезда\" от Мариам Петросян"}
{"url": "https://www.actualno.com/politics/deputatite-glasuvat-pravilata-za-izbor-na-cik-i-ostavkata-na-karaivanova-news_723171.html", "text": "  Оставката на председателя на Карина Караиванова и приемане на  процедурни правила за избор на неин заместник. С това ще започнат работа  депутатите в началото на пленарното заседание в четвъртък. От 1 март 2019 година се  очаква Караиванова да се присъединява към екипа на Европейската банка за  възстановяване и развитие (ЕБВР), което стана и причина тя да се  оттегли от ръководството на КФН. Те бе номинирана от Министерски съвет  за представител на България в Съвета на директорите на ЕБВР, припомня БГНЕС. В рамките на пленарно  заседание се очаква депутатите да одобрят окончателно и правилата за  избор на , чийто мандат изтича в края на март. Процедура, за която първо настояваха от БСП и дори внесоха  проекторешение за стартирането ѝ в парламента, но то не срещна  одобрението на мнозинство. В последствие по темата са надигна значително  обществено недоволство, а след проведено съвещание, ръководството на  ГЕРБ реши  парламентарната група на партията да започне процедурата.  Работата по нея бе възложена на председателя на правната Комисия Междувременно обаче,  провокирана от недоволството си след промените в Изборния кодекс, БСП  взе решение депутати от левицата да не влизат в парламента, а  процедурните правила минаха през правна комисия в тяхно отсъствие.     ", "date": "2019.02.21", "title": "Депутатите гласуват правилата за избор на ЦИК и оставката на Караиванова"}
{"url": "https://www.actualno.com/music/eto-koj-poluchi-britanskite-muzikalni-nagradi-news_723198.html", "text": "  Поп рокерите „The 1975“ бяха кралете на шоуто в годишния празник на британската поп музика в сряда вечерта, като спечелиха престижната награда за най-добър албум, която си поделиха с американската изпълнителка Пинк.     Манчестърската четворка спечели наградата за албума \"A Brief Inquiry into Online Relationships\", предаде БГНЕС.   Те също така бяха претенденти за най-добра британска група.\r\nХиляди се събраха в лондонската O2 Arena на 39-та годишна церемония, на която бяха отличени най-големите музикални таланти на Великобритания за 2018 г., предаде АФП.  Австралийската филмова звезда Хю Джакман откри с изпълнение на „The Greatest Show\" от хит-мюзикъла \"Най-великият шоумен\", придружен от множество танцьори, които сякаш не се подчиняваха на гравитацията.\r\nДжордж Езра беше първият победител за вечерта, като спечели наградата за най-добър соло изпълнител.   Той беше последван от изпълнителката на летния хит \"Shotgun\", почти 21-годишната соул дива Джорджа Смит, обявена за най-добра соло изпълнителка.    Американската суперзвезда Ариана Гранде и хип-хоп гигантите Дрейк и „Дъ Картърс“ - придружени от двойката Джей Зи и Бионсе – триумфираха сред международните победители.\r\nДуа Липа, големият победител от миналата година, направи спиращо дъха шоу в сътрудничество с продуцента Калвин Харис и певеца Сам Смит.\r\nИзгряващата звезда Ан-Мари, която пусна хита \"Rockabye\", бе номинирана за четири награди, включително за видеоклипа, вдъхновен от Бритни Спиърс \"2002\", но остана с празни ръце.   Британската музикална индустрия е допринесла с 4,5 милиарда британски лири (5,8 милиарда долара, 5,1 милиарда евро) за британската икономика през 2015 г., а британските изпълнители представляват стоят зад един на всеки осем албума, закупени в цял свят.", "date": "2019.02.21", "title": "Ето кой получи британските музикални награди"}
{"url": "https://www.actualno.com/showbusiness/hu-djakmyn-s-rekord-na-gines-news_723251.html", "text": "  Приносът на Хю Джакмън към неговото Марвел алтер его Върколака, най-после бе признат, става ясно от съобщение в сайта на издателството.     Във вторник му бе връчен сертификат от Рекордите на Гинес за най-дълга кариера на супер герой във филми на Марвел. Той обаче споделя това отличие със сър Патрик Стюърт, който играе Чарлз Ксавие или Професор Х, предаде БГНЕС.   Актьорите започнаха своята 17 година в персонажите на Мервел, като за Джакмън кулминацията бе с филма „Логан” от 2017г., а за Стюърт с филма „Х-Мен”.\r\nДжакмън споделя, че е искал да победи този рекорд откакто е бил млад.  „Когато бях дете Книгата на Рекордите на Гинес беше моята цел”, казва той.\r\nПървият опит на актьора за попадане в книгата е бил „за най-много монети уловени с лакът” когато е бил на 10 години, след което е пробвал и с „най-дългият мач по бадминтон”, който е провел с брат си.   „Това е постигнах го! За това влязох в шоубизнеса”, допълва той.    ", "date": "2019.02.21", "title": "Хю Джакмън с рекорд на Гинес"}
{"url": "https://www.actualno.com/chronicles/richard-trevitik-syzdava-pyrvija-paren-lokomotiv-news_723106.html", "text": "  Идеята на великия изобретател възниква през 1802, когато наблюдава работата по релсов път от желязната мина Мърдър Тидфил до Кардиф в Южен Уелс. Предлага я в разговор със собственика на мината – Самюъл Хъмфри, но той не му вярва, тъй като познава само парни машини под ниско налягане. Хваща се на бас, че няма да стане, но Тревитик, след няколко месеца упорит труд на 15 февруари 1804 завършва локомотива     Хъмфри е толкова изненадан, че прави сделка с железаря Ричард Кроуши, че машината ще издържи маса от поне 10 т, минавайки по железницата между Пенъдарен и Аберкънон, разстоянието между които е 16 км.   Тя е с 2 гладки колооси с диаметър 4,5 фута (1372 мм). Има дълъг 6 фута (1829 мм) парен котел. Налягането в него е 45 lb на in2 (≈ 3,2 кг/см2). Изпарителната тръба минава 2 пъти през котела (напред и назад). Парният цилиндър, единствен в цялата машина, е вграден в котела за да се предпази от охлаждане. Буталният прът е свързан към двата колянови вала чрез равнораменна кобилица, а те пък въртят централния вал, към който има прикрепен маховик (за да се преодолеят мъртвите бутални точки) и зъбно колело. Последното задвижва второ зъбно колело, което пък движи колоосите. По-късно се оказва, че за парните машини зъбните колела са непрактични и не се използват повече. Скачването на колоосите също е изоставено, но подновено отново от Джордж Стивънсън, където обаче се използват сцепни щанги\r\nЛокомотивът е наречен „Invicta“ или „Pen-Y-Darren Locomotive“ (тъй като началната точка на първото му пътуване била Пенъдарен). Първото му официално пътуване е на 21 февруари 1804 по железницата „Мърдър Тидфил“ между Пенъдарен и Аберкънон (около 16 км), като той се представя много по-добре от очакваното. Към него са прикрепени 2 вагона с 10 тона желязо. Освен това във вагоните има още 70 човека, което прави обща маса ≈ 24,5 тона. 16-километровото разстояние е изминато за 4 часа и 5 минути. Но изобретателят смятал, че представянето можело и да бъде по-добро, ако по железницата не били израснали дървета, за отсичането на които машината трябвало да спира.  ", "date": "2019.02.21", "title": "Ричард Тревитик създава първия парен локомотив "}
{"url": "https://www.actualno.com/america/opozicija-sreshtu-voenni-shte-ima-li-skoroshen-kyrvav-sblysyk-vyv-venecuela-news_723197.html", "text": "  Напрежението във Венецуела се покачва, след като венецуелската армия обяви затваряне на пристанищата до неделя (24 февруари), а лидерът на опозицията и провъзгласил се за президент на страната Хуан Гуайдо планира да пътува до границата с Колумбия още днес (21 февруари) и да съдейства за внасяне на въпреки блокадата, предаде БГНЕС.     Постановлението на военните гласи, че се забранява на кораби да излизат  от пристанищата на Венецуела до неделя, за да избегнат действия от  \"престъпни\" групи. А по заповед на Николас Мадуро военните барикадираха голям граничен мост   Гуайдо призова шофьори на автобуси, за да се отправят към границите, в опит да съберат помощта за венецуелците, страдащи от недостиг на елементарни стоки. Неговата пресслужба обяви, че ще замине за границата с фургон, заедно с последователи от контролираното от опозицията Венецуелско народно събрание. Гуайдо, който твърди, че 300 000 души биха могли да загинат без приток  на помощ, заяви, че ще събере милион доброволци, за да може помощта да  стигне до хората. Той повтори обещанието си, че доставките ще влязат \"по един или друг начин\" - дори ако Мадуро ускори усилията си да блокира помощта, за която той твърди, че е претекст за американска инвазия.\r\nДоставките на храни и лекарства за населението, засегнато от кризата, се превърнаха в ключов фокус на борбата за власт между Мадуро и Гуайдо, 35-годишният лидер на венецуелскиа парламент е подкрепен като действащ президент от повече от 50 страни, включително САЩ и всички големи държави в Европа без Италия. Русия, Китай, Мексико, Турция и Уругвай бяха сред изразилите подкрепата си за Мадуро като законно избран президент на страната.  Междувременно националният съветник по сигурността на САЩ Джон Болтън заяви, че венецуелският военен аташе в ООН е признал опозиционния лидер на страната Хуан Гуайдо за временен президент на Венецуела. \"Военният аташе на Венецуела в ООН, полковник Педро Чиринос, обяви официалното си признание на Хуан Гуайдо за временен президент на Венецуела\", заяви Болтън в Twitter. ", "date": "2019.02.21", "title": "Опозиция срещу военни - ще има ли скорошен кървав сблъсък във Венецуела?"}
{"url": "https://www.actualno.com/balkani/opozicijata-v-albanija-se-gotvi-da-prevzeme-parlamenta-news_723200.html", "text": "  В Албания се подготвя масов протест на опозицията, по време на който се очаква опит за насилствено влизане в сградата на законодателната власт. По тази причина бе отложена и пленарната сесия на албанския парламент, насрочена за днес, предаде МИА.     Според председателя на албанския парламент Грамоз Ручи, политическата ситуация все повече \"се влошава напоследък, което е в ущърб на репутацията на държавата\". \"Който не ни иска доброто, потрива ръцете си заради сцените на насилие, а всичко това го гледа света\", каза Ручи.   За решението на опозиционните депутати да се откажат от мандатите си, Ручи каза, че това е \"политическо самоубийство\", предаде БГНЕС. \"Отказване от парламентарни мандати и опозиция, която политически се самоубива и нанася щети на държавата. Ултиматумите не са демократични, властта не се взима на масата\", посочи Ручи.\r\nНационалният съвет, като най-висшият орган на опозиционната Демократическа партия (ДП), по предложение на лидера на партията Люлзим Баша, прие единодушно решение да върне парламентарните мандати. Също така, по предложението на Баша, преди два дни бе взето единодушно решение за връщане на парламентарните мандати на 43 депутати от тази партия. Вече са подписани декларациите за отказ.  Подобни заявления бяха подписани от членове на Социалистическото движение за интеграция, чийто лидер е Моника Кремади, съпруга на президента Илир Мета.\r\nВ петък, 22 февруари, заявленията ще бъдат предадени на парламента, което ще доведе до \"безпрецедентна ситуация\".   Лидерът на демократите Баша каза, че законодателите, заедно с гражданите, ще се включат в битката на опозицията за свалянето на \"престъпното правителство\" и връщане към демокрацията, правото на по-добър живот и спиране на миграцията на младите хора.    \"Ще спечелим тази велика битка за Албания, демокрацията, Европа, Америка, за настоящето и бъдещето на тази страна. Затова призовавам всички ви на утрешния протест пред албанския парламент, който ще бъде върнат на Албания и албанците, а не на престъпността\", каза Баша.", "date": "2019.02.21", "title": "Опозицията в Албания се готви да превземе парламента?"}
{"url": "https://www.actualno.com/society/novini-ili-novini-kartinata-na-pechata-za-21-fevruari-news_723185.html", "text": "  След лупингите с Изборния кодекс предстои затишие, което разбира се ще е едно от последните преди всички онези весели неща, които ни очакват покрай евроизборите. През това време - ето най-важните неща от деня.      Стотици аптекари протестираха срещу хаос в сектора, пише \"Сега\". Проблемът с медикаментите наистина е голям - от проблемите с верификацията на самия продукт до цените. Но има и трети, който никой не споменава - че формулата изпий една ракия, намажи го с ракия, потопи го в ракия и прочие продължава да бъде най-успешния медикамент.   \"БСП бойкотира приемането на Македония в НАТО\", пише \"24 часа\" в обширен обзор, свързан с единствената партия, която не даде гласа си за този процес. Позволете обаче да изразим едно съмнение в популизъм - цялата тая работа с \"анти-НАТО\" никога няма да се случи, но пък е добре от електорална гледна точка да понатрупаш актив пред ония гласоподователи, които ги обичат тия работи.  Никой руски хакер не би се справил с българската глупост, пише Емил Спахийски в готин коментар в \"Труд\", анализирайки всички аномалии, които се очакват на предстоящия вот. Така е: системата ни е хакната много преди да се появяват тези зли мужици с голям талант. Оставате тая работа на нас!     1/3-от София е останал без ток вчера, а се работи по аварии. Притеснението все пак е излишно: и без това трябва да са останали малко свещи от 14-ти февруари, ето че най-сетне ще влязат в употреба.", "date": "2019.02.21", "title": "Новини или Novini - картината на печата за 21 февруари"}
{"url": "https://www.actualno.com/blagoevgrad/uzu-vdiga-taksite-ot-novata-uchebna-godina-news_723204.html", "text": "  Югозападният университет \"Неофит Рилски\" в Благоевград обяви, че от новата учебна година вдига таксите за своите специалности. Увеличението ще бъде с 30 лв. на специалност, като без промяна в цените остават специалностите в професионално направление: Педагогика, Администрация и управление и Икономика. Увеличението ще засегне студентите, които кандидатстват през учебната 2019/2020г.     За сметка на това повишаване, от университета обявиха също, че увеличават и сумите, които студентите им ще взимат от стипендии. За новата учебна година, когато студентът има успех между 5.50 и 6.00 ще взима стипендии от 150 лв., вместо досегашните 120 лв. За успех от 5.00 до 5.49 стипендията нараства от 100 на 120лв., а за успех от 4.00 до 4.99 става от 80 на 100 лв. Това е максималният размер на стипендия, който студентите могат да получават по постановление на Министерския съвет.   Годишните такси за миналата учебна година на университета са разделени на такива студентите, които се обучават в субсидирано от държавата обучение, и на такива, които се обучават срещу платено обучение. Най-евтините специалности в университета за обучение \"държавна поръчка\" са 460 лв. на година - за направленията Администрация и управление, Икономика и Туризъм. Най-скъпите такси са в направленията: Национална сигурност, Здравни грижи и Спорт, където таксите са 990лв.\r\nПлатеното обучение започва от 713лв. за семестър по педагогически направления и стига до 2643лв. на семестър за направление Спорт.  От втори февруари започна подаването на документи за явяване на изпити по различните направления.", "date": "2019.02.21", "title": "ЮЗУ вдига таксите от новата учебна година"}
{"url": "https://www.actualno.com/asia/kup-vtorichni-trusove-sled-snoshtnoto-moshtno-zemetresenie-v-turcija-news_723191.html", "text": "  Общо 9 вторични земетресения са станали факт след от 5,1 по Рихтер, разлюлял Западна Турция, близо до град Чанаккале снощи, показват данните на Европейския средиземноморски сеизмологичен център.     Земетресението стана около 18:30 часа българско време снощи и беше доста плитко - с епицентър на само 8 километра дълбочина. Чанаккале се намира на 57 километра от труса, а големият град Измир - на 148.   Освен в Пловдив, трусът е бил усетен и в Гърция, най-вече на гръцкия остров Лесбос, според английската версия на Kathimerini, цитирана от Агенция \"Фокус\". Лесбос се намира на около 6 км от брега на Турция.\r\nСлед земетресението обаче е имало още 8 труса в Западна Турция и един в централна, но за щастие всички са били поносими - между 2 и 3 по скалата на Рихтер. 4 от трусовете са станали в рамките на 20-25 минути след първия, а последният засега е станал малко след полунощ българско време.  ", "date": "2019.02.21", "title": "Куп вторични трусове след снощното мощно земетресение в Турция"}
{"url": "https://www.actualno.com/society/sydyt-se-seti-da-razporedi-proverka-okolo-skandala-s-bolnichnija-na-shefa-na-bnt-news_723187.html", "text": "        В понеделник Софийският градски съд (СГС) отложи делото за шофиране след употреба на алкохол срещу Каменаров. Така обаче е нарушил Наредбата за медицинската експертиза. Причината е, че в болничния лист на подсъдимия е пишело, че има дихателна инфекция, която трябва да се лекува при домашен режим, съобщиха от съда пред     - болните са длъжни да се явяват, освен ако не приложат удостоверение от лекар, че нямат такава възможност. За това има специален образец, утвърден от министрите на правосъдието и здравеопазването. Според съда защитата на не е приложила задължителното удостоверение. Въпреки това в понеделник съдебният състав, ръководен от бившия прокурор Руси Алексиев, в който влизат също Анелия Щерева и Габриела Лазарова, се съгласи с искането на защитата за отлагане, подкрепено и от прокуратурата, защото подсъдимият настоявал делото да се гледа в негово присъствие. До медиите беше изпратено определението на съдебния състав, от което се вижда, че документът е подписан от д-р Емилия Баракова, от групова практика. Диагнозата е \"други остри инфекции на горните дихателни пътища с множествена локализация“, за което на болния е предписан домашен стаен режим.   Здравната инспекция трябва да отговори до 13 март, за когато беше отложено делото. Магистрати коментираха пред \"Сега\", че дори да бъдат открити нарушения, съдът няма опция дори да глоби Каменаров, защото явяването му не е задължително.\r\nШефът на БНТ обясни пред \"Дневник\", че е болен от грип, и се оправда: \"Нито законът, нито конституцията ми забраняват да се движа\". В нея изрично е посочено, че при \"домашен, амбулаторен или свободен режим болният е длъжен да се яви пред разследващите органи и пред органите на съдебната власт през периода на разрешения отпуск\", освен ако изрично не представи медицинско, че заболяването не го позволява. Според лекари с дългогодишна практика напускането на страната при действащ болничен е забранено.    Без отговор остава и въпросът защо прокуратурата не се е впечатлила от липсата на удостоверение, че заболяването на Каменаров пречи да се яви в съда.    ", "date": "2019.02.21", "title": "Съдът се сети да разпореди проверка около скандала с болничния на шефа на БНТ"}
{"url": "https://www.actualno.com/health/10-trika-za-po-lesno-priemane-na-dnevnata-doza-voda-news_722993.html", "text": "  Знаете, че за да функционира тялото ви както трябва, е нужно да приемате достатъчно голямо количество вода, нали? Общоприето е, че за да се чувствате добре и да бъдете здрави, трябва да приемате поне по 1,5л вода дневно. За някои хора обаче не е чак толкова лесно да пият достатъчно вода и поради тази причина ние сме подбрали няколко трика, които може би ще ви помогнат да изпивате нужното количество вода на ден. Ето ги и тях:      - какво по-хубаво от вода с вкус. Добавете любимите си билки, плодове и зеленчуци и ги оставете да се накиснат във водата за една нощ. Най-подходящи за добавяне за ментата и лимонът. Също така те имат силата да забързат метаболизма ви.    - вече има приложения, които ви напомнят да пиете вода по-често. Просто оставете едно шише вода до себе си и само чакайте приложението да ви напомни. Можете да направите същото, използвайки аларми, настроени да звънят през определен период от време. - преди работа минете през магазина и си купете две бутилки вода. Поставете си за цел да изпиете първото шише до обяд, а второто до края на деня. По този начин ще следите колко вода консумирате.   - може би звучи много странно, но е доказано, че човек пие повече вода, използвайки сламка. Можете да си купите една и ще изпиете нужното количество вода неусетно. - можете да ги замените и с плодови сокове, но за никой не е тайна, че ще е много по-полезно да пиете вода вместо каквито и да бил други напитки. Ако спрете газираното значително ще намалите приема на захар, което би ви било от полза, ако спазвате диета. Така не само ще се отървете от излишните килограми, но и ще дадете на тялото си нужното количество вода.    - започнете по-често да се храните с храни като краставици, диня и т.н. Ако включите такива храни в ежедневното си хранене, ще свалите ненужните килограми много по-бързо.     - ако искате да избегнете дехидратацията и махмурлука на следващия ден, пийте по една чаша вода заедно с всяка чаша алкохол, която изпивате. Така ще поддържате нивата на течности в организма си. - ако прекарвате много време в пътуване си вземете една бутилка вода, за да не чувствате жажда по време на пътя. Поставете я до вас и така възможността да пиете вода по-често ще се увеличи. - по този начин няма да се налага постоянно да купувате вода от магазина. Ще можете да пречиствате водата си чрез тази бутилка и постоянно ще имате приятна на вкус и чиста вода, без да се налага да давате пари за нея.    - колкото по-често бутилката с вода попада в полезрението ви, толкова по-често ще пиете вода. Сложете я на бюрото си, в чантата си или до леглото си, за да я виждате и да се сещате, че трябва да пиете повече вода.", "date": "2019.02.21", "title": "10 трика за по-лесно приемане на дневната доза вода "}
{"url": "https://www.actualno.com/crime/gledat-mjarkata-na-mitio-ochite-news_723174.html", "text": "  Апелативният специализиран  наказателен съд ще разгледа мярката за неотклонение на Димитър Желязков,  по-известен като Митьо Очите , предаде БГНЕС. Заседанието на Апелативният  спецсъд ще се проведе на 21 февруари. е с мярка постоянен арест,  постановена му преди няколко дни – на 16 февруари, след като беше  екстрадиран от Турция. Той беше задържан в Истанбул  още на 4 август 2018 г., но екстрадиран у нас едва преди няколко дни. На  2 август 2018 г., при зрелищна акция на МВР беше разбита оглавяваната  от него група за рекет, палежи и побоища. Освен Очите в групата  участвали и общински съветници от Несебър и Бургас - Бенчо Бенчев и  Пейко Янков. Бенчев беше задържан, а след това пуснат под парична  гаранция от 50 000 лева. Общинарят стана клиент на прокуратурата за  това, че е укрил в Турция и Гърция несебърския бос. Янков пък участвал в  изнудване, за което се събират данни вече 2 години, както за палеж и  участие в организирана престъпна група. Пред спецмагистрати Димитър  Желязков се оплака от влошено здравословно състояние и каза, че бил в  Турция за преглед, защото бил опериран там.     ", "date": "2019.02.21", "title": "Гледат мярката на Митьо Очите"}
{"url": "https://www.actualno.com/books/izliza-tretata-chast-ot-fenomenalnata-trilogija-domyt-v-kojto-news_722795.html", "text": "  Изпитвате ли понякога необясним страх от бъдещето? Въпрос от теста за личностна оценка, който преминават обитателите на Дома. И колкото повече наближава Великият изход – моментът на раздяла с този колоритен, затворен свят, – толкова повече те осъзнават този страх. Външният свят ги привлича с необятните си възможности, но и заплашва да разруши крехкия баланс на досегашното им ежедневие. Последната Нощ на приказките се превръща в Нощ на откровенията и на сбогуването с илюзиите. Напрежението нараства и усещането за неизбежност кара момчетата и момичетата да потърсят обяснения и да разчистят стари сметки. И да се вкопчат в любовта още по-силно.         „Домът, в който...“ се превърна в истинска сензация сред читателите в Русия почти веднага след публикуването си. Социалните мрежи, форуми и блогове бяха залети от разнообразни илюстрации със сцени и герои от книгите, любителски трейлъри и фен фикшън разкази. Омагьосани от нетрадиционната история, читатели на всякакви възрасти продължават да търсят начини да споделят въодушевлението си от книгите и да доразвият света, създаден от Мариам Петросян.\r\nКъде обаче се крие притегателната сила на книгата? Отговорите на този въпрос не са еднозначни, но ето три фактора, които отличават трилогията, според нас:  1. Герои, които не се вписват в общоприетите представи – персонажите в книгата следват собствени правила на поведение, общуване, обличане, не носят имена, а само прякори. Така едновременно провокират читателите и неусетно намират място в сърцата им.\r\n2. Преплитане на реалност и магичност – нетипичният подход, който Петросян е избрала при изграждането на сюжета, също предизвиква въображението. Трудно е да поставиш „Домът, в който...“ в един определен жанр и възрастова категория, а липсата на рамки дава свобода на фантазията и ни кара да творим.   3. Извор на разнообразни послания – всеки читател открива нещо различно в книгите, но „Домът, в който...“ е истински извор не само на скрити музикални и литературни препратки, но и на силни послания за порастването, приятелството, живота на изоставените деца, смелостта да бъдеш различен и да отстояваш мястото си в един свят, който все още не е готов да те приеме.     „Домът, в който...“ е дебютният роман на родената в Ереван писателка Мариам Петросян. Тя завършва Колеж по изкуствата и дълги години работи като художник аниматор в Русия и Армения. Започва да работи по „Домът, в който...“ (състоящ се от три части: „Пушача“, „Дневникът на Чакала“ и „Опустели гнезда“) още в младежките си години, като пише във всяка свободна минута и добавя собствени рисунки на героите и Дома. Днес романът е сред най-четените и обичани произведения в Русия, високо оценявани както от читателите, така и от критиците.   ", "date": "2019.02.21", "title": "Излиза третата част от феноменалната трилогия \"Домът, в който...\""}
{"url": "https://www.actualno.com/celebrate/sv-apostol-timotej-news_723110.html", "text": "  Градът Листра се намирал в Ликаония, в Мала Азия. В този град се родил Тимотей (Деян. 16:1), който бил обърнат в християнството от св. апостол Павел по време на първото му мисионерско пътешествие. Майка му Евника и баба му Лоида били еврейки, а баща му бил елин. При второто си пътешествие великият апостол на езичниците го обрязал \"заради юдеите, които бяха по ония места\" (Деян. 16:3) и го взел за свой спътник.     От това време нататък Тимотей бил постоянен спътник на св. ап. Павел, който му възлагал важни поръчения. Сведенията, които Тимотей донесъл на своя учител от Солун в Коринт (1Сол. 3:1-3), станали повод за написването на Първото послание до християните в Солун.   Важна роля по отношение на коринтските християни има ап. Тимотей и при третото пътешествие на ап. Павел (1Кор. 4:17, 16:10; Рим.16:21). Заедно с други шест спътници Тимотей придружавал учителя си и до Йерусалим (Деян. 20:4). Тимотей бил заедно със затворения Павел в Рим (Кол. 1:1; Филим. 1; Фил. 1:1), и св. Павел съобщава, че ученикът му преди него бил освободен (Евр.13:23). През последните години на ап. Павел той бил поставен като негов заместник на отговорното апостолско поприще в Ефес (1Тим. 1:3).\r\nСкоро преди смъртта си ап. Павел чувства копнеж да го види и му поръчал да отиде в Рим (2Тим. 4:11), след което Тимотей отново се върнал в Ефес. Евсевий Кесарийски (263-339) в своята \"Църковна история\" го нарича \"първи епископ на Ефес\".  Св. ап. Тимотей бил умъртвен на 22 януари 97 г. от езическа тълпа, защото излязъл пред езическото шествие и го изобличил за безсрамните действия по време на Артемидините тържества.\r\nСветите му мощи са били пренесени от император Констанций (337-361) в Цариград и положени заедно с мощите на св. Лука и св. Андрей Първозвани в храма \"Св. апостоли\". По-късно били отнесени в Италия от кръстоносците.   В канона на новозаветните свещени книги влизат две Павлови послания до св. апостол Тимотей (1Тим., 2Тим.), които принадлежат към неговите \"пастирски послания\". Първото е написано след \"първите окови\" на ап. Павел, а второто малко преди неговата мъченическа смърт в 67 година.        © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.02.21", "title": "Св. апостол Тимотей "}
{"url": "https://www.actualno.com/society/cherpish-s-vinetka-spored-rykovoditel-v-api-sam-si-si-vinoven-i-pari-ne-se-vryshtat-news_723207.html", "text": "  Не е стока и не е услуга – това е държавна такса. Така проф. Олег Асенов, ръководител на отдел \"Управление на информационните системи и инфраструктура\" в Националното тол управление, обясни защо държавата стигна дотам, че не връща пари при грешки във въвеждането на регистрационен номер, когато си купуваш електронна винетка. А случаите, в които се купува винетка за друг автомобил или друго превозно средство, а не на това, за което всъщност трябва, съвсем не са малко.     Асенов блесна с обяснението след въпрос на БНТ, тъй като по европейска директива не може да се предоставят непоискани стоки и услуги.   Законодателят ясно е определил, че отговорността при закупуването на винетките е на потребителите, т.е. гражданите, подчерта професорът защо не вижда проблем в това, че държавата т.е АПИ не връща пари за грешно закупена винетка. А защо не може да се редактира и всъщност спокойно можеш \"да почерпиш\" някой с винетка, отговорът беше – защото ако можело да се редактира, някой можел да редактира регистрационен номер по какъвто и да е начин.\r\nОще в началото на януари, когато скандалът беше във вихъра си, стана ясно, че всеки, , за когото купува винетка, ще страда. Сега обаче в АПИ имало работна група, която анализира ситуацията и ще предложи мерки на законодателите \"в случай на нужда\".  Когато избухна скандалът с винетките, Асенов блесна в поддържаща роля на тема как ръководството на АПИ отговаря на очакванията на обществото да може да си купи винетка нормално. Тогава Антон Антонов, директор на Националното тол управление в АПИ, който беше впоследствие уволнен, беше хванат от микрофоните да казва на Асенов: \"Да излизаме, че ще ни налазят\" т.е. опит да се избяга от допълнителни журналистически въпроси. ", "date": "2019.02.21", "title": "Черпиш с винетка - според ръководител в АПИ сам си си виновен и пари не се връщат"}
{"url": "https://www.actualno.com/crime/avtobus-s-35-dushi-izleze-ot-pytja-kraj-plovdiv-zasjakyl-go-shofior-s-iztekla-knijka-snimki-news_723231.html", "text": "  Автобус с 35 пътници излезе от пътя и пропадна в канавка край Пловдив. За щастие при инцидента няма пострадали.      По  данни на полицията около 8 часа тази сутрин автобусът бил засечен от  микробус и пропаднал в канавка край пътя. Машината е пътувала от село  Марково към Пловдив. Шофорът на автобуса е на 35 години, няма данни да е  употребил на алкохол.    Засеклият  го микробус пък е управляван от 36-годишен с изтекло свидетелство за  правоуправление. Резултатът от теста му с дрегер също е отрицателен,  предстои да бъде изпробван и за употреба на наркотици в сектор \"Пътна  полиция\".  Работата по случая продължава.", "date": "2019.02.21", "title": "Автобус с 35 души излезе от пътя край Пловдив, засякъл го шофьор с изтекла книжка (СНИМКИ)"}
{"url": "https://www.actualno.com/blagoevgrad/razjasnjavane-na-biznes-idei-organizirat-ot-obshtina-blagoevgrad-news_723202.html", "text": "  Община Благоевград организира среща-семинар, свързана с разясняването на това как да се стартира бизнес. Инициативата е част от проект, който е свързан с развитието на предприемачеството. Информацията, която ще бъде насочена към това как да се развие бизнес, какви са необходимите знания и умения, и какви са очакваните възможности, ще бъде безплатна за всички заинтересовани.     На срещата ще бъдат представени и различни идеи, свързани с безплатни обучения на предприемачите, които ще им осигурят пълна информация за всяка една бизнес идея. Присъстващите също ще могат да изразят своите идеи и виждания.   Началото на срещата е 11:00 часа и няма нужда от предварително записване. Всички заинтересовани могат да отидат направо в офиса на Областния информационен център.", "date": "2019.02.21", "title": "Разясняване на бизнес идеи организират от община Благоевград"}
{"url": "https://www.actualno.com/burgas/deca-ot-burgas-shte-uchastvat-v-systezanie-s-pomoshtta-na-tableti-news_723215.html", "text": "  Най-малките бургазлийчета ще покажат, че вече имат компютърни познания. Обучението започна преди три години в детските градини. 20 от обучаващите се по програмата ще участват във виртуалните състезания. Те ще се проведат на 24 февруари в Спортна зала \"Младост\" .     Заниманията и игрите на децата по време на празника ще се извършват със съвременни технически средства, като мултимедия, интерактивни дъски и таблети. Отговорите на задачите са от областите - околен свят, български и английски език, математика. През цялото време герои от приказки ще помагат на участниците, които ще бъдат над 300 души.   Родителите и всички в залата ще могат да наблюдават състезанието, което ще се излъчва на живо на специален екран. В някои от последните игри ще се включат и родителите на малчуганите.\r\nОсвен да покаже какво са научили децата в областта на компютрите, детският празник цели да се премине към следващия проект на община Бургас. По него около сто класни стаи за първокласниците ще получат интерактивни дъски с възможност за използване на електронни учебници и електронен дневник.  ", "date": "2019.02.21", "title": "Деца от Бургас ще участват в състезание с помощта на таблети"}
{"url": "https://www.actualno.com/business/cenite-na-gorivata-se-izravniha-na-golemite-benzinostancii-news_723186.html", "text": "   Това е видно от данните на специализирания портал fuelo.net.     В сряда, 20 февруари, например пет основни вериги имат еднакви средни цени на бензин А95 - 2.04 лева за литър. Това са \"Шел\", ОМВ, \"Лукойл\", \"Еко\" и \"Петрол\". Еднаква е средната цена и за обикновения дизел - 2.24 лева за литър. Абсолютно равни са и цените им за пропан-бутана - гориво, което традиционно се използва масово у нас. Подобно съгласуване на цените можеше да бъде видяно и преди седмица, пише    По традиция най-ниски цени държат от веригата ВМ, свързвана с Веселин Марешки. Вчера там А95 се предлагаше за 1.81 лева на литър, а дизелът - за 1.98 лева за литър.\r\nПарадоксалното изравняване на цените на дребно трудно може да намери логично обяснение. След рязкото покачване на цените на горивата през есента на миналата година Комисията за защита на конкуренцията (КЗК) започна пореден секторен анализ, за да установи дали няма съгласувани практики.   Цените на автомобилните горива вървят нагоре като средното поскъпване при бензина и дизела довчера е с 9 стотинки за литър. В проценти увеличението е съответно с 4.64 и 4.21. Според експерти тенденцията за нарастване вероятно ще продължи и в идните седмици заради несигурността около цените на Движението на цените нагоре започва след 23 януари и достига сегашен връх в началото на тази седмица, като Така например на 23 януари средната цена на бензин А95 е била 1.94 лева за литър, за да достигне 2.03 лева за литър на 19 февруари. При дизела цената тръгва от средно 2.14 лева за литър и достига 2.23 лева на 19 февруари.   Данните на специализирания сайт сочат, че в последните три месеца средната цена на петрола спада от около 64 долара за барел на 20 ноември до около 50 долара в края на декември, за да се повиши до 65.79 долара за барел на 19 февруари. По традиция в България понижението в цените на петрола се отразява в цените на горивата с голямо закъснение, докато повишението се калкулира почти незабавно. Освен това в края на миналия месец интензивно се обсъждаше отлагането на лобисткия . Въпреки че прилагането му се отложи, напрежението в бранша остава. А цените тръгнаха нагоре.    ", "date": "2019.02.21", "title": "Цените на горивата се изравниха на големите бензиностанции"}
{"url": "https://www.actualno.com/europe/papa-francisk-trjabvat-konkretni-merki-sreshtu-pedofilijata-v-cyrkvata-news_723259.html", "text": "  Папа Франциск откри в четвъртък знакова среща на върха във Ватикана за борба срещу сексуалното малтретиране на деца, заявявайки, че светът очаква \"конкретни мерки\" за справяне с педофилията в католическата църква.     Светият отец ще посвети следващите три и половина дни на обсъждане с епископи от цял ​​свят на отговора на църквата на насилието над деца от членове на духовенството.   \"Светите Божии хора наблюдават и чакат не за прости и очевидни осъждания, а за конкретни и ефективни мерки,\" каза той, когато започна тази първо по рода си среща на високо равнище.\r\n\"Нека чуем вика на младите, които ни молят за справедливост\", каза той.  Папата се стреми да преодолее продължаващия скандал, който отново се стовари върху църквата през 2018 г. в редица страни по света, включително Чили, Германия и САЩ, предаде БГНЕС.\r\n82-годишният папа се надява да повиши осведомеността за злоупотребите чрез молитви, речи, работни групи и свидетелства от жертвите.\r\n\"Моля Светия Дух да ни подкрепя в следващите дни и да ни помогне да превърнем това зло във възможност за осъзнаване и пречистване\", каза Франциск.       \"Нека Дева Мария да ни просвети, за да се опитаме да излекуваме сериозните рани, причинени от скандала с педофилията както у децата, така и във вярващите\", добави той.\r\nСрещата има за цел да образова 114-те най-високопоставени епископи, които след това ще се завърнат у дома с ясни идеи как да откриват и да се справят с насилието и педофилията.\r\nЗадачата се затруднява от факта, че някои църкви, по-специално в Азия и Африка, отричат съществуването на проблема.\r\n\"Надявам се хората да видят в това повратна точка\", заяви американският кардинал Блейз Купич, един от доверените съюзници на папата в САЩ и един от четиримата организатори на срещата.\r\nКатолическата църква в САЩ е разтърсена от една от най-тежките кризи в историята си, след като миналата седмица папа Франциск лиши от свещенически сан бивш кардинал - американеца Теодор МакКарик – по обвиненията, че е насилвал сексуално тийнейджър преди 50 години.      Три теми - отговорност, отчетност и прозрачност - формират гръбнака на срещата на върха и ще предоставят на участниците ключовете за осигуряване на безопасността на децата, каза Купич.", "date": "2019.02.21", "title": "Папа Франциск: Трябват конкретни мерки срещу педофилията в църквата"}
{"url": "https://www.actualno.com/america/air-france-otmeni-poletite-si-do-venecuela-news_723235.html", "text": "  Френската авиокомпания Air France прекрати полетите си до Венецуела от неделя до 26 февруари, съобщи РИА Новости.     В съобщение на компанията става ясно, че се засягат единствено полетите за 23, 24 и 25 февруари, като тогава се очаква да започне доставката на хуманитарна помощ в страната, която да продължи до понеделник.   Правителството на Николас Мадуро категорично се противопоставя на предоставянето на тази помощ, припомня БГНЕС.\r\nГоворител на Air France обясни, че тези полети са отменени от съображения за сигурност. На пътниците се предоставя възможността да сменят датата на пътуването си без никакви санкции.  Компанията вече веднъж прекрати полетите си до Венецуела от 30 юли до 1 август, като по това време в страната имаше множество протести с многобройни жертви.", "date": "2019.02.21", "title": " Air France отмени полетите си до Венецуела"}
{"url": "https://www.actualno.com/business/tbi-bank-s-nagrada-za-it-proekt-na-godinata-news_723252.html", "text": "  В TBI Bank сме дали обещание да предоставяме на нашите клиенти и партньори бързи услуги с най-високо качество. Звучи клиширано - същото важи и когато споделим, че се стараем да да мислим глобално и да се адаптираме към ИТ предизвикателствата на новата финтех реалност. Но понякога клишетата имат причина да са такива.     Такъв беше случаят във вторник, когато TBI Bank получи награда за ИТ проект на годината в банковото дело за Payment Hub - автоматизирана система за плащания. Тя е разработена за компаниите от бизнес групата на 4finance, във Финландия, Латвия, Литва и Испания. 4finance, глобален лидер в дигиталното кредитиране, е собственик на TBI Bank.   Какъв проблем всъщност решава Payment Hub? Тъй като TBI Bank предлага бързи евротранзакции, клиентите на 4finance могат да получат одобрените кредити в банковите си сметки в реално време. Това е напълно автоматизиран процес, който позволява да се минимизира човешката намеса и операционния риск. Накратко, Payments Hub е синоним на ефективност и рентабилност, тъй като възвръщаемостта на инвестициите достигна 200% само за 10 месеца. „В TBI Bank се стремим да се превърнем в дигитална банка от следващо поколение и Payment Hub показва, че това не е просто обещание, а реалност. За нас бъдещето на финтех е днес\" , каза главният оперативен директор на банката Николай Спасов.   „Клиентите ни са в центъра на всичко, което правим, а платформата Payment Hub на TBI Bank гарантира, че те разполагат със сигурен канал, на който да разчитат, каза Андрю Целер, вицепрезидент на 4finance Group. С него можем да осъществяваме плащания мигновено и да използваме оперативната ефективност в региона на SEPA ”. ", "date": "2019.02.21", "title": "TBI Bank с награда за ИТ проект на годината"}
{"url": "https://www.actualno.com/curious/globi-za-producenti-na-beyr-grils-zaradi-film-za-rila-news_723297.html", "text": "  Административни актове т.е. глоби е съставила Дирекция \"Национален парк \"Рила\" (ДНП \"Рила\") заради неспазване на правилата в парк \"Рила\" при заснемане на филм от страна на прочутия в цял свят експерт по оцеляване Беър Грилс, съобщава МОСВ на официалната си интернет страница.     Съгласно Закона за защитените територии санкцията за нарушения за  юридически лица е в размер на 1000 до 10 000 лв., а за физически лица се  налага глоба от 500 до 5000 лв.\r\nНарушенията са установени, след като епизодът със заглавие \"Планината Рила – България – В дивата пустош с Беър Грилс и Дерек Хъф\" (Rila mountain Running Wild with Bear Grylls S04E05 Derek Hough 2018) беше изпратен като сигнал на Facebook страницата на Министерството на околната среда и водите. Става въпрос за следните нарушения - навлизане и плуване във водния басейн на Каракашево езеро, палене на огън, ловене и умъртвяване на животински видове.   След подаване на сигнала ръководството на парка направи проверка по случая. Установено е, че филмът е заснет на 25 и 26 юни, 2017 година, в парков участък \"Боровец\", на територията на парк \"Рила\". Разрешението за заснемане е дадено със заповед на директора на парка Красимир Андонов от 20 юни, 2017 година, във връзка с подадено заявление от българско юридическо лице. Според заповедта заснемането може да се извърши в два снимачни дни – 25 и 26 юни, 2017 година в светлата част на денонощието - от 8:00 часа до 18:30 часа при стриктно спазване на режимите и нормите, определени в Закона за защитените територии и Плана за управление на Национален парк \"Рила\". Със заповедта българското юридическо лице се задължава да спазва режимите и ограниченията в парка. . . За изясняване на обстоятелствата управителят на българското юридическо лице, отговорно по заповедта на Красимир Андонов, беше поканен за обяснение и връчване на актове за установяване на административни нарушения. Андонов е запознал управителя какви са нарушенията и каква отговорност трябва да поеме българската фирма.    ", "date": "2019.02.21", "title": "Глоби за продуценти на Беър Грилс заради филм за Рила"}
{"url": "https://www.actualno.com/education/bezjichen-internet-vyv-vsichki-bylgarski-uchilishta-do-kraja-na-godinata-news_723248.html", "text": "  До края на 2019 г. всички училища в България ще имат изградена мрежа за безжичен интернет (wi-fi), обяви министърът на образованието и науката Красимир Вълчев по време на Национална конференция за дигитално образование, предава Агенция „Фокус“.     „Спектърът от политиките, които трябва да реализира една дигитална платформа включва всички инструменти и всички неща трябва да се правят едновременно. Когато говорим за обучение с информационни технологии, ние трябва да имаме структура, години наред се инвестира в опорната мрежа.   Това, което можем да кажем, че ще изпълним, е до края на 2019 г. всички училища да имат wi-fi мрежи. В края на 2018 г. инвестирахме и в последните училища, които нямаха изградени локални мрежи“, посочи министър Вълчев.\r\nСпоред него обаче не трябва да се обсъжда само въпросът изграждането на интернет мрежи, а по-важният диалог е за това как децата да имат защитена среда. За подобряване на дигиталната среда и уменията на учениците в дигиталния свят ще бъде изградена платформа „облак“.  „Той ще бъде насочен и чрез него ще реализираме политики за дигитални умения. Реализиране на „облак“ ще даде възможност за достъпно безплатно образователно съдържание“, обясни министърът.\r\nСпоред Красимир Вълчев в бъдеще образованието ще бъде базирано на електронни технологии, за това е необходимо и учителите да бъдат обучавани в тази насока.", "date": "2019.02.21", "title": "Безжичен интернет във всички български училища до края на годината"}
{"url": "https://www.actualno.com/books/izleze-chetite-v-bylgarija-ot-zaharij-stojanov-news_723257.html", "text": "  Хвърковатият Филип Тотю, Хаджи Димитър и Стефан Караджата не може да се каже, че не са известни на своите съотечественици, за свободата и благоденствието на които юнашки проляха кръвта си. Не. Техните имена се произнасят без разлика и на партии, и на съсловия, и на възрасти, и на полове, с една реч, те са идеал за всеки българин.     Но никой не може да откаже и в това обстоятелство, че на малцина са известни действията на тия народни герои, що за хора са били те, кой ги е накарал да минат Дунава, как са се осмелили да излязат с двайсет или стотина момчета срещу колосалната Турска империя, каква участ ги е постигнала заедно с вярната им дружина и пр., и пр. Онова, което знаят съотечествениците на тия народни юнаци, е това, че Тотю направил битка с черкезите при Върбовка, Хаджията достигнал до Бузлуджа, Караджата хванали и обесили в Русчук – и нищо повече.       ", "date": "2019.02.21", "title": "Излезе \"Четите в България\" от Захарий Стоянов"}
{"url": "https://www.actualno.com/sofia/v-kv-ovcha-kupel-se-nalaga-spirane-na-vodopodavaneto-news_723113.html", "text": "  „Софийска вода” временно ще прекъсне водоснабдяването в някои части на столицата на 21 февруари. Това съобщиха от пресцентъра на дружеството.     От 09:00 часа на 21 февруари 2019 г. до 05:00 часа на 22 февруари 2019 г. във връзка с подмяна и превключване на уличен водопровод на ул. „Патриарх Герман“ в с. Герман се налага спиране на водоподаването на клиентите на „Софийска вода”, живеещи в района на: с. Лозен между ул. „Кайгана“, ул. „Св. св. Кирил и Методий“, ул. „Еделвайс“, ул. „Бузлуджа“ ,ул. „Съединение“, ул. „Дъб“, ул. „Къси дол“, ул. „Акация“. Карето между ул. „Преслав“, ул. „Съединение“, ул. „Варовита“, ул. „Крушите“. Карето между ул. „Съединение“, ул. „Васил Левски“, ул. „Могила“, ул. „Теменуга“; ул. „Съединение“ от ул. „Лозен“ № 97 до АМ „Тракия“, м. Чикерица, ул. „Околовръстен път“ № 360 – „Порше София Изток“, ул. „Манастирска воденица“; вилна зона „Врана – Герман“ – ул. „Ливадето“ и ул. „Чардаклийска кория“\r\nвилна зона „Лозето“ – западно от ул. „Самоковско шосе“; местност Пешуница.\r\nОт 09:30 часа до 20:00 часа на 21.02.2019г (четвъртък) ще бъде спряна водата в района на:  кв.“Кремиковци“, кв.“Сеславци“ , с.Яна , база „Строй Инжект“ , Жандармерията   С понижено налягане ще бъде: кв. Ботунец - висока зона в с. Горни Богров.\r\nПри продължителност на спирането над дванадесет часа, ще бъде осигурено алтернативно водоснабдяване с водоноски на адрес:    1. в.з.Детски град – ул. „Синя светлина“ ъгъла с ул. „Понор“\r\n2. с.Лозен – ул. „Съединение“ ъгъла с ул. „Ненко Германски“\r\n3. с.Лозен – ул. „Явор“ ъгъла с ул. „Съединение“   По време на спирането ще бъде осигурено алтернативно водоснабдяване на затвор „Кремиковци“\r\nВъв връзка с реконструкция на уличен водопровод на ул. „Ген. Асен Николов“ в жк. „Люлин“ 8 се налага спиране на водоподаването от 10:00 до 22:00 часа на клиентите на „Софийска вода”, живеещи в района на: жк. „Люлин“ 8 - бл. 817, бл. 817-П, бл. 818, бл. 881, бл. 882, бл. 883; жк. Люлин 9-бл. 981, бл. 982 и бл. 983, ул. „Търново“ № 30, № 35, № 37, плувен басейн на 56 СОУ „Проф. Константин Иречек“ и ул. „Търново“ № 39, ул. „Юмрукчал“, ул. „Крим“ № 28-30; ул. „Тодор Влайков“ № 19 и № 27 и ул. „Ген. Асен Николов“ № 12, ОДЗ №139 „Панорама“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл.981.   Във връзка с реконструкция на уличен водопровод на ул. „Иван Вазов“ в Центъра се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Иван Вазов“ от ул. „Цар Иван Шишман“ до ул. „Георги С. Раковски“; ул. „6 – ти септември“ от бул. „Ген. Гурко“ до ул. „Славянска“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Славянска“ ъгъла с ул. „6 – ти септември“.\r\nВъв връзка с изграждане на сградно водопроводно отклонение на ул. „Симеон Радев“ в жк. „Бъкстон“ се налага спиране на водоподаването от 10:00 до 18:00 часа на клиентите на „Софийска вода”, живеещи в района на: ул. „Симеон Радев“ от ул. „Преки път“ до ул. „Иван Сусанин“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Симеон Радев “ ъгъла с ул. „Иван Сусанин“.\r\nВъв връзка с подмяна на сградно водопроводно отклонение на ул. „3-ти март“ в кв. „Филиповци“ се налага спиране на водоподаването от 10:00 до 18:00 часа на клиентите на „Софийска вода”, живеещи в района на: кв. „Филиповци“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред кметството.   Във връзка с изграждане на сградно водопроводно отклонение на ул. „Боян Магесник“ в кв. „Подуяне“ се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Боян Магесник “ от ул. „Велчо Атанасов“ до ул. „Асенова крепост“, ул. „Погледец“ №1, №2, №3, №4. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Боян Магесник“ ъгъла с ул. „Иларион Драгостинов“.\r\nВъв връзка с подмяна на сградно водопроводно отклонение на ул. „Зелена ливада“ в кв. „Овча купел“ се налага спиране на водоподаването от 10:00 до 17:00 часа на клиентите на „Софийска вода”, живеещи в района на: ул. „Зелена ливада“ и ул. „Летовищна“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Зелена ливада“ №10.\r\nВъв връзка с монтаж на пожарен хидрант на ул. 2-ра в кв. „Враждебна“ се налага спиране на водоподаването от 09:00 до 18:00 часа на клиентите на „Софийска вода”, живеещи в района на: ул. 2-ра от ул. 26 до ул. 25. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 2 ъгъла с ул. 26.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2019.02.21", "title": "В кв. \"Овча купел\" се налага спиране на водоподаването "}
{"url": "https://www.actualno.com/america/sasht-smymri-syrbija-zaradi-venecuela-news_723266.html", "text": "  Сърбия е на погрешната страна на историята, що се отнася до отношението й към кризата във Венецуела, каза американският посланик в Белград Кайл Скат, предаде БГНЕС.     \"Народът на Венецуела гладува под незаконното управление на диктаторския режим. Над 50 страни от Латинска Америка, Северна Америка и Западна Европа застанаха зад народа на Венецуела и временния президент Хуан Гуайдо. Сърбия е на грешната страна на историята\", написа Скат в Twitter.   Сръбският външен министър Ивица Дачич рязко отговори на позицията на Скат, описвайки я като \"класически пример за това как голяма сила говори на другите\".\r\n\"Това не е подходящия начин да се говори със Сърбия. Не трябва САЩ, Великобритания, Германия, Русия или Китай да определят нашата външна политика\", каза Дачич тази сутрин за РТС.  Той попита дали САЩ, подкрепящи Косово, са на правилната страна на историята. Според Дачич Сърбия и Съединените щати в двете световни войни са от една и съща страна, а сега САЩ подкрепят онези, които са били на противоположната страна.\r\n\"Всеки вижда своите интереси. Ние не подкрепяме (сегашния президент Венецуела Николас) Мадуро, но всеки, който има подкрепата на венецуелския народ, а не на Вашингтон или Москва\", каза Дачич.   ", "date": "2019.02.21", "title": "САЩ смъмри Сърбия заради Венецуела"}
{"url": "https://www.actualno.com/politics/angelkova-pred-tass-sytrudnichestvoto-s-rusija-v-turizma-e-strategicheski-vajno-news_723273.html", "text": "  България възнамерява да развива активно сътрудничество с Русия в областта на туризма и го оценява като стратегически важно. Това заяви в интервю за ТАСС министърът на туризма Николина Ангелкова.     „Руският туристически пазар е много голям и именно по тази причина Русия за мен лично винаги е била стратегически партньор и най-важният туристически пазар. Отношенията с руските колеги са изключително добри и аз им благодаря за подкрепата на всички политически равнища“, подчерта тя.   Министърът разказа, че преди няколко седмици заедно с български депутати е посетила Москва, където е провела „много полезни преговори“. „От септември туристическият сектор в Русия премина под шапката на министерството на икономическото развитие. Ние планирахме цяла серия съвместни мероприятия, а в момента уточняваме нашите съвместни планове. Планираме да проведем няколко съвместни българо-руски икономически форума, посветени на туризма“, отбеляза Ангелкова. По думите й през април трябва да се проведе общо събрание на Асоциацията на руските туроператори в България, ще „бъдат организирани няколко информационни турове, за да могат руските колеги на място да се запознаят с българския туристически продукт“.\r\nМинистърът подчерта, че за представителите на българския туристически пазар е важно да се намери оптималната форма за сътрудничество с руските колеги. „Добре известно е, че клиентите на руския пазар вземат решението за пътуванията в последния момент, а водещият критерий за много от тях е цената на почивката. Нашите сериозни конкуренти, които са и наши партньори – Турция, Сърбия, Тунис, Египет, Гърция, Кипър и Хърватия – използват механизми за пряка подкрепа за сектора, което ние, за съжаление, не можем да предложим“, отбеляза Ангелкова. Тя се надява, че в скоро време България ще стане конкурентноспособна в пълния смисъл на тази дума, подчертавайки, че вече са установени контакти с новото ръководство на Ростуризъм.  Ангелкова ще посети Москва от 9 до 11 март, там ще подпише серия от споразумения за сътрудничество с представителите на шест руски региона. „Ще се постараем да осигурим своето мащабно присъствие на цялата територия на Руската федерация“, обеща министърът.", "date": "2019.02.21", "title": "Ангелкова пред ТАСС: Сътрудничеството с Русия в туризма е стратегически важно"}
{"url": "https://www.actualno.com/curious/3-te-zodii-koito-imat-nisko-samochuvstvie-news_723298.html", "text": "   Много от нас имат притеснения относно това как изглеждат или какъв характер притежават. Ниското самочувствие е проблем, с който трудно можеш да се борим – изсиква време, но няма нищо невъзможно, за това опитайте. Това са трите зодии, които наистина не харесват себе си:          Телците страдат от липса на самочувствие още в ученическите си години. Подигравките на съучениците им оставят дълбока следа и на доста по-късен етап от живота им. Не харесват фигурата си, не харесват чертите на лицето си, не харесват нищичко в себе си. На моменти осъзнават, че всичко идва от личната им представа, но не могат да се справят сами с проблемите си. Телците дълго време търсят своя партньор и не могат да го открият, защото са прекалено несигурни в себе си и отсрещния човек усеща това. Веднъж забравят ли за недостатъците си, които са крайно преувеличени, ще открият правилния човек. Трябва само да си позволят да бъдат обичани.   Ниското самочувствие на Телците изчезва в момента, в който започнат да тренират, започнат да се хранят по-правилно и свалят няколкото излишни килограма. В секундата, в която започнат да получават повече комплименти от околните, започват и да им вярват. Няма да им навреди и да сменят гардероба си. Дрехите са важна част от изграждането на самочувствието им. Проблемите на Везните с тяхното ниско самочувствие идва не от детските години, а от края на тинейджърските и началото на зрелия им период. Неподходящите връзки и лошото отношение, което са получавали, са ни накарали да повярват, че не заслужават нищо друго. Биха преглътнали външните си недостатъци, колкото и симпатични да са за околните, но големият им проблем е липсата на самочувствие относно качествата, които притежават. Най-трудно им е да приемат, че са стойностни хора, защото никой не им е показвал достойно отношение и нужното уважение. За това в даден момент Везните спират да уважават самите себе си. Неглижират външния си вид, обръщат всичко на самоирония и се шегуват с недостатъците, които само те виждат у себе си.        Везните имат нужда от малко психология – няколко книги, които да им обяснят колко е важно да харесват и уважават себе си. Те трябва да започнат да излизат повече и да усетят внимание от противоположния пол. Важно е никога повече да не допускат хора в живота си, които ще ги мачкат и трябва да знаят, че имат правото да избират партньора си и не е нужно да се примиряват с всичко и всеки. Представителите на тази зодия имат проблеми със самочувствието заради семейната среда. Нещо там ги е накарало още от малки да се съмняват в собствените си възможности и да не вярват, че са достойни за уважение хора. Подтискането на това усещане не помага на Рибите, а им пречи още повече. Те не показват своята несигурност, но тя се усеща по много и различни начини. Винаги са ведри, усмихнати и се шегуват с останалите, но в тях нищо не е наред. Нямат задръжки относно облеклото си, но никога не се чувстват комфортно в кожата си. Избягват да се оглеждат в огледалото, защото всеки път погледът им се спира на всички места от тялото си, които не харесват. И в даден момент се намразват истински. Тяхната липса на самочувствие е по-скоро свързана с външния вид. Най-често са сами, защото противоположния пол усеща, че нещо не е наред по резервираното им повечение.       Рибите просто имат нужда да се влюбят и някой да им отвърне на чувствата. Когато се знаят, че саобичани и обгрижвани, харесвани и обсипвани с комплименти, Рибите разцъфват. Забравят за всичките си недостатъци и започват да харесват себе си, без да се чувстват несигурни. Просто имат нужда от истинска обич и за това не бива да си пречат с повърхностни притеснения, а да се пуснат по течението.", "date": "2019.02.21", "title": "3-те зодии, които имат ниско самочувствие   "}
{"url": "https://www.actualno.com/varna/5-metrovi-pijo-i-penda-shte-krasjat-morskata-gradina-vyv-varna-news_723264.html", "text": "  Наближава един от , особено за малките- Баба Марта. По този случай в Детския кът на Морската градина във Варна ще се проведе работилница за изработка на автентични мартеници. Събитието ще се състои на 23 и 24 февруари от 11:30 ч. до 13:00 ч. Всички желаещи малчугани могат да се включат напълно безплатно и да изработят своя собствена мартеничка. Децата ще бъдат разделени в четири възрастови групи: до 4 години, от 4 до 8 години, от 8 до 12 години и 12 +. По желание родителите ще могат да закупят някои от ръчно направените мартенички, като събраните средства ще се използват за закупуване на специализирана детска линейка за болница „Света Марина Варна“.     Също в Морската градана, по традиция, на 1 март от 11:30ч. ще бъдат открити две 5-метрови фигури на Пижо и Пенда. Те ще са разположение на входа на Езерото с лодките. Автор на фигурите е известният варненски склуптор, печелил множество награди, Венци Марков. Двете мартенички са най-големите правени до сега у нас от метал. Стана ясно, че за откриването се шият специални одежди на двете фигури от бял и червен цвят.", "date": "2019.02.21", "title": "5-метрови Пижо и Пенда ще красят Морската градина във Варна"}
{"url": "https://www.actualno.com/vraza/stana-jasno-kakvi-sa-osnovnite-prichini-za-katastrofite-vyv-vraca-news_723308.html", "text": "   -това стана ясно днес на заседание на Областната комисия по безопасност на движението по пътищата във Враца.     По данни от Годишния доклад, за дванадесетте месеца на 2018 г. в областта са регистрирани общо 772 пътнотранспортни произшествия, от които 611 с материални щети. 161 са тежките произшествия, с 27 убити и 217 леко и тежко ранени граждани.\r\nДва са критичните  участъка с концентрация на пътнотранспортни произшествия на територията на областта през 2018 г. – първият се намира на път II-15 - кръстовище с кръгово движение на Северен обходен път на Враца. На него са станали общо 10 катастрофи. Вторият опасен участък е на бензиностанция „Лукойл“, извън гр. Враца, с общо 6 катастрофи.\r\nОбластната комисия посочи като   За 2018 г. са установени близо 40 000 нарушения по Закона за движение по пътищата и Кодекса за застраховане, съставени са повече от 5000 акта и над 30 000 фиша.\r\nОбластната комисия по безопасност прие и План-програмата за работата си през 2019 г., в която са заложени различни мероприятия и дейности, целящи намаляване на пътния травматизъм и повишаване културата на пътна безопасност.\r\nЗаместник областният управител Мирослав Комитски  апелира за повече отговорност и внимание на пътното платно и припомни мотото  на Десетилетието на действията по безопасност 2011-2020 -     ", "date": "2019.02.21", "title": "Стана ясно какви са основните причини за катастрофите във Враца"}
{"url": "https://www.actualno.com/analysis/rusija-predi-nato-se-podigravashe-s-oryjijata-ni-sega-se-iznervjat-news_723339.html", "text": "  Преди година НАТО иронизираше новите видове въоръжения на Русия, но сега реагира изнервено на думите на държавния глава на Руската федерация Владимир Путин за възможното им използване срещу центровете за вземане на решения за използването на ракети, заплашващи Москва. Това заяви говорителят на Министерството на външните работи на Русия Мария Захарова чрез съобщение в социалната мрежа Twitter, предава TACC.     По-рано Путин, в обръщение до Федералното събрание, коментира оттеглянето на САЩ от Договора за ракети със среден и малък обсег (ДРСМО), като заяви, че Русия ще трябва да създаде и използва видове оръжия, които може да бъдат използвани не само в областите на пряка заплаха, но и срещу центровете за вземане на решения за използването на ракетни комплекси срещу Русия. От своя страна НАТО обяви, че счита за неприемливи изявленията на руската страна за заплахата от „насочване\" към страните от Алианса.   Захарова отбеляза, че по-рано в НАТО се подиграваха с новите видове оръжия в Русия.Тя припомни, че в началото на миналата година западните партньори определиха анимацията, показана по време на обръщението на Путин във Федералното събрание „кремълски блъф“. Сега, отбеляза официалният представител на руското външно министерство, Западът внезапно „разбра\", че е „в обектива\" и започва да „предполага\" какво е реалното положение.\r\n„Наистина ли си мислеха, че ще си правим селфи с тях?\", пише Захарова, като същевременно споменава разширяването на НАТО, излизането на Вашингтон от ДРСМО, изграждането на американската армия в Европа и „безкрайната намеса\" на колективния Запад в суверенните вътрешни работи на други страни.  В същото време Захарова подчерта, че мерките на руската страна трябва да се възприемат единствено като отговор на агресивните действия на партньорите.", "date": "2019.02.21", "title": "Русия: Преди НАТО се подиграваше с оръжията ни, сега се изнервят"}
{"url": "https://www.actualno.com/shumen/milena-nedeva-v-obshtina-kaspichan-kmetovete-sa-i-vyzlojiteli-na-obshtestveni-porychki-news_723254.html", "text": "   Милена Недева е кмет на община Каспичан за втори мандат. Тя е завършила магистратура по психология в Шуменски университет \"Епископ Констан т ин Преславски\" и здравен менинджмънт във Висшия медицински институт в Плевен. Работила е като медицинска сестра. Преди да стане кмет е била общински съветник.       По принцип съм \"за\" даването на правомощия на кметовете на населени места. Искам да споделя, че част от предложенията, според мен, не са удачни. Например - предложението, което се отнася за глобите и носенето на отговорност. Някак си говорим само за даване на права, които не са обвързани със задължения. И друго, в момента ЗМСМА и Законът за общинската собственост (ЗОС) са регламентирали много ясно възможността за предоставяне на правомощия на кметовете на кметства. В община Каспичан ние имаме такава практика - от 12 г. кметовете са второстепенни разпоредители с бюджетни средства с решение на ОбС. Промяната в Закона за обществените поръчки (ЗОП) им дава право те да бъдат и възложители. И преди при нас имаше подобна практика:  когато има обект в дадено населено място, кметът беше включван в комисията, но тази, която имаше ролята на инвеститорски контрол, а не тази, която избира изпълнителя.   ЗОП, в чл.5 го регламентира това, когато кметовете или кметски наместници са разпоредители с бюджет, могат да бъдад възложители. Не зная защо кметовете на кметства не са направили мотивирани предложения до Общинските съвети, за да получат правомощия, които и към този момент са регламентирани в нашето законодателство. Има и други такива общини, където се прилага този модел на местно самоуправление.\r\nЗОС регламентира възможността да предоставяне не по-малко от 30% от приходите от продажби в населените места или на земеделски земи, отдавани под наем. При нас има и такава практиката. До 2017 г. отчислявахме 30%, сега този размер е 35%. Тези средства се използват основно за текущи ремонти или за капиталови разходи.     Справят се с помощ от администрацията. Това е въпрос, който трябва да се реши в самата община. Тук сумите са мо-малки и провежданите процедури са по-лесни. Не съм съгласна с предлаганата глоба за общинския кмет. Не може примерно да имаш 20% събираемост на данъци и такси, а да искаш да изхарчиш 100% от бъдещ приход. Аз съм „за” даването на повече права, но нека те са обвързани със задължения. Това за 100% обезпечение се обсъжда още като промяна, с която аз не съм съгласна. И сега е така. Няма как да изхарчиш повече пари, отколкото си получил. Мога да ви кажа как разпределяме капиталовата програма по населени места. 50% разпределяме на брой население, защото това е основният критерий, по който и общините получават средствата. Останалите 50% разпределяме върху реалния приход в общинския бюджет. Постигнали сме това съгласие и с кметовете. Четвърта година вече процедираме по този начин. А другите 35%, които те получават от отчисленията - да кажем приходите от земеделски земи са на 99% сигурни, защото земеделските производители при нас в болшинството си са коректни платци. Тези приходи се използват основно за текущи ремонти. А когато не сме получили 100 единици приход, естествено не харчим 100 единици. Не всички пера от бюджета са изпълняват на 100%. Ето с този момент аз не съм съгласна, че някой трябва да изхарчи 100%, без да се е потрудил да ги осигури като приход. А на всичко отгоре кметът на общината да бъде наказан за това.   Това е един положителен момент, но естествено не ни удовлетворява, тъй като не е достатъчно. При нас разликата е с около 50 000 лв. в капиталовите разходи спрямо миналата година. Сега са около 330 хиляди. Средствата за зимно поддържане не сме ги изхарчили, защото зимата беше благосклонна към нас. Имахме преходен остатък от миналата година. Бих искала да споделя, че получихме целеви средства с министерско постановление и от МРРБ, с които предстои да изпълним определени обекти.\r\nАз съм много благодарна на тази подкрепа, защото в миналия програмен период ние се водехме община-градски ареал и бяхме като едно бяло петно на картата - недопустими за инфраструктурни проекти. Невъзможно е да обясниш на гражданите защо в съседния град и община правят площада и водопровода, а в нашия не. В този програмен период сме включени в Оперативна програма за развитие на селските райони. За съжаление, има и друг казус. Тук пък се конкурираме с общините, които са четвърто йерархично ниво по ОП „Региони в растеж“, където са включени такива с над 10, 20 и повече хиляди души население. Но все пак очакваме да подпишем договори с ДФЗ. На 12.02, на годишната среща на НСОРБ, представителите на фонда,казаха че до края на месеца ще започне подписване на договири с общините. Проектът за асфалтиране на улици е на стойност около 1,2 млн. лв. Проектът за 2-ри етап на спортен комплекс  е за около  90 000 лв. Миналата година сме асфалтирали една улица в Плиска, която се намира пред Културно-историческия комплекс, създаден преди 3 г. Бяха ни отпуснати 180 000 лв. Ние добавихме общински средства за подмяна на водопровода и беше изцяло асфалтирана улицата, където идват туристи от цял свят. Укрепихме свлачище в село Могила и частичен ремонт на улицата със средства от Междуведомствената комисия.\r\nИзградихме първия етап на спортен комплекс в Каспичан на стойност 300 000 лв. Направено беше мултифункционално игрище, детска площадка с алеи и уреди на открито. С втория етап, за който предстои да подпишем договор, ще изградим скейт борд съоръжение и осветление. Предстоят още дейности, но те ще са в трети етап на този обект. През миналата година направихме подмяна на водопроводи на пет улици за 750 000 лв., отпуснати от МРРБ. Рехабилитирахме централната зона на Каспичан с 250 00 лева с постановление на Министерски съвет. С капиталовата програма направихме вътрешен ремонт на бившата поликлиника в град Каспичан, а сградата беше санирана със средства от Националния доверителен екофонд в края на 2017г. За религиозните храмове тази година получихме 62 000 лв., като 20 000 лв. са за новостроящия се храм в град Каспичан. Естествено, кметът за всичко е виновен... Не знам какви са били критериите за включването на общините в различните оперативни програми. Тогава са определяни през 2006 г. Ние бяхме единствената община в област Шумен със статут \"агломерационен ареал\". През 2013 година, преди старта на новия програмен период, бяхме включени в ОПРСР. Използвали сме всички възможности по другите оперативни и национални програми за различни проекти по .т.н „меки мерки“-социални и проекти в сферата на образованието.\r\nВ момента вървят две процедури за избор на изпълнител. Едната е за свлачище в село Кюлевча на стойност 278 000 лв. и за подмяна на водопроводи и асфалтиране на улици в размер на 1 305 000 лв. с ПМС от м.г. В края на годината получихме 60 000 лева аванс за цялостно проектиране на пречиствателна станция, канализация и реконструкция на водопроводите в Плиска. На първо място може би обектите не са достатъчно атрактивни. По-голямата част от процедурите изготвяме със служителите от общинска администрация, които са на много добро ниво, компетентни в своята област. А по отношение на поръчката, която визирате, ще кажа само, че фирмата, която обжалва, е регистрирана като строителна с двама души персонал. За мен това е странно, меко казано, но законодателят го позволява. Решението беше в наша полза, но това забави с повече от една година изпълнението. Около 1 млн. лв. са ни приходите от данъци и такса битови отпадъци. При нас данъците са на долната граница - 1,05 промила е данъкът в селата, а в Каспичан е 1,35 промила. И не са променяни със сигурност от 12 години. Приходите ни от земеделски земи са малко над 200 хиляди. За съжаление, назад в годините, голяма част от общинските земи са били продадени, а това ни е най-сигурният приходоизточник. От такса битови отпадъци имаме генериран преходен остатък около 250 000 лева, но през януари купихме 50 контейнера. От година и половина ние сме със собствено сметопочистване и сметоизвозване. Общинско звено е от година и половина, като разходите ни се намалиха с около 35-40% и се увеличи кратността. По-рано сметта в населените места се извозваше по два пъти, сега е по три пъти. Ако някъде се налага правим и допълнително почистване. Преди това дейността се изпълняваше от фирма, избрана с обществена поръчка. Договорът й изтече през 2017 г., а междувременно ние бяхме закупили контейнерите, сметопочистващата техника и имахме готовност сами да се справим. Освен всичко разкрихме и нови работни места. За нас това беше голямо предизвикателство, но в крайна сметка и едно успешно начинание.   Миналата година стартирахме бюджета с над 7 млн. лева, а заедно с привлечените средства приключихме годината с над 10 млн. лв. Тази година с преходния остатък - малко над 2 млн. лв., бюджетът ни е близо 9,6 млн. лв. Основният остатък е от средствата, получени с ПМС и от такса битови отпадъци. В дължавни дейности преходният остатък е основно във функция „Образование“ Община Каспичан е стабилна във финансово отношение. Нямаме неразплатени поети ангажименти, забавени плащания, просрочени задължения. Просто желанията са ни много повече от възможностите, защото всички искаме да живеем във благоустрени населени места, с качествена инфраструктура, с възможност за нормална работа, отдих, спорт и културни събития.", "date": "2019.02.21", "title": "Милена Недева: В община Каспичан кметовете са и възложители на обществени поръчки"}
{"url": "https://www.actualno.com/vraza/mnogo-dobra-rabota-prez-2018-g-otchete-bchk-vraca-news_723303.html", "text": "  Д-р Ирена Видинова, председател на областния съвет на организацията, представи дейността през 2018 г.  във Враца. Организацията наброява 4500 членове, организирани в 10 общински дружества. Тази цифра представлява 2,72% обхват на населението, като за страната са 2,14 % средно за 2016 г. Доброволците с активна дейност са 400, като половината от тях са млади хора, работещи в различни направления на дейност, проекти и програми. Със знак  „Млад отличник на БЧК“ бяха удостоени 6 активни доброволци от Враца и с. Зверино, а на 5 декември 2018 г. Петя Илиева, ръководител на клуб БМЧК и „Приятели на Искърското дефиле“ получи грамота в Националния конкурс  „  Най-добра доброволческа инициатива за 2018“ г., която беше връчена лично от Президента на РБ Румен Радев.     19 929 човека са получили подкрепа от Врачанската БЧК. Доброволците се похвалиха, че са събрали 2 876 лв. от кампанията  „Твоите дребни пари - в помощ на абитуриентите сираци“. 1 551 лв. са събраните средства от кампанията в Зверино. Те са били в помощ на 22 младежи от Враца и 11 млади хора от Мездра и с. Зверино.\r\nПрограма „Домашни грижи“ (2012-2018 г.) избра Враца  за модел на грижи в България и става полезна на повече от 400 човека в областта.\r\nПрез м.ноември 2018 от са помогнали на 5 деца-мигранти от Оряхово, които са били под полицейска закрила. БЧК Враца са закупили медикаменти за тяхното лечение, както и 5 комплекта спално бельо и хавлиени кърпи.  Чрез съвместно споразумение между БЧК И Турския Червен полумесец е фунансиран проект  „Подобряване на условията на живот в Дома за стари хора с. Хайредин“. Възрастните  хора са получили 60 нови матрака и протектори към тях, спално бельо и 2 тв приемника.  Броят на безвъзмездните кръводарители за миналата година е 1983 .Планинската спасителна служба работи с 12 спасители в наряд и е проведена една акция. Отрядът  получава служебен автомобил „ Мицубиши L200“ от НС на БЧК.\r\nГолям приоритет се дава на работата на младежката организация, бе отбелязано в отчета на БЧК. 150 са активистите в нея, а активните доброволци са повече от 200, обединени в 8 клуба на БМЧК.\r\nПовече от 4 хил.лв. са събрали доброволците при акция в помощ на абитуриенти сираци и полусираци, организирани  пред църквите и манастирите по Искърското дефиле.От благотворителния концерт за Коледа събраните 5500 лв. са дарени на Националния център за лечение и рехабилитация на деца с онкологични заболявания.    На финала на представения отчетен период  д-р Видинова благодари на партньорските организации за съвместната им работа – Областнаи общинска администрации,  Дирекция „  Пожарна безопасност“, ТП палата,Младежки дом, Ротари клуб и др.  \r\nНа годишния отчет гости бяха д-р Надежда Тодоровска-зам.-генерален директор на БЧК, президентът на постоянното представителство на Турския червен полумесец в България-Озге Ирмак, зам.-кметът Петя Долапчиева, директорите на Областната дирекция на полицията и РЗИ, представители на общините и доброволци.", "date": "2019.02.21", "title": "Много добра работа през 2018 г отчете БЧК Враца"}
{"url": "https://www.actualno.com/curious/4-te-zodii-naj-golemi-prelystiteli-news_723300.html", "text": "        Това са 4-те зодии, които прелъстяват най-много и се забъркват в любовни истории непрекъснато.    Като един от най-чувствените знаци, Телците съвсем заслужено  оглавяват  класацията за най-големите прелъстители сред зодиакалните  знаци. Техните  силни страни са спонтанността в действията, а в леглото  са изключително  издръжливи, но и изобретателни. Готови са на всякакви  експерименти в  стил Кама Сутра. Как може да бъдете запленени от  представител на зодия Телец? Родените  под този знак обичайно имат  положително и силно излъчване, което няма  как да остане незабелязано.  Притежават голям чар, интелект, който не спират да демонстрират и   една особена магия в погледа, с който привличат веднага противоположния   пол. Рядко правят първата крачка, ето защо, ако искате да направите   играта наистина интересна, изпратете вашите сигнали и оставете Телеца да   предприеме следващата стъпка.    Близнаците са майстори на...     ", "date": "2019.02.21", "title": "4-те зодии най-големи прелъстители   "}
{"url": "https://www.actualno.com/politics/rabotna-grupa-shte-izchistva-spornite-normi-sreshtu-izpiraneto-na-pari-news_723328.html", "text": "  Работна група в рамките на вътрешната парламентарна комисия, под ръководството на Цветан Цветанов и с участието на Висшия адвокатски съвет и експерти ще изготви предложения за такива изменения, които да направят по-ефективно прилагането на Закона за мерките срещу изпирането на пари. Това съобщи председателят на ДАНС Димитър Георгиев след среща в кабината на председателя на парламента Цвета Караянчева, председателя на вътрешната комисия Цветан Цветанов, председателя на Висшия адвокатски съвет Ралица Негенцова и представители на адвокатурата.     Висшият адвокатски съвет настояваше за такава среша и за прецизиране на закона, така че да не се създават съмнения дали адвокатската тайна ще бъде запазена. След срещата Ралица Негенцова и изрази надежда още следващата седмица да се състои първото заседание на новата работна група и да се постигне прецизиране на нормите. Очакванията ѝ са да се постигне прецизиране на всички норми, така че да бъдат защитени както общественият интерес, така и индивидуалният интерес на гражданите и юридическите лица. Те трябва да са сигурни и уверени в защитата на тяхната тайна и в доверието в правосъдието, категорична е Негенцова.   Цветан Цветанов изрази надежда ДАНС с техните експерти и представителите на адвокатурата да участват активно в работната група и обяви, че тя започва работа в 13:00 часа във вторник (26 февруари). Целта по думите му е \"да успокоим адвокатурата и да не се правят тези погрешни тълкувания и внушения, че се създава някакво доносничество за техните клиенти\". Ще се опитаме, добави той, да гарантираме, че директивата ще се изпълни 100% и няма да има репутационна щета за държавата.\r\nПриетото законодателство срещу опитите за пране на пари е основен приоритет за всяка страна-членка на ЕС, на Европейската комисия и на всички контролни органи, които следят за изпълнението на законодателството и неговото прилагане, изтъкна Цветанов. \"Странта има и други ангажименти -за присъедииняване към валутния съюз - това е допълнителна причина да бъдем много внимателни и да сме приели директивата\", добави той. Този законопроект е продукт на три-месечна работа на експертите на ДАНС, каза още Цветанов.  Г-жо Негенцова, искам да успокоите всички адвокати, че парламентът ще направи баланс, за да не застрашим репутацията на страната, но и същевременно да защитим правата на всички български граждани, без изключения, заяви още Цветанов. Той увери, че адвокатите няма да са доносници на ДАНС.\r\n\"Тиражира се една новина, че имало вече изискване и детските градини да подават документи в ДАНС и да се превръщали директори на детски градини и на училища  в някакви доносници\", отбеляза още Цветанов и изтъкна, че народните представители от БСП са участвали активно в законодателната дейност и приемането на всеки един закон до вчера. Помолен да каже имат ли задължения по този закон детските градини, Цветанов изтъкна, че към сайта на ДАНС може да се отправят всякакви въпроси и заяви: \"Да ви посочат една детска градина към която те са направили подобно изискване или разпореждане\" и добави, че е убеден, че само се създава напрежение и противопоставяне.", "date": "2019.02.21", "title": "Работна група ще изчиства спорните норми срещу изпирането на пари"}
{"url": "https://www.actualno.com/starazagora/rekorden-dobiv-na-vyglishta-za-januari-v-mini-marica-iztok-news_723335.html", "text": "  Най-високият добив на въглища за януари от създаването си до днес отчита “Мини Марица-изток” - 3 427 789 тона. С добитите  количества най-голямото въгледобивно дружество в България изпълнява заявките на консуматорите - четирите термични централи на територията на комплекса “Марица-изток”. Със 106 789 тона повече са въглищата, които “Мини Марица-изток” е добило с предишния си януарски рекорд - през януари 2015-а добивът на въглища е в размер на 3 321 000 тона.     102 на сто е изпълнението на месечния план на откривните работи - 7 524 250 кубически метра земна маса са разкрити, транспортирани и насипни през първия месец на 2019-а, което е със 134 250 кубически метра повече от планираното.", "date": "2019.02.21", "title": "Рекорден добив на въглища за януари в “Мини Марица-изток”"}
{"url": "https://www.actualno.com/dobrich/ezikovata-gimnazija-v-dobrich-iska-da-podgotvja-i-ekskurzovodi-news_723334.html", "text": "  Езикова гимназия „Гео Милев“ в Добрич е подала заявление в Министерството на образованието и науката (МОН) за разкриване на с първи език немски и втори - руски. Това стана ясно на днешното заседание на Областната комисия по заетост, на което беше приет план-приемът за предстоящата учебна година. Ако от МОН одобрят искането, елитното училище ще запази шестте си паралелки, уточни началникът на Регионалното управление на образованието (РУО) Жоро Тошков. По негови данни миналата година не са достигнали 140 ученици за съществуващите паралелки след седми клас, а за тази година се очертава този брой да надхвърли 240. От СУ „П. Р. Славейков“ са се отказали от идеята си за разкриване на професионална паралелка „Екскурзоводство“, а Финансово-стопанската гимназия „Васил Левски“ планира от новата учебна година да няма паралелка „Данъчна и митническа администрация“, тъй като завършилите не можели да намерят реализация на трудовия пазар.     Категоричен отпор от представители на бизнеса срещна позицията на началника на РУО да бъдат намалени паралелките в езиковата гимназия и да се даде приоритет на професионалното обучение, посочвайки, че езиковата гимназия във Велико Търново е с три паралелки, а в Добрич те са шест.\r\nСъвременните работодатели търсят кадри , а най-добрата подготовка дават езиковите гимназии, заяви секретарят на Търговско-промишлената палата Герман Германов. Той предупреди, че ако бъдат намалени паралелките в ЕГ „Гео Милев“, учениците ще отидат в други градове или в частни училища. Припомни и че заради недостиг на квалифицирани кадри в туризма се налага да внасяме от други държави, а точно туристическият бизнес има нужда от владеещи чужди езици.\r\nВ началото на следващия месец в МОН ще бъдат защитавани .  ", "date": "2019.02.21", "title": "Езиковата гимназия в Добрич иска да подготвя и екскурзоводи"}
{"url": "https://www.actualno.com/burgas/horata-s-osnovno-obrazovanie-si-namirat-po-lesno-rabota-v-burgaski-region-news_723336.html", "text": "  Бургас не се развива като индустриален град, но продължава да дава работа на много хора, заради туризма. До този извод са стигнали представители на Регионалната служба по заетост и Бюрото по труда и в града.     Данните, които изнесе Пенка Кирилова, директор на Регионалната служба по заетостта, показват увеличение на регистрираните безработни. Те са 11 хиляди 114 души, което в сравнение с предния месец, . В същото време, градът е на седмо място по безработица. През лятото, тя пада до два процента.\r\nПроцесът обаче е двустранен, защото има и много хора, които са започнали работа. . Хората със средно и висше образование са най-големият процент регистрирани като безработни. Специално в Бургас, по-лесно намират работа хората с основно образование, те са най-малко регистрирани в бюрата по труда.\r\nВъпреки това има работа и за квалифицирани кадри. 11 са обявените работни места за лекари и други медицински работници, необходими за Спешна помощ.  „През лятото нивото на безработните ще падне под два процента. Вече са обявени 782 работни места , като по-голямата част от тях са свързани с летния сезон. Курортите, летището, малки предприятия, които произвеждат продукция, свързана с туристическия сезон, автобусни фирми, всички търсят персонал\", каза Живко Янакиев, директор на „Бюро по труда Бургас. “\r\nИма работни позиции, които се търсят целогодишно и те са свързани с търговията, включително по интернет, кол центрове, има работа за касиери в магазини.\r\nЗа повечето обявени от работодателите места не се изсква голяма валификация, като това важи най-вече за работещите само през лятото.    „В Бургас най-голяма е зависимостта на пазара и иклномиката със сезонната заетост. Сега градове като Пловдив, София, Варбна Велико Търново, Стара Загора, са с по-ниско равнище на безработица от Бургас, а преди не е било така. Значи там икономиката се е развила и осуигурява целогодишна заетост. По маклко зависи от сезона. И областният управител Вълчо Чолаков подстави като въпрос на работодателите. Той ги запита - какво правят, за да се развива икономиката на областта.Това се налага като извод“, добави Живко Янакиев.\r\nНа 26 март в Бургас ще се проведе ежегодната Трудова борса. И тя ще даде шанс за реализация на много хора. Но и на този форум, повечето работни места които се предлагат, ще бъдат сезонни.", "date": "2019.02.21", "title": "Хората с основно образование си намират по-лесно работа в Бургаски регион"}
{"url": "https://www.actualno.com/curious/2-te-zodii-koito-otmyshtavat-jestoko-news_723302.html", "text": "            Добри са, мили са, дават много от себе си, но някой настъпи ли ги, следва апокалипсис. Представителите на тази зодия са миролюбиви същества по природа, но никой не бива да тества границите им, защото после горчиво ще съжалява. Колкото пъти мълчат, толкова пъти, умножено по пет отвръщат след това. Телците си знаят цената и никога не позволяват някой да се държи лошо или да си играе с тях.      Те не харесват който и да е, за да станеш близък с тях, трябва да отговаряш на 9 от техните 10 представи за това какъв трябва да бъде човекът до тях. Представителите на тази зодия хапят особено коварно, но никога непредизвикано. Те отмъщават на секундата и добре знаят как – така, че да заболи най-много. Козирозите често отмъщават и за други близки на сърцето им хора, ако видят, че някой се държи непочтително и нечестно с тях. Истинска подкрепа са за приятелите си.   ", "date": "2019.02.21", "title": "2-те зодии, които отмъщават жестоко   "}
