{"url": "https://www.actualno.com/analysis/kak-chetiri-strani-syuznici-na-skopie-dopusnaha-bjagstvoto-na-gruevski-news_708466.html", "text": "   Разследването ще разкрие подробности за бягството на Никола Груевски, но остава въпросът как четири страни, наши приятели, са позволили това, попита премиерът Зоран Заев. Той очаква обществеността да бъде информирана много бързо какво точно се е случило в Македония за бягството на бившия премиер, пише онлайн изданието на вестник , цитирано от .      „Аз съм информиран от МВР и знам, досега до къде са стигнали нещата и вярвам, че много бързо на обществеността ще ѝ бъдат съобщени подробности за това, какво се е случило в Република Македония, защото знаем какво се е случило в Албания, Черна гора, Сърбия и Унгария. Остава въпросът как наши приятели, четири страни, са позволили това, разбира се, остава въпросът как в три държави членки на НАТО, твърдящи, че там има върховенство на закона, казвам това в кавички, в момент, когато македонското общество, македонския парламент е сериозно фокусиран заради огромното вдъхновение от правото да бъде член на ЕС и НАТО, се случи точно това, което се случи. Но затова са разследванията , така че информацията, която бъде получена, трябва да бъде споделена с обществеността“, заяви по-рано .   Премиерът съжалява, че МВР все още не може да излезе с подробна информация. Той посочи, че уважава факта, че прокуратурата е разследва сериозно случая и че по време на разследването не могат да бъдат съобщени всички подробности.\r\nПремиерът отрече, да е разговарял с малко преди той да напусне страната. „Ще се окаже, че сме се споразумели заедно. Откакто съм министър-председател, в продължение на година и половина, нямам контакт с г-н Груевски. Последните контакти бяха, когато парламентът беше вглъбен в тази безкрайна дискусия, преди да се случат трагичните събития на 27 април. Той беше там, в парламента, когато говорихме за деблокиране на процеса, че е ясно, че мнозинството съществува и да не ги мъчим Македония и македонските институции. Тогава бяха последните разговори“, обясни министър-председателят.  В същото време и гръцки евродепутат от СИРИЗА, Стелиос Кулоглу изиска отговори от върховният представител на ЕС за външната политика Федерика Могерини за одобреното искане за убежище на бившия македонски премиер Никола Груевски от Унгария. „Разглежда се възможността да се поискат обяснения от Унгария за причината да му даде . Какви са следващите стъпки, които планирате да предприемете, за да не може държава-членка да пречи на работата на правосъдието в страна-кандидат за членство“, са въпросите, които Кулоглу задава на Могерини.\r\nЕвродепутатът подчерта, че върховенството на закона е фундаменталната ценност и за държавите членки и страните кандидатки за членство и добави, че \"премиерът Виктор Орбан, въпреки решенията на ЕС, не приема бежанци“. „Това очевидно не се отнасяше за г-н Груевски, който беше осъден за тежки престъпления. Върховенството на закона остава основна ценност както за държавите членки, така и за кандидатите за членство. Унгария подкрепя интеграцията на БЮРМ в ЕС, но, както изглежда, не смята, че страната е сигурна, давайки убежище на Груевски“, пише още Кулоглу.   ", "date": "2018.11.27", "title": "Как четири страни, съюзници на Скопие, допуснаха бягството на Груевски?"}
{"url": "https://www.actualno.com/sofia/sydyt-zadylji-nikmi-da-dokaje-moje-li-da-stroi-nebostyrgach-v-strelbishte-news_708591.html", "text": "  Строителната фирма НИКМИ има 14 дни да предостави доказателства, че е изградила инфраструктура в два квартала по Общ устройствен план в \"Стрелбище\". Това постанови Административен съд София-град на днешното си първо заседание, в което даде ход на делото (номер 292 от 2018 година) срещу решението на Столичния общински съвет (СОС) отпреди 12 години да даде на НИКМИ като заменка имот точно на ъгъла на булевардите \"Петко Тодоров\" и \"България\", където сега компанията иска да строи 43-етажен небостъргач.     Съдът изисква доказателствата, тъй като всъщност те ще покажат има ли основание твърдение на прокуратурата, че НИКМИ са получили незаконосъобразно чрез заменка имота, защото едно от основанията за заменката е, че са изградили инфраструктура в този район на квартал \"Стрелбище\". Припомняме, че според прокуратурата НИКМИ не е трябвало да получава имота, защото не става въпрос за нито една от общо пет хипотези, които биха позволили извършване на заменката – фактически НИКМИ не е съсобственик на урегулирания поземлен имот, не е съсед на имот, за който се предвижда сключено застрояване, не е наемател на общински имот, не притежава временен обект върху имота, запазването на който не противоречи на действащия Подробен устройствен план (ПУП), не е бивш собственик или наследник на бившия собственик на общинския имот и НИКМИ не е реализирала за своя сметка инфраструктура, която да обслужва и общинския имот. Отделно за придобития от НИКМИ имот е имало претенция от друго лице по времето на заменката, като спорът е стигнал до съд. Освен това е имало заявления за замяна, касаещи имота, и от други фирми - \"Ивали 2\" ООД и \"Нитекс-Ко\" ЕООД, но не е проведен конкурс, както е трябвало, твърди прокуратурата.   Интересен факт е, че всъщност прокуратурата протестира и заповедта на тогавашния кмет на София за извършване на заменката - т.е. на Бойко Борисов, но протестът е разделен на две - срещу решението на СОС и за падане на заповедта. Друг интересен факт е, че освен НИКМИ, ответник е и СОС, а адвокатът на СОС наблегна в пледоарията си на това, че строителната компания още не е представила доказателства за инфраструктурата, която твърди, че е построила и което се счита за едно от основанията да бъде направена заменката.\r\nСледващото заседание на съда ще е на 12 март, 2019 година - отново от 15:00 часа.  ", "date": "2018.11.27", "title": "Съдът задължи НИКМИ да докаже може ли да строи небостъргач в \"Стрелбище\""}
{"url": "https://www.actualno.com/blagoevgrad/sagata-pirin-moje-li-pravitelstvoto-da-otgovarja-pred-zakona-zaradi-ski-zonata-v-bansko-news_708566.html", "text": "   Казусът със ски зоната в Национален парк \"Пирин\" влиза в поредна фаза, след като в сагата се намеси и главният прокурор Сотир Цацаров.       В миналата седмица Цацаров се обърна към правителството с ултимативна бележка - .     Междувременно министърът на околната среда и водите обяви, че тази или следваща сряда ще внесе в Министерски съвет искане за мандат да преговаря за промяна на концесията. Според коалицията от неправителствени организации и граждански групи „За да остане природа в България“ предложението на обвинител номер едно . Екозащитниците се аргументират в подробно писмо, изпратено до медиите, защо това е така, като аргумент номер едно е, че Димов ще предложи разширение на концесията, което по същество погазва различни норми.   Ако прокуратурата е открила нарушения от страна на „Юлен“ АД -  концесионер на ски зона Банско в , защото, според еколозите, концесията е незаконно увеличена и по този начин е нанесена щета на парка и интересите на обществото,  (касае унищожаването - съзнателно или не, на защитена територия). Природозащитниците припомнят, че обемът за застрояване в парка е определен с териториално-устройствен план (ТУП) и е 99,55 хектара. Според чл.9 и приложение 4 на договора  стойността на концесията е 37 305 480 лв., а Законът за концесиите и европейската Директива за концесиите позволяват промяна в действащ договор за концесия само в следните случаи: - Ако има подобна клауза в договора и за не повече от 10% от стойността на концесията;         - При извънредни обстоятелства, но не повече от 50% от първоначалната стойност на концесията;  - Ако се налага ново строителство, но за не повече от 50% от първоначалната стойност на концесията. Според представителите на \"За да остане природа в България\" в контракта за ски зоната .\r\nЕколозите считат, че предложението на Сотир Цацаров показва, че \" и от това ще настъпят значителни последици, като се узаконят вредите, нанесени на Национален парк \"Пирин\". \"За да остане природа в България\" напомня, че ако някой от обектите в ски зоната в Банско няма подробен устройствен план (ПУП), технически проекти и разрешение за строителство, трябва да бъде премахнат без уговорки.\r\nПриродозащитниците посочват, че Нено Димов и повереното му ведомство \" \". Според тях това означава само едно - че решението на министър Евдокия Манева е незаконосъобразно и трябва да бъде отменено, заедно с концесионния договор. По същото време заместник на Манева е точно Нено Димов.      ", "date": "2018.11.27", "title": "Сагата \"Пирин\" - може ли правителството да отговаря пред закона заради ски зоната в Банско?"}
{"url": "https://www.actualno.com/america/izsechenite-gori-v-brazilija-samo-za-godina-kolkoto-1-mln-futbolni-igrishta-news_708579.html", "text": "  Обезлесяването в Бразилия е  достигнало зашеметяващи размери. Само за една година без дървета е  останала площ с размерите на 1 милион футболни игрища. Между август 2017 г. и юли  2018 г. обезлесяването се е увеличило с 14% , а районите, останали без  гори, са с площ 7900 кв. Км, съобщи Greenpeace, позовавайки се на данни  от правителствена институция за специални разследвания. “Това е равно на  обезлесяването на почти на един милион футболни игрища само за година“,  каза пред AFP Марсио Астрини, координатор на Greenpeace за Бразилия.  „Всяка година имаме информации, че горите са унищожават по престъпен  начин.“ Според Астрини нещата могат да  станат още по-зле, ако новоизбраният президент Жаир Болсонаро изпълни  заплахите си да облекчи правилата за защита на околната среда. Опасенията се засилват и от  това, че президентът назначи за министър на селското стопанство Тереза  Кристина, която ръководи лобито на агробизнеса в парламента  и е  поддръжник на прочистването на на по-залесени площи, за да се даде  възможност за пасища и земеделие. , които покриват площ от 5,5 милиарда кв. км. по планетата ни,  около 60 процента от които са в Бразилия. Но те са застрашени от незаконната сеч, както и от селското стопанство, по-специално от соеви насаждения и пасища за говеда. Между 2004 г. и 2012 г.  обезлесяването в Бразилия беше забавено чрез контроли, налагани на  правителствено равнище, както и от частния сектор. Но Болсонаро заяви, че ще  \"сложи край на защитените територии, местните резервати, че ще намали  властта да инспектира и наказва екологичните престъпления\", смята  Астрини.     ", "date": "2018.11.27", "title": "Изсечените гори в Бразилия само за година - колкото 1 млн. футболни игрища"}
{"url": "https://www.actualno.com/showbusiness/pochina-syzdateljat-na-spondjbob-news_708599.html", "text": "   Това беше съобщено от канала Nickelodeon, предава The Independent.     Той  е страдал от  амиотрофична латерална склероза.\r\n\"Изключително тъжни сме от новината и днес искаме да почетем с минута мълчание живота и работата на Стивън\", казва се в съобщението.\r\nХиленбърг разработва идеята за СпонджБоб през 90-те години на миналия век. Първият епизод на анимационния сериал е излъчен на 1 май 1999 г. Почитатели на жълтата гъба и нейните приятели са не само децата, а и много възрастни. Студенти дори имат традиция да организират партита за гледане на \"СпонджБоб\".     Сериалът е печелил престижни награди в САЩ и Великобритания, сред които \"Еми\". Преведен и озвучен е на над 60 езика, включително урду, азербайджански и маори.\r\nХиленбърг бе също така сценарист и продуцент на двата филма за СпонджБоб, които излязоха на голям екран през 2004 и 2015 г.    ", "date": "2018.11.27", "title": "Почина създателят на СпонджБоб"}
{"url": "https://www.actualno.com/politics/sled-ogromna-porcija-mozychna-nedostatychnost-ns-odobri-ramkata-na-budjeta-na-doo-news_708617.html", "text": "   , предаде Агенция \"Фокус\".     Гласуването се превърна в пълна пародия. След като цели 8 часа от вчерашното извънредно заседание на парламента бяха посветени на бюджета на НЗОК, който в крайна сметка беше приет на второ четене, нещата излязоха тотално извън контрол - като в лудница, в която не е раздадена вечерната порция успокоителни.   Още първата точка от проекта стана причина за невероятен скандал, с обиди като \"страхливци\" и \"двулични\". Причината - депутатите от БСП видяха опит да бъдат спрени да се изказват, след като никой от управляващите не пожела да излезе и да защити приходите и разходите на бюджета т.е. първа точка в законопроекта. Процедура за прекратяване на дебатите беше поискана от народния представител на \"Атака\" Павел Шопов и това беше уважено преди да има две изказвания на червени депутати, заради което се стигна до скандал. След това бившият икономически министър от кабинета \"Орешарски\" Драгомир Стойнев връчи списък с желаещи да се изкажат от БСП за втората точка на проектобюджета т.е. приходите и разходите във фонд \"Пенсии\" на председателя на парламента Цвета Караянчева, като в него бяха записани всички червени депутати и обяви, че ще е така по всяка следваща точка на бюджета. Това спря намеренията на управляващите да приемат бюджета по късна доба.\r\n\"Моля, заемете местата си. Не ме карайте да предприемам  административни мерки\", обяви Цвета Караянчева преди гласуването на процедурата. \"Дадохме думата на двама  народни представители. След това обявих, че ще се гласува. Успокойте се и  заемете местата си:, заяви Караянчева на група разгневени червени депутати, водени от Драгомир Стойнев и Филип Попов, изправени до трибуната.  \"Няма да заемем местата си. Вместо да дадете думата, ето какво  получавате. Това е благодарността към допуска ви“\" каза депутатът от БСП  Георги Свиленски. \"Не знам какво трябва да се случи, за да дадете на  опозицията думата\", коментира той.\r\nСлед куп викове зам.-председателят на ПГ на БСП Драгомир Стойнев обяви: \"Цялата ни ПГ ще се  изказва за всеки член от закона\". \"Ето сега като има списък, ще дам шанс на всички“, каза Цвета Караянчева и с тези думи даде началото на края на заседанието.        Приходите в бюджета на ДОО са в размер на над 11,7 млрд. лева, разходите също. Бюджетът за следващата година е балансиран, с нулев дефицит. Приходите от осигурителни вноски са в размер на над 7,4 млрд. лева. Разходите за пенсии са в размер на над 9,9 млрд. лева, а тези за социални помощи и обезщетения- над 1,6 млрд. лева.\r\nДепутатите отхвърлиха предложенията на БСП и ДПС за увеличение на приходите и разходите в бюджета за пенсии и социални помощи. Бившият социален министър от кабинета \"Орешарски\" Хасан Адемов предложи увеличението от 5,7% на пенсиите да влезе в сила от април, а не от юли, но това беше отхвърлено.\r\nЩо се отнася до фонд \"Пенсии\", там е заложен дефицит от малко над 3,7 млрд. лева. Приходите са малко над 5,1 млрд. лева, а разходите - малко над 8,8 млрд. лева.   ", "date": "2018.11.27", "title": "След огромна порция мозъчна недостатъчност НС одобри рамката на бюджета на ДОО "}
{"url": "https://www.actualno.com/healthy/deputatite-prieha-novija-budjet-na-nzok-i-kup-vajni-promeni-news_708542.html", "text": "  След повече от осем часа дебати парламентът прие на второ четене бюджета на Националната здравноосигурителна каса (НЗОК) за 2019 г.       са в размер на 4 299 603 000 лв. Разчетите са направени при запазване на досегашния размер (8%) на здравноосигурителната вноска и при планираните увеличения на максималния осигурителен доход (3000 лева), минималната работна заплата (560 лева от 1 януари, 2019 година), минималните осигурителни прагове и минималния осигурителен доход за самоосигуряващите се лица, също на частта от осигурителния доход, върху който държавата внася здравни вноски за лицата, осигурявани за сметка на държавния бюджет.\r\nСъотношението на заплащане на здравни вноски е 60:40 - 60% се внасят от работодателя, 40% - от този, който се осигурява.   са в размер на 4 350 003 000 лв., от които 4 116 396 200 лв. са за здравноосигурителни плащания. С планираните средства е предвидено закупуването на медицинска помощ в обхвата на задължителното здравно осигуряване, гарантиранa от бюджета на НЗОК.\r\nДогодина се увеличават средствата за здравноосигурителни плащания за първична и специализирана извънболнична медицинска помощ, медико-диагностична дейност, болнична медицинска помощ, дентална помощ и за лекарствени продукти, медицински изделия и диетични храни за специални медицински цели. Резервът, включително за непредвидени и неотложни разходи, е 3% от събраните приходи от здравноосигурителни вноски и трансферите за здравно осигуряване от други бюджети и възлиза на 127 105 300 лв. - Закона за здравното осигуряване, Закона за здравето, Закона за лечебните заведения, Закона за лекарствените продукти в хуманната медицина, както и други - общо двуцифрено число закони. Промените са в следните направления:    1. Преминаване към НЗОК на администрирането на дейностите, осъществявани към настоящия момент от Фонда за лечение на деца и Комисията за лечение в чужбина т.е. фактическото им закриване.\r\n2. Създаване на Агенция за медицински надзор като второстепенен разпоредител с бюджет към министъра на здравеопазването, която да осъществява регулиране и контрол на медицинските дейности. Реално това е една от големите промени, тъй като на едно място се съсредоточава много административна власт.\r\n3. Отпадане на съществуващата процедура за акредитация на лечебните заведения за извършваната от тях цялостна медицинска дейност и/или отделни медицински дейности.\r\n4. Регламентиране възможността лечебните заведения да създават и участват в системи за самооценка и рейтингови системи за оценка на качеството на осъществяваните от тях медицински и организационни дейности и за дейностите по финансово и административно управление. Предвижда се участието в системите да е доброволно, като лечебните заведения ще са длъжни да оповестят въведените системи и да поддържат актуална информация за тяхното функциониране в интернет с оглед информираност на пациентите и на другите заинтересовани лица.\r\n5. Регламентиране създаването и поддържането на Национална здравно-информационна система от Министерството на здравеопазването и на информационна база данни за всички лица, преминали през ТЕЛК/НЕЛК за установяване на трайно намалена работоспособност/вид и степен на увреждане от Националната експертна лекарска комисия.   6. Нормативно определяне на задължителна структура и съдържание на медицинските стандарти, които в срок до три месеца от обнародването на закона в Държавен вестник ще се изготвят за всички специалности.\r\n7. Регламентиране съдържанието на Правилата за добра медицинска практика и Правилата за добра медицинска практика по здравни грижи.\r\n8. Въвеждане на финансови правила за реализиране дейността на държавните и общински лечебните заведения за болнична помощ и комплексните онкологични центрове, като правилата за контрол ще се определят с наредба на министъра на здравеопазването.\r\n9. Създаване на експертни съвети по медицински специалности или отделни медицински дейности, които да подпомагат министъра на здравеопазването по специфични медицински въпроси.\r\n10. Публикуване на интернет страницата на Министерството на здравеопазването на информация за медико-статистически и финансови показатели на лечебните заведения за болнична помощ и комплексните онкологични центрове, които се финансират от бюджета на Националната здравноосигурителна каса и/или от държавния бюджет за всяко тримесечие, като медико-статистическите и финансови показатели ще се определят с наредба на министъра на здравеопазването, съгласувано с Националния статистически институт.   11. Въвеждане на изискване към лечебните заведения да оповестяват всички цени на медицинските дейности, по които работят и издаване на финансови документи на пациентите за проведеното лечение. НЗОК има много по-голям опит относно трансплантациите, отколкото Фондът за лечение на деца в чужбина и не е проблем, че той ще бъде закрит. Това каза министърът на здравеопазването Кирил Ананиев от трибуната на Народното събрание по време на гласуването на второ четене на бюджета на НЗОК, в който се предвижда закриване на Фонда за лечение на деца.\r\n„Искам да уверя, че с това не се отменят съществуващи права на нашите деца като пациенти за лечение в чужбина. Беше казано, че ние преследваме преструктурирането с цел уеднаквяване процедурите по финансирането и структурирането на тази дейност чрез осигуряване на една контактна точка – НЗОК, която ще издава единствено формуляр S2. Много важен въпрос е, че предтрансплатанционната и следтрансплантационната дейност се финансира от НЗОК. Тоест, ние изваждаме един елемент. А по-тежките моменти са може би след трансплантациите, когато трябва да се грижим за тези деца“, заяви Ананиев.\r\nЗдравният министър посочи, че НЗОК има много по-голям капацитет в тази област. „За миналата година те са направи разходи за трансплантации и на малки, и на големи за 80 млн. лв., докато Фондът за лечение на деца в чужбина – само 12 млн. лв. Кой има по-голям опит от двете институции?“, попита той.\r\nАнаниев коментира и че по този начин ще има много по-голяма прозрачност. „Защото НЗОК взима решенията по определени медицински показатели. Тя спазва европейски директиви и правила, които се прилагат в цяла Европа за лечение на чужди граждани. Така че няма нито едно оплакване от тези трансплантации, които е финансирала НЗОК. Фондът за лечение на деца не прави политика, политиката се прави от медицинските специалисти –така че решението отново ще се взима от тях. Парите ще се взимат от бюджета на Министерството на здравеопазването към НЗОК, което гарантира, че тези пари няма да отидат за нищо друго освен за трансплантации на българските деца“, заяви министърът.   По думите на Ананиев в НЗОК ще се създаде специален отдел в дирекцията за европейски въпроси. „И използваме капацитета, който в момента го има във Фонда за лечение на деца“, заяви още той.\r\n\"За първи път бюджетът на НЗОК е с отрицателно салдо, защото за надсъбраните средства, които досега са били в бюджета и не са използвани, се дава възможност да бъдат ползвани за здравноосигурителни плащания. Това каза депутатът от ПГ на ГЕРБ и председател на здравна комисия д-р Даниела Дариткова. „Това потвърждава тезата, че НЗОК има една бюджетна сметка, отделена от бюджета на държавата, и тези средства се използват само за здравноосигурителни плащания“, обясни тя.\r\n„Съобразили сме с искането на БЛС и сме направили предложение, което да гарантира, че средствата, разпределени в отделните параметри на бюджета, ще могат да се разпределят с решение на Надзора на Касата само чрез съгласуване с съсловните организации“, заяви д-р Дариткова.\r\n\"Против сме лимитите при изпълнение на медицинска дейност в извънболничната помощ”, заяви доц. Георги Йорданов от ПГ на БСП. Той подчерта, че депутатите трябва ясно да кажат дали приемат лимитирането на дейността, когато те се нуждаят от медицинска помощ и отидат в извънболничната помощ. „Няма нормален човек, който да се съгласи да има лимит на това, което прави лекарят, когато нуждаещият се пациент отиде при него и има нужда от лечение”, каза още той.\r\nЙорданов подчерта, че съставилите на бюджета са записали 2 млн. хоспитализации, но по данни на лекаритете са над 3 млн. „Обемът, който предстои да бъде разпределен по изпълнители на болнична помощ, ще бъде с 1/3 по-малък от този в бюджета за 2018г. Ако законът бъде приет така, ще намалеят сегашните лимити, което ще предизвика сериозна вълна на недоволство както у лекарите, така и у пациентите”, обясни червеният депутат.\r\n„Няма данни колко средства се превеждат от държавата за здравно неосигурените, които са минали на лечение тази година. Това е публичен ресурс и той трябва да бъде ясен“, допълни народният представител Илиян Тимчев. Той предложи да бъде създаден фонд за здравно неосигурените и да минава през НЗОК, за да се изсветли.   „С бюджета управляващите казват, че запазват статуквото. В програмата им се казва, че ще насочат усилия към извънболнична помощ и профилактика. Отново само се увеличават средствата за лекарства, а достъпността и качеството на медицинската помощ не се случва“, каза още Тимчев.\r\n„Досега, всички години назад от създаването на Касата, e имало повече приходи при изпълнение, но те винаги са оставали в централния бюджет. Не съм съгласна Надзорният съвет да решава съдбата на тези средства, тъй като НС е органът, който трябва да направи актуализация на бюджета на НЗОК и по нейно искане, ако има необходимост, да се насочат по дейности“, допълни народният представител Валентина Найденова.\r\nЗаконът за бюджета е абсолютно неправомерен. В него се променят над 16 закона. Това каза депутатът от БСП Георги Михайлов и член на здравна комисия. Само преди дни пък Българският лекарски съюз излезе с остра  декларация, която дойде в резултат на неспазени договорености по  проектозакона за бюджета от страна на държавата, които първоначално са  били приети.\r\nОт съсловната организация посочиха, че с недоумение са установили, че  един от основополагащите текстове, а именно елиминиране възможността за  прехвърляне на суми от параграф в параграф, така че гласуваните веднъж  средства по пера да бъдат използвани само и единствено за обезпечаване  дейността по направление, липсва в утвърдения от партньорите вариант. Това беше поправено при второто четене.", "date": "2018.11.27", "title": "Депутатите приеха новия бюджет на НЗОК и куп важни промени"}
{"url": "https://www.actualno.com/europe/naprejenieto-mejdu-rusija-i-ukrajna-njama-da-dovede-do-vojna-smjata-ekspert-news_708577.html", "text": "   Това заяви преподавателят в Университета на Северна Каролина Димитър Бечев пред bTV.     „Русия иска да покаже, че тя е в състояние да диктува условията в Азовско море и Украйна по никакъв начин не е равностойна сила. Украинският президент Порошенко се опитва да извлече конфликта за вътрешнополитически дивиденти. Въвеждането на военно положение е обмислено решение”, каза Бечев.   Според експерта, решението на Петро Порошенко е свързано с предстоящите през март 2019г. избори в Украйна. Бечев добави, че рейтингът на президента е нисък.\r\n„В историята на руско-украинският конфликт имаше два момента – единият през август 2014 г., а другият февруари 2015 г., когато Русия нахлу директно в Източна Украйна и тогава не беше обявено военно положение, при положение, че имаше жертви и сериозни поражения над украинската армия”, добави Бечев.  Новата му книга „Русия се завръща на Балканите” засяга предимно Източните Балкани, а България не попада в полезрението на конфликтите, защото е членка на НАТО И ЕС. По думите на Бечев Русия се завръща днес като основен опонент на Запада, много по-силна и склонна да търси пролуките и слабите места на западните държави.\r\n„Русия никога не си е тръгвала, още от идването на Путин на власт и нарастването на руската енергийна мощ, тя възстанови позициите си. След анексията на Крим и украинския конфликт, Русия и Запада се превърнаха в конкуренти. По този начин Русия се завърна като по-агресивна сила, която е готова да играе твърдо в този регион.”, заяви Бечев.   ", "date": "2018.11.27", "title": "Напрежението между Русия и Украйна няма да доведе до война, смята експерт"}
{"url": "https://www.actualno.com/crime/tjalo-na-jena-e-otkrito-do-jilishten-blok-vyv-varna-news_708590.html", "text": "   . Това съобщи говорителят на Областната дирекция на МВР Ивана Милева пред \"Фокус\".     Инцидентът е станал в следобедните часове.   Засега няма данни за извършено спрямо починалата жена престъпление.\r\nИзясняват се причините за инцидента.  От Областната дирекция на МВР не могат да предоставят данни за самоличността и възрастта на жената.", "date": "2018.11.27", "title": "Тяло на жена е открито до жилищен блок във Варна"}
{"url": "https://www.actualno.com/society/pytna-policija-sys-syveti-zaradi-rjazkata-promjana-na-vremeto-news_708593.html", "text": "  Времето осезателно се промени днес, за утре се очакват значителни валежи от дъжд в южните райони, и от сняг - в останалата част на страната, като в Източна и Централна България ще има и силен вятър. Това налага водачите да са подготвени, ако им предстои пътуване, съобщават от пресцентъра на Пътна полиция.     Най-добре да се поема на път със зареден резервоар гориво. Водачите трябва да заредят незамръзващи течности в охладителната система на автомобила и за чистачките.\r\nЖелателно е да носят със себе си вода, топли дрехи, одеяло. Нека телефоните им са заредени и да носят зарядни, които да ползват по време на път.    ∙             Излизайте навън само ако това е абсолютно наложително\r\n∙             Движете се само по тротоарите, използвайте подлезите и надлезите за пешеходци    ∙             Извън населените места се движете СРЕЩУ АВТОМОБИЛНИЯ ПОТОК по банкета\r\n∙             Обличайте се с топли дрехи\r\n∙             Обуйте здрави зимни обувки, при възможност с дълбок грайфер\r\n∙             Ако сте с шапка, при пресичане се огледайте няколко пъти, преди да стъпите на улицата. Шапката помага против студа, но в известна степен пречи на слуховото възприятие\r\n∙             Дори да сте на пешеходна пътека, огледайте се и само ако автомобилът е далече, преминете   ∙             Слушалките в ушите и силната музика пречат на възприятията\r\n∙             Ако има поледица или сняг, върнете се и изчакайте, докато снегът бъде почистен и бъде опесъчен ∙             Ако не се налага непременно да пътувате, отложи заминаването до нормализиране на обстановката\r\n∙             Преценете дали се налага на път да тръгне цялото семейство. Особено важна е преценката, ако имате малко дете\r\n∙             Ако все още не сте сменили гумите, не губете време – незабавно ги подменете с гуми за зимни условия\r\n∙             Всички течности в системите на автомобила трябва да са подменени с незамръзващи\r\n∙             Проверете:\r\no             налягането на гумите   o             работят ли чистачките\r\no             в изправност ли са всички светлинни източници – фарове, мигачи, аварийни светлини, габарити\r\no             работи ли отоплителната система на автомобила\r\n∙             Заредете достатъчно гориво\r\n∙             Преди път извън населено място се осведомете:\r\no             за прогнозата за времето   o             за временни или постоянни ограничения по набелязания маршрут\r\n∙             Въоръжете се с търпение, ако попаднете в „тапа“\r\n∙             Поставете в колата:\r\no             вериги за сняг\r\no             буксирно въже, лопата\r\no             зарядно за акумулатор   o             мобилно зарядно за телефон\r\no             дебело одеяло\r\no             вода и суха храна\r\no             проверете и обновете съдържанието на автоаптечката\r\no             вземете достатъчно лекарства, ако си на лечение ", "date": "2018.11.27", "title": "Пътна полиция със съвети заради рязката промяна на времето"}
{"url": "https://www.actualno.com/politics/radev-duda-i-syprugite-im-razgledaha-izlojba-v-stolicata-news_708594.html", "text": "   Това заяви Румен Радев в Полския институт в София днес.     Там българският президент заедно със съпругата си Десислава Радева и с полския държавен глава Анджей Дуда и неговата съпруга Агата Корнхаузер-Дуда посетиха изложба, посветена на 100 години от възстановяването на независимостта на Полша и 100 години от установяването на дипломатически отношения между Полша и България, съобщиха от пресцентъра на президентството.   Румен Радев отбеляза, че българският народ цени всяка капка кръв, пролята от полските воини, загинали за свободата на страната ни по време на Руско-турската освободителна война, както и саможертвата на Владислав Варненчик и неговите воини. Президентът изтъкна и трудния исторически път на Полша в борбата за независимост. „В своята история Полша е разкъсвана и възкръсвала. Неслучайно поляците се наричат „народ на свободните хора“, а този стремеж към свободата ражда и съвременните успехи на страната“, заяви Румен Радев. Държавният глава посочи, че събития като изложбата в Полския институт в София дават възможност да научим повече за полския народ и цитира Станислав Лем, според когото познанието е необратимо и няма път назад към спокойствието на невежеството.\r\nМного са перипетиите, през които е минал българският народ, за да постигне своята независимост и затова нашите два народа много добре се разбират взаимно – защото знаят какво е да имаш свободна, независима, суверенна държава, заяви полският президент Анджей Дуда. Той отбеляза болката на българите, с която са свързани петте века османско владичество и усилията на цели поколения по време на Възраждането за възстановяване на българската държавност.  По-рано днес съпругите на президентите на България и Полша - Десислава Радева и Агата Корнхаузер-Дуда, посетиха Университетска акушеро-гинекологична болница “Майчин дом” в София. В рамките на посещението беше представена разработената в Полша система „Брастер” за ранна диагностика на онкологични заболявания, която вече се използва и в България. Страната ни е първата европейска държава, в която се внедрява тази система след Полша. Десислава Радева и Агата Корнхаузер-Дуда разгледаха и Етнографския институт с музей при БАН в столицата.", "date": "2018.11.27", "title": "Радев, Дуда и съпругите им разгледаха изложба в столицата"}
{"url": "https://www.actualno.com/cite/po-stara-gerbadjijska-tradicija-iskate-da-pretupate-vsichko-po-tymna-doba-news_708604.html", "text": "  Думи на депутата Георги Гьоков по време на продължителните дебати в парламента при гласуването на второ четене на бюджетите на НЗОК и ДОО за следващата година.     Гьоков поиска заседанието на парламента да се прекрати, след като се гласува чл. 1 от проекта на бюджет за ДОО. От \"Обединени патриоти\" обаче поискаха обратното и при гласуването спечелиха - заседанието продължи до пълното приемане на бюджета на ДОО.", "date": "2018.11.27", "title": "По стара гербаджийска традиция искате да претупате всичко по тъмна доба"}
{"url": "https://www.actualno.com/america/pol-manafort-bivsh-shef-na-kampanijata-na-trymp-se-sreshtal-tajno-s-asanj-news_708601.html", "text": "  Бившият шеф на кампанията на Доналд  Тръмп Пол Манафорт е имал тайни разговори с основателя на WikiLeaks  Джулиан Асанж, включително по времето, когато се присъедини към екипа на  Тръмп , съобщи в. The Guardian. Манафорт е ходил  в  посолството на Еквадор в Лондон през 2013, 2015 и „около март 2016 г.“,  за да се среща с Асанж, чиято организация е обвинявана в огласяването на  хиляди имейли, за които се предполага, че са били откраднати от руски  хакери от кампанията на Хилари Клинтън, съобщи вестникът, позовавайки се  на неназовани източници. The Guardian цитира документ за  вътрешно ползване, писан от разузнаването на Еквадор, в който Пол  Манафорт е споменат като един от гостите на Асанж в посолството. От WikiLeaks отричат  публикацията, пишейки в Twitter, че са“готови да заложат един милион  долара срещу  главата на редактора, че Манафорт никога не е срещал  Асанж.\" Манафорт  беше начело на  предизборната кампания на Тръмп от март до август 2016 г. по 8 обвинения за финансови измами. Британският вестник пише,  че не е ясно  защо Манафорт е посещавал Асанж, който живее в посолството, откакто през  2012 г. потърси убежище по случай на сексуално насилие в Швеция. Асанж също се опасява от  екстрадиране в САЩ заради огласяването от WikiLeaks през 2010 г. на  тайни американски военни документи и дипломатическа кореспонденция.     През юли специалният прокурор  Робърт Мълър, който разследва възможните тайни споразумения между екипа  на Тръмп по време на кампанията  и Русия, обвини 12 руски шпиони,  подготвяли се да хакнат компютрите на Демократичния национален комитет,  да крадат данни от организацията и да публикуват тези файлове.   ", "date": "2018.11.27", "title": "Пол Манафорт, бивш шеф на кампанията на Тръмп, се срещал тайно с Асанж"}
{"url": "https://www.actualno.com/sliven/obshtina-sliven-predostavi-komputyra-tehnika-za-nujdite-na-mestnata-policija-news_708602.html", "text": "  Със средства, осигурени от републиканския бюджет,      Компютърната техника ще бъде използвана в оперативната работа на органите на реда, както и за доизграждане на системата за видеонаблюение в общината.   На кратка церемония днес кметът Стефан Радев връчи дарението на началника на Районното управление на МВР в Сливен главен инспектор Димитър Кикьов.\r\n„Нека си пожелаем да живеем в по-спокойна и безопасна обстановка и по-малко инциденти, които да нарушават обществения ред“, каза пред служителите на МВР кметът Радев.  От своя страна гл. инспектор Димитър Кикьов благодари за подкрепата и съдействието и поясни, че компютърната техника ще улесни работата на инспекторите от Детска педагогическа стая и оперативните работници.\r\nПо време на срещата Стефан Радев подчерта, че се обмисля надграждането на система за видеонаблюдение с контролен център в сградата на Община Сливен, както и монтирането на камери с лицево разпознаване на възлови места в града.   Обсъдена беше и възможността за интегриране на системите за видеонаблюдение на всички училища.    ", "date": "2018.11.27", "title": "Община Сливен предостави компютъра техника за нуждите на местната полиция"}
{"url": "https://www.actualno.com/starazagora/starozagorskata-gara-trjabva-da-e-gotova-v-sredata-na-2021-g-news_708600.html", "text": "   Това стана ясно днес на представянето на идейния проект в Стара Загора.     Фенове на „Берое“ настояват цветовете на любимия им отбор да присъстват в реконструираната сграда. Искането беше представено от председателя на общинския съвет Таньо Брайков пред министъра на транспорта Росен Желязков, генералния директор на Национална компания “Железопътна инфраструктура” Красимир Папукчийски и проектантския екип.   Да има туристически информационен център на община Стара Загора в района на обновената гара пък предложи Красимира Чахова, зам.-кмет с ресори общинска собственост, стопанска политика, туризъм, спорт и младежки дейности.\r\nОбщата стойност на проекта е 11 млн. лева, от които 85% ще са европейско финансиране по Оперативна програма “Транспорт и транспортна инфраструктура 2014-2020 г.“ Ще бъде обновена изцяло инженерната инфраструктура, покрив, настилки и облицовки на гаровата сграда, перонното и окологаровото пространство. Ще се осигури достъпна среда за хората с увреждания, ще се изградят асансьори и ескалатори за по-лесен и бърз достъп до различните нива на гаровия комплекс и до пероните.  Кметът Живко Тодоров заяви, че реконструкцията на гарата е била наложителна и се радва, че вече е на финалната права.\r\nКрасимир Папукчийски съобщи, че до края на 2020 г. трябва да приключи обновяването на гарите по направлението София - Бургас.   Досега за ремонти и модернизация на железопътната инфраструктура са вложени 6 милиарда лева, заяви министър Желязков, и ще продължат да се инвестират и в следващия програмен период с цел развитието на екологичен, бърз и ефективен железопътен транспорт.    ", "date": "2018.11.27", "title": "Старозагорската гара трябва да е готова в средата на 2021 г. "}
{"url": "https://www.actualno.com/society/pak-skandal-sys-zakona-za-lichnata-pomosht-majkite-moje-da-podnovjat-protestite-news_708597.html", "text": "        На заседание на социалната комисия в парламента тя попита ресорния министър, как ще бъдат обезпечени финансово тези дейности. След излизане от залата се закани да изпрати жалба до Конституционния съд. Майките на деца с увреждания също останаха недоволни. Те ще продължат с протестите си. Комисията прие текстовете на второ четене.   „Просто парите до 1 септември ще бъдат изчерпани. Това е първият закон, който предвижда, че лична помощ ще се предоставя само ако има финансов ресурс”, каза цитирана от Нова телевизия.\r\n„Искам ясно да кажа, че ресурсът, който е за политики за хора с увреждания, който утре ще се гласува, е със 150 млн. повече. Реално по законопроекта за личната помощ ще се разчита за тези 71, 5 млн., който са  заложени в параграф 4 и добавките за чужда помощ, и част от семейната помощ”, каза социалният министър   Майките отрекоха предложението за финансирането да е тяхно.\r\n„Тези предложения относно финансите са си ги предложили експерти от финансовото министерство, няма как майките да предлагат такива неща”, обясни , цитирана от bTV.   Спорен се оказа и при децата с най-тежки увреждания и месечна помощ от 930 лева. От нея ще се приспадат по 380 лева в полза на общината, която предоставя помощта.    „Ако мога да обобщя, това е пълна гавра от страна на екипа на финансовото министерство със съдействието на социалния министър, гласувано от социалната комисия, с хората с увреждания, които имат нужда от личен асистент”, каза още Мая Манолова.\r\nМайките се заканиха, че ще търсят отговорност от премиера.", "date": "2018.11.27", "title": "Пак скандал със Закона за личната помощ, майките може да подновят протестите"}
{"url": "https://www.actualno.com/europe/ispanija-othvyrlja-uchastie-v-kitajski-megaproekt-news_708567.html", "text": "  Испания няма да се присъедини към амбициозния китайски инициатива \"Един пояс, един път\", която има за цел да свърже по-добре Азия и Европа, каза високопоставен представител на правителството преди посещението на президента Си Дзинпин, цитиран от БГНЕС.     Инициативата, която бе представена от Пекин през 2013 г., има за цел да свърже континентите чрез мрежа от пристанища, железопътни линии, пътища и индустриални паркове.   Пекин планира да развие мрежата през 65 страни, представляващи около 60% от световното население и една трета от икономическата продукция.\r\nДосега около 70 страни подписаха меморандум за разбирателство, потвърждаващ техния интерес към проекта - споразумение, което Пекин цени, докато се стреми да разшири проекта си.  В Европа са подписали страни като Полша и Гърция, но проектът създаде сериозно безпокойство, че всъщност маскира опит за заграбване на влияние от Пекин.\r\n\"Няма да подпишем инициативата\", каза служител от кабинета на испанския премиер, който отказа да бъде назован.   \"Европа има инициатива за свързване с Азия, затова мислим, че европейците трябва да работят в тази рамка\", каза официалният представител, цитирайки причината на страната му да не подпише плана на китайския Път на коприната.    Той има предвид представените през септември планове на ЕС за изграждане на паралелна инфраструктурна мрежа за свързване с Азия.", "date": "2018.11.27", "title": "Испания отхвърля участие в китайски мегапроект"}
{"url": "https://www.actualno.com/dobrich/preduprejdavat-za-poledici-i-obledjavane-na-provodnici-v-severoiztochna-bylgarija-news_708562.html", "text": "  До сутринта, почти навсякъде в Северна България дъждът, ще премине в сняг, с изключение на североизточните райони на страната, където ще продължат валежите от дъжд при отрицателни температури и ще се образуват поледици и обледяване на проводници. За сложната метеорологична обстановка предупреждават от областната администрация в Добрич, позовавайки се на Националния институт по метеорология и хидрология при БАН.     Според прогнозата на синоптиците вятърът в Източна България ще е бурен от север-североизток. В Добруджа, Лудогорието и планинските проходи се очакват снежни виелици, които ще доведат до навявания и преспи.\r\nОранжев код е обявен за утре за областите Добрич, Варна, Бургас, Шумен и Търговище. Силата на вятъра ще е до 20-25 м/сек.\r\nАпелът на областния управител на Добри Красимир Кирилов е водачите на превозни средства да тръгват на път с автомобили, подготвени за зимни условия.  ", "date": "2018.11.27", "title": "Предупреждават за поледици и обледяване на проводници в Североизточна България"}
{"url": "https://www.actualno.com/ruse/prodyljavat-tragichnite-sluchai-s-vlakove-kraj-tovarna-gara-ruse-news_708557.html", "text": "  На 26 ноември почина 45-годишна жена, пострадала при инцидент с влак в неделния ден в Русе (близо до Товарна гара), съобщиха от ОД на МВР. Припомняме, че на същото място, по-рано през месеца, при нещастен случай, загина ученик, пресичал на необезопасено място релсовия път и блъснат от друг влак.     При приемането в болницата, жената заявила, че не помни нищо, но по постъпила информация деянието е извършено умишлено – с цел самоубийство.\r\nТрагичната история започва в неделя, около 14 часа, когато  на тел. 112 е постъпил сигнал за инцидент, станал на жп-линията Централна жп гара Русе - гара Разпределителна. Пристигналите на местопроизшествието служители на ОД на МВР – Русе са документирали, че жп композиция е блъснал жена на 45 години, като при удара тя е попаднала под влаковата композиция. Влакът се движел бавно, затова машинистът успял да спре, но жената останала под локомотива.\r\nЕкип на Спешна помощ откарал потърпевшата в болницата, където тя била настанена с фрактури. Лекарите констатирали наранявания по тялото и счупен крак, но без опасност за живота. Понеделник, обаче се оказал черен за нея и роднините ѝ, след като от болницата са информирали близките и МВР - Русе, че жената е починала, без да е посочена причината за смъртта ѝ. Извършен е оглед на местопроизшествието. По случая е образувано досъдебно производство.  ", "date": "2018.11.27", "title": "Продължават трагичните случаи с влакове край Товарна гара - Русе "}
{"url": "https://www.actualno.com/curious/dneven-horoskop-za-28-noemvri-news_708578.html", "text": "        Денят не е подходящ за сериозни разговори с професионални партньори. Успешна ще е всяка обществено полезна дейност. Ако има дейност, организирана от съседите, не отказвайте участие. Тази сряда ще ви зарадва с приятни приключения в любовните отношения. Мъжете ще се проявят като рицари. Хубав ден за общуване с приятели. Може да получите неочаквани финансови постъпления.      Този ден е подходящ за сключването на договори и за делови преговори. Възможно е да имате непредвидени разходи, но те няма да повлияят сериозно на бюджета ви.     Важна информация, получена в началото на деня ще ви помогне да се ориентирате по-добре в дейността си. Денят е много подходящ за повишаване на репутацията ви и за доказване на уменията ви.    Тази сряда ще е успешна във финансово отношение. Ще може да направите успешни преговори. Добре е да се разплатите със старите си дългове, независимо дали са пари или услуги. Тази сряда ще се чудите как да осъществите максимално ефективно планираните покупки за дома. Имате нужда от тях или просто сте си втълпили, че на всяка цена трябва да ги имате, поради което може да похарчите много пари за нищо.   Неразумното ви финансово поведение днес може да доведе до изостряне на отношенията ви с партньора. Днес не давайте обещания, за които не сте сигурни, че може да изпълните.    Тази сряда ще бъдете приятно изненадани от положителен обрат в личните ви отношенията или приемането от страна на половинката ви на идея от изключителна важност за вас. Тази сряда не подценявайте интуицията си. Емоциите, които изпитвате ще бъдат възнаградени, само не се изнервяйте от нетърпение.    Тази сряда не давайте пари назаем на никого. Нито малки, нито големи суми. Съществува вероятност, че няма да ви бъдат върнати. Тази сряда не доверявайте тайни. Колкото и доверие да имате на дадения човек, засега изчакайте с разкриването на прекалено важна информация за вас. Тази сряда не предприемайте финансови рискове. Не давайте пари назаем и ако имате дългове се опитайте да се разплатите с онези, на които дължите нещо.", "date": "2018.11.27", "title": "Дневен хороскоп за 28 ноември "}
{"url": "https://www.actualno.com/balkani/makedonskijat-parlament-oficialno-otne-imuniteta-na-gruevski-news_708606.html", "text": "   Това предава скопският телевизионен канал „Сител“, цитиран от \"Фокус\".     Депутатите от опозиционната ВМРО-ДПМНЕ не присъстваха на заседанието, но обявиха, че с оглед факта, че Унгария предостави убежище на Груевски, няма значение какво ще бъде решението на парламента в Скопие.   Груевски бе главна тема и на заседанието на унгарския парламент. Лидерът на кабинета в Будапеща Виктор Орбан обясни пред депутатите, че е много зает и няма време да проведе среща с бившия македонски премиер.\r\nТой отново изказа благодарността си към него за подкрепата, която е оказал за справянето с бежанската криза.  Орбан за пореден път подчерта, че се съмнява в капацитета на македонската съдебна система и нейната независимост при вземането на решение.", "date": "2018.11.27", "title": "Македонският парламент официално отне имунитета на Груевски"}
{"url": "https://www.actualno.com/healthy/ananiev-bezvremieto-v-zdraveopazvaneto-prikluchi-news_708608.html", "text": "   , предаде „Фокус“.     „От днес българските граждани вече имат своя здравен бюджет за следващата година, който е много по-добър от настоящия“, обяви той. „С този бюджет осигуряваме достъпно и качествено здравно обслужване. Това се постига не само с допълнителните 400 млн. лева, а и чрез въвеждане на новите медицински стандарти“, посочи министърът.   Той допълни, че с бюджета се създават предпоставки за по-добър и ефективен контрол в системата на здравеопазването.\r\n„Ясно се регламентират контролните правомощия на институциите за последващ контрол“, заяви Кирил Ананиев. „Поставяме ясни правила и принципи на функциониране на системата, така че да подготвим плавен преход към преструктуриране на здравноосигурителния модел с цел елиминиране и преодоляване на настоящите му недостатъци“, обясни здравният министър.  „Следва да постигнем прозрачност на плащанията в здравната система и по-качествено лечение на българските граждани“, каза още той.", "date": "2018.11.27", "title": "Ананиев: Безвремието в здравеопазването приключи"}
{"url": "https://www.actualno.com/society/novinite-naj-vajnoto-za-denja-27-noemvri-news_708558.html", "text": "  Редакционният екип на ви представя най-важните новини за изминалия ден, 27 ноември.      След повече от осем часа дебати парламентът прие на второ четене бюджета на Националната здравноосигурителна каса (НЗОК) за 2019 г. Предвидените разходи и трансфери са в размер на 4 350 003 000 лв., от които 4 116 396 200 лв. са за здравноосигурителни плащания. С планираните средства е предвидено закупуването на медицинска помощ в обхвата на задължителното здравно осигуряване, гарантиранa от бюджета на НЗОК.   „БСП за България“ внася Закона за бюджета на НЗОК за 2019 г. в Конституционния съд. Това обяви лидерът на социалистите Корнелия Нинова по време на от дебатите по закона за парите за здраве за догодина на второ четене. Нинова се аргументира с многото текстове в преходните и заключителните разпоредби, с които се правят значителни промени в сферата на здравеопазването и се изменят цели 18 други закона. Президентът Румен Радев сезира днес Конституционния съд (КС) с искане да бъдат обявени за противоконституционни и за несъответстващи на международни договори отделни разпоредби от Закона за изменение и допълнение на Закона за корпоративното подоходно облагане (ЗИД ЗКПО), съобщиха от прессекретариата на държавния глава.     Ако прокуратурата е открила нарушения от страна на „Юлен“ АД - концесионер на ски зона Банско в Национален парк \"Пирин\", защото, според еколозите, концесията е незаконно увеличена и по този начин е нанесена щета на парка и интересите на обществото, то трябва да започне разследване за нарушение на чл. 278в от Наказателния кодекс. От 1 септември 2019 година хората с увреждания остават без помощ по Закона за личната помощ. За това алармира омбудсманът Мая Манолова, след като парламентарната социална комисия гласува на второ четене проектозакона, който екипът на Манолова разработи, а БСП внесе в парламента.    Близо 31% от българите, които живеят и работят в чужбина, биха се върнали в България, други 21% се колебаят. Над половината от сънародничите ни в чужбина може да се завърнат в България и IT индустрията се оказва основната притегателна сила. Това показва анкета, проведена от Българската асоциация на софтуерните компании (БАСКОМ) сред повече от 4000 наши сънародници в над 70 държави. Една трета от анкетираните споделят, че виждат възможности за развитие в България, съобщиха от БАСКОМ при представянето на данните на нарочна пресконференция. Събитието-коктейл „Вечеря Натюрморт“, организирано в Националната художествена галерия от българската художничка Михаела Дановска, известна с артистичния си псевдоним Ода Жон, предизвика много сериозна „буря“ - както във вечния съдник Facebook, така и в доста медии начело със свързваното с Делян Пеевски електронно издание „ПИК“, чийто собственик е Недялко Недялков, син на поета Недялко Йорданов. Близо 53% от българите не са могли да се справят с неочаквани финансови разходи през миналата година. Това показват данни от анализ на Евростат за дела на хората в ЕС, които са били изправени пред неочаквани финансови проблеми през 2017 г. Рисковете, причинени от явления, свързани с изменението на климата, могат да доведат до загуба на човешки живот или да причинят значителни щети, засягащи икономическия растеж и просперитета както на национално, така и на трансгранично равнище. Това е едно от основните заключения в проекта на Национална стратегия за адаптация към изменението на климата и Плана за действие на България, разработени от Световната банка. Документите по стратегията и плана са пуснати на обществено обсъждане. Таксиметровите шофьори в София настояват за актуализация на тарифите им и право да шофират в бус лентите. Освен това започнаха акция срещу частните коли, които спират на стоянките им и подготвят протест. \"Утрешният протест цели да покаже на Столична община, че сме непоколебими в искането си да бъдат въведени минимални тарифи и да бъдат актуализирани максималните\", заяви Райна Димитрова от таксиметровия синдикат за Нова телевизия. След като вложи огромна енергия и проведе безпрецедентен архитектурен конкурс с 62-ма участници в него, сега община Велико Търново е пред угроза да се окаже, че всичко е било напразно. Не зная каква ще е компенсаторната такса за липса на винетка към момента, но ако не я платите, не можете да минете на годишен технически преглед и да напуснете страната. Това заяви депутатът от ГЕРБ Светослав Иванов, един от основните двигатели на поредната промяна в Закона за пътищата, която касае електронните винетки и новата тол система, както и съответно наказанията за липса на винетка.", "date": "2018.11.27", "title": "Новините: Най-важното за деня, 27 ноември"}
{"url": "https://www.actualno.com/starazagora/biznesmen-vyrna-sluchajno-otkrit-znak-na-stara-zagora-news_708614.html", "text": "        Кметът на Община Стара Загора Живко Тодоров е изпратил благодарствен адрес до Спиров, който е пастпрезидент на Ротари клуб Стара Загора, Дистрикт 2480.   „Знакът е истинска ценност за мен, отлят е от чист бронз и тежи около 40 кг. Поздравявам Ви за будното гражданско самосъзнание и активност, които проявявате не само в конкретния случай, а и при вземането на важни за нашия град решения”, пише в благодарствения адрес на кмета.\r\nТодоров има намерение да постави бронзовия знак на фасадата на сградата на общинската администрация, която догодина ще бъде изцяло обновена.   Каменният релеф с лъвицата и лъвчето от XI век, станал един от символите на Стара Загора и България, е открит през 1949 г. в града и се съхранява в Регионалния исторически музей.  Гербът на Стара Загора е създаден през 1979 г. по повод 100-годишнината от възстановяването на града, когато общината взема решение да се изработи нов герб. Проектът за него е дело старозагорския художник Христо Танев.    ", "date": "2018.11.27", "title": "Бизнесмен върна случайно открит знак на Стара Загора"}
{"url": "https://www.actualno.com/politics/frenska-delegacija-na-poseshtenie-v-bylgarskija-parlament-news_708561.html", "text": "  Делегация на групата за приятелство с България в Националното събрание на Френската република, водена от нейния председател Антоан Ерт, ще бъде на официално посещение в България на 28 и 29 ноември.     Заместник-председателят на Народното събрание Емил Христов ще разговаря с френските парламентаристи в 10.10 часа в зала „Запад“. В 11.30 часа с тях ще се срещнат народните представители от Групата за приятелство България – Франция. Преди това чуждестранната делегация ще бъде приветствана в пленарната зала. В 14.15 часа гостите ще се срещнат с председателя на Комисията по земеделието и храните Десислава Танева в зала „Запад“.   На 29 ноември 2018 г. френските депутати ще разговарят с председателя на Комисията по труда, социалната и демографска д-р Хасан Адемов. Срещата им ще започне в 10.30 часа в зала „Изток“. В 11.30 часа делегацията на групата за приятелство с България във френския парламент ще се срещне с председателя на Комисията по външна политика Народно събрание Джема Грозданова.\r\nВ програмата на чуждестранните парламентаристи е предвидена среща с президента на Република България Румен Радев, както и с ръководството на френското училище „Виктор Юго“.  ", "date": "2018.11.27", "title": "Френска делегация на посещение в българския парламент"}
{"url": "https://www.actualno.com/business/petkova-ne-e-vjarno-che-tajno-si-skladirame-otrabotenoto-jadreno-gorivo-news_708563.html", "text": "  Не е вярно, че на площадката на АЕЦ \"Козлодуй\" през последните три години се трупа отработено ядрено гориво. Това заяви енергийният министър Теменужка Петкова в предаването \"Лице в лице\", отговаряйки задочно на въпрос на евродепутата от квотата на разпадналия се Реформаторски блок Светослав Малинов.     Петкова подчерта, че всяка една интерпретация по темата опасна, защото става въпрос за националната сигурност. Имаме договор съгласно изискванията на ЕВРАТОМ за третиране на отработено ядрено гориво, каза енергийният министър и поясни, че си има установен период, в който горивото се изнася за Русия – по договор. Петкова не пожела да каже какъв е периодът, но по информацията на става въпрос за износ на всеки 6 месеца. Тази периодичност е такава, каквато налага спецификата на самото отработено ядрено гориво, добави Петкова.   Категорично АЕЦ „Белене” не започва от нулата, каза още енергийният министър. Проектът е нотифициран през декември 2007 година. Периодът за нотифициране на „Белене” като нов проект приключва тогава, стана ясно от думите на Петкова. Тя обясни за пореден път, че ако има промени в проекта, трябва да има нотификация за тях пред ЕК, но това не правело \"Белене\" нов проект. Енергийният министър заяви и, че още през 2007 година ЕК е определила проекта като безопасен и от сеизмична гледна точка, като тези обстоятелства не са се променили и досега. Тя увери и, че държавата ще има блокираща квота в проекта - заради ядрения риск.", "date": "2018.11.27", "title": "Петкова: Не е вярно, че тайно си складираме отработеното ядрено гориво"}
{"url": "https://www.actualno.com/burgas/problemyt-s-navodnenijata-ot-ezeroto-vaja-v-burgas-e-na-pyt-da-byde-reshen-news_708565.html", "text": "  Над две хиляди кубични метра тиня и още толкова блатна растителност извадиха от канала свързващ езерото „Вая” с Черно море. Преди броени дни Областна администрация Бургас приключи първата част от почистването на съоръжението, . Периодични наводнения, щети за хиляди лева върху складови помещения и инфраструктура, затрудняване на движението по главната пътна артерия в посока Созопол, предпоставки за транспортни произшествия са само част от проблемите, които намират решение след мащабното почистване. Областният управител Вълчо Чолаков вече е получил положителна обратна връзка от собствениците на складове около канала, които са най-потърпеви от проблема.        В рамките на по-малко от година първите 375 от общо 636 метра от „Вая” вече са почистени. От дъното на канала са премахнати  бетонови фундаменти, техника, автомобилни гуми, метални отпадъци, камъни. Сред трудностите, които е срещнала фирмата, ангажирана с почистването, е установено наличието на кабели, които се е наложило да бъдат изместени от обсега на канала.  Сред тръстиките, тинята и папура, работници на почистващата фирма се натъкват на неприятна находка - .\r\nСумата от 358 213 лева е необходима на Областна администрация Бургас, за да реализира втория етап на почистването. Екипът на областния управител Вълчо Чолаков вече е кандидатствал по проект, с който чрез европейско финансиране ще бъде почистено новооткритото сметище на дъното на езерото. Изпълнител по първия етап на проекта е „Северни води“ ООД, избран след провеждане на обществена поръчка, стойността на договора  е 322 838,08 лв, а срокът за изпълнение е девет месеца.", "date": "2018.11.27", "title": "Проблемът с наводненията от езерото \"Вая\" в Бургас е на път да бъде решен"}
{"url": "https://www.actualno.com/moresport/sinyt-na-mihael-shumaher-shte-se-systezava-vyv-formula-2-news_708573.html", "text": "  Синът на седемкратния  световен шампион във Формула 1 Михаел Шумахер - Мик, продължава да следва  стъпките на баща си. 19-годишният германец се съгласи на договор с  Према и ще се състезава във Формула 2 от новия сезон, предава БГНЕС. Младият талант  сподели, че е взел логичното решение да кара във второто ниво на  най-престижната автомобилна надпревара. Той стана победител във Формула  3. Топ 3 пък в генералното класиране на завършилата Формула 2 – Джордж  Ръсел, Ландо Норис и Александър Албън, ще са пилоти във Формула 1  догодина. 49-годишният Михаел  Шумахер все още не е излезнал от комата. Легендарният германски пилот  получи сериозни травми на главата след ски инцидент във Франция през  2013 година.     Шампион за пети път в своята кариера този сезон при  най-добрите стана Люис Хамилтън, като това бе неговата пета световна  титла, която го изравни с великия Хуан Мануел Фанджо и го приближи на  две от Шумахер-старши.   ", "date": "2018.11.27", "title": "Синът на Михаел Шумахер ще се състезава във Формула 2 "}
{"url": "https://www.actualno.com/politics/ninova-shte-dadem-budjeta-na-zdravnata-kasa-na-konstitucionnija-syd-news_708568.html", "text": "  „БСП за България“ внася Закона за бюджета на НЗОК за 2019 г. в Конституционния съд. Това обяви лидерът на социалистите Корнелия Нинова  по време на от дебатите по закона за парите за здраве за догодина на второ четене.     Нинова се аргументира с многото текстове в преходните и заключителните разпоредби, с които се правят значителни промени в сферата на здравеопазването и се изменят цели 18 други закона. “, категорична е тя.\r\n„В програмите на ГЕРБ, „Обединени патриоти и ВОЛЯ, както и в програмата на правителството пише, че здравеопазването е приоритет номер едно. Eто как се пази приоритет номер едно от правителството на Бойко Борисов – 4 часа дебати, едно изказване от ГЕРБ, нула от „Обединени патриоти“, нула от ВОЛЯ.  Представям си, ако не ви беше приоритет, какъв дебат щеше да се води тук. Второ твърдение на управляващите е, че няма алтернатива. заяви още Нинова от трибуната.   Тя зададе въпрос с към българските граждани с какво този бюджет им помага, за да стигнат по-бързо до болница, която според нея, в някои случаи се намира на повече от 150км от тях. ?“, обърна се Нинова към управляващите.    \"От една страна казвате, че правим бавно реформи, че състоянието на здравеопазването е лошо и сега, когато се правят много алтернативни предложения, вместо конструктивно да влезете в дебата и да кажете кое ви харесва и кое не, вие просто предлагате да се запази статуквото. Статуквото устройва ли ви?\r\nВероятно има такива представители от вас, които са се възползвали от статуквото. Аз смятам, че предлагаме добри неща\", отвърна ѝ председателят на парламентарната здравна комисия и депутат от ГЕРБ д-р Даниела Дариткова.", "date": "2018.11.27", "title": "Нинова: Ще дадем бюджета на Здравната каса на Конституционния съд"}
{"url": "https://www.actualno.com/politics/bsp-iska-proverki-na-imoti-na-figuri-ot-gerb-zaradi-sajt-s-falshivi-novini-news_708569.html", "text": "   Това обяви пред журналисти в парламента секретарят на парламентарната група на червената паратия Филип Попов.     Той уточни, че искането е във връзка с с чл. 47 ал 2 от самия закон, според който за сигнал се считат и медийни пуликации по отношение на корупция или конфликт на интереси. \"Такива публикации имаше и настояване комисията да провери тези сигнали по отношение на тези апартаменти какво е основанието за придобиване или за наем\", обясни Попов.   Любопитно е, че става въпрос за информация, тръгнала от сайта \"Вале Нюз\", Попов каза още, че очаква комисията да провери публикациите дали са фалшиви новини, без да конкретизира кои именно и че се надявам, че комисията ще си свърши работата и ще провери сигнала.  \"Ако някой от колегите от БСП покаже запис, снимка, какъвто и да е материал, че аз някога през живота си съм стъпвала в комплекса \"Царско село\", съм готова да си подам оставката на мига, но очаквам същото и от тях - от г-н Попов, от г-жа Нинова, от всички вносители на този сигнал.\", заяви Десислава Атанасова и добави: \"Явно БСП са проводници на фалшиви новини, след като се налага да коментираме този случай\". Тя подчерта, че имуществото й е публично осветено.", "date": "2018.11.27", "title": "БСП иска проверки на имоти на фигури от ГЕРБ заради сайт с фалшиви новини"}
