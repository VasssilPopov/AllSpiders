{"url": "https://www.actualno.com/bgfootball/ludogorec-s-neprijatna-zaguba-ot-bajer-v-razgrad-news_695838.html", "text": "  Българският шампион Лудогорец претърпя неприятна загуба с 2:3 от Байер Леверкузен в първия си мач от сезона в турнира Лига Европа. Играчите на Пауло Аутори играха стабилно през първите 45', но през втората част изпуснаха контрола и претърпяха поражение.     Очаквано срещата започна с натиск на немския тим, но \"орлите\" откриха резултата. Клаудио Кешеру даде аванс на своя тим с прекрасно изпълнение на свободен удар. Преди 30' \"зелените\" вкараха втори гол, след като Марселиньо завърши красива атака по левия фланг.   До края на първата част гостите върнаха едно попадение чрез Хаверц, а през втората част направиха пълен обрат и спечелиха срещата в Разград.\r\nВсичко най-интересно за мача Лудогорец - Байер Леверкузен, четете в .  ", "date": "2018.09.20", "title": "Лудогорец с неприятна загуба от Байер в Разград"}
{"url": "https://www.actualno.com/europe/rusija-obmislja-izlizane-ot-syveta-na-evropa-news_695829.html", "text": "  Председателят на Съвета на федерацията на Русия Валентина Матвиенко заяви на срещата с председателя на Парламентарната асамблея на Съвета на Европа (ПАСЕ) Лилиан Мори Паские, че във връзка с противоречията, възникнали между Москва и Страсбург.     \"У нас назрява решение да напуснем Съвета на Европа, казвам ви го искрено\", посочи тя, обръщайки се към ръководителя на ПАСЕ, предаде ТАСС, цитирана от БГНЕС.    Припомняме, че Съветът на Европа е политическа международна организация на страните от Европа (т.нар. „Голяма Европа“ – 47 страни членки, за разлика от 28 страни членки на Европейския съюз), която работи за целите на европейската интеграция.  Организацията насърчава сътрудничеството между всички държави в Европа в областта на правото, човешките права, демократичното развитие и културното сътрудничество. В организацията членуват 47 държави с 800 милиона души население и тя е напълно самостоятелен орган, съществуващ отделно от ЕС. За разлика от ЕС, Съветът на Европа няма правомощия да създава закони.    Двете организации споделят общ флаг и химн. ", "date": "2018.09.20", "title": "Русия обмисля излизане от Съвета на Европа"}
{"url": "https://www.actualno.com/curious/dneven-horoskop-za-21-septemvri-news_695774.html", "text": "        Този петък не губете ценно време да се чудите кое и как е възможно. Наблюдавайте внимателно ситуацията и си направете съответните изводи. Този петък уважението ви към близките трябва да е на ниво. Съществува риск да забравите, че хората, с които общувате имат своите чувства и да развалите някои отношения.   Този петък шансът за изненадващи срещи и полезни запознанства е доста висок. В края на деня си отваряйте ушите добре, защото може да научите интересна информация.     Денят надмине и най-смелите ви очаквания. Ще получите всичко мечтано. Не преставайте да мечтаете, всеки има право да си представя най-добрите неща за себе си, а вие и ги заслужавате. Този петък се доверете на усещанията си или в краен случай разума, но само вашия. Съветите на другите няма да ви свършат работа по простата причина, че никой друг, освен вас, не е толкова добре запознат с темата. Този петък е добре да направите точни разчети на финансите си. Много близо сте до осъществяването на ваша мечта.   Този петък може да срещнете трудности в общуването с любимия ви човек. Обсъдете проблема си само с човек, на когото имате доверие и всичко ще е наред. През този ден оставете чувството си за хумор у дома или поне по-голямата част от него. Има риск да останете неразбрани, като грешката няма да бъде в събеседника ви, а в прекалено двусмислените ви думи.    Този петък около обяд може да изпаднете в ситуация, в която да търсите изход от внезапно настъпило объркване. Това ще е добре дошло за вас, тъй като през последните сте натрупали доста излишна енергия. През този ден ще ви е трудно да се съсредоточите, което е съвсем нормално преди предстоящите три почивни дни. Не се опитвайте да промените нещата, няма да се получи, а и никой няма да забележи.    Това, което търсите е точно до вас, така че не се вглеждайте прекалено надалеч. Това съвсем не означава,че понижава качеството им. Бъдете повече оптимисти. За да имате един успешен и приятен ден призовете на помощ въображението си. Освен това се опитайте да доведете нещата до край. В никакъв случай не се отказвайте на половината път.", "date": "2018.09.20", "title": "Дневен хороскоп за 21 септември "}
{"url": "https://www.actualno.com/america/zemetresenie-v-meksiko-s-magnitud-54-news_695826.html", "text": "  Земетресение с магнитуд 5,4 е отчетено в Мексико в южната част на Чиапас, съобщи Американската служба за геологични изследвания, цитирана от БГНЕС.     Според нея епицентърът на земетресението е на 119 км югозападно от селището Мапастепек и е на дълбочина 10 километра. Досега няма данни за наранявания или разрушения в резултат на труса.   ", "date": "2018.09.20", "title": "Земетресение в Мексико с магнитуд 5,4"}
{"url": "https://www.actualno.com/moresport/bylgarin-e-novijat-svetoven-rekordior-v-akrobatichnija-paraplanerizym-news_695836.html", "text": "  Веселин Овчаров е новият световен рекордьор в акробатичния парапланеризъм. На 20-и септември българският атлет успя да подобри рекорда за най-голям брой последователни “безкрайни превъртания” (от англ. - infinity tumbling), като направи повече от 600. Рекордът е направен в България преди броени часове.     Инфинити тъмблинг е фигурата в акробатичния парапланеризъм (изпълняване на различни фигури във въздуха), по време на чието изпълнение центробежните сили, влияещи върху човешкото тяло, могат да достигнат до 7G. Тази фигура е смятана за една от най-трудните за изпълнение, а досегашният рекорд наброяваше 568 последователни превъртания.   Весо Овчаров вече е носител на световния рекорд и преди днешното си постижение. През 2015 г. Веселин, заедно със сърбинът Петар Лонкар и чехът Онджей Прохазка изпълняват за първи път в историята троен инфинити тъмблинг. Тогава тримата парапланеристи успяват да направят 126 превъртания в идеален синхрон.\r\nЗа повече информация относно настоящия рекорд можете да се свържете с Веселин Овчаров на 088 564 6114 или имейл veselinovcharov@gmail.com.   ", "date": "2018.09.20", "title": "Българин е новият световен рекордьор в акробатичния парапланеризъм"}
{"url": "https://www.actualno.com/america/strelba-v-merilend-ima-zaginali-news_695831.html", "text": "  Трима души бяха убити при стрелба в североизточната част на щата Мериленд, съобщи Associated Press, цитирана от bTV.     Става ясно, че има и пострадали при инцидента. По първоначални данни стрелбата е станала в голям складов обект на аптечна верига.  На този етап няма информация кой е извършителят на нападението, какви са мотивите му и дали е бил неутрализиран от органите на реда.   ", "date": "2018.09.20", "title": "Стрелба в Мериленд, има загинали "}
{"url": "https://www.actualno.com/europe/tereza-mej-kym-es-sprete-s-predlojenija-koito-shte-razrushat-velikobritanija-news_695835.html", "text": "  Великобритания и Европейският съюз (EС) не успяха да постигнат напредък по време на неформалната , на която бяха обсъдени бъдещите отношения след излизането на Обединеното кралство от ЕС през март 2019 г.     Германският канцлер заяви, че след тези разговори е съвсем ясно, че ако се цели да се подпише договор до ноември, което се счита за краен срок, тогава неговите детайли трябва да бъдат ясни през октомври, предаде МИА, цитирана от БГНЕС.   Британският премиер призова държавите членки на ЕС да спрат да предлагат решения, които биха довели до разкол в Обединеното кралство. Това последва след едно от предложенията в Залцбург - британската провинция Северна Ирландия да остане в търговски съюз с Европейския съюз, за да се избегне въвеждане на гранични проверки между Северна Ирландия и Република Ирландия, която е част от ЕС. Великобритания се опасява, че подобен ход отново би могъл да засили ирландския сепаратизъм в Северна Ирландия и да наруши мирния договор от 1998 г.\r\n„ЕС трябва адекватно да отговори на моя сериозен и реален план“, заяви Мей, говорейки за плана „Чекърс\", с който тя предлага Великобритания и след Brexit в голяма степен да спазва европейските правила в икономиката. Част от лидерите на ЕС заявиха, че се надяват на нов референдум във Великобритания, на който британските граждани биха се изяснили дали желаят да останат част от ЕС.  Според президента на Франция пък предложенията на Тереза Мей за икономическите отношения с ЕС след Brexit са „неприемливи“, защото не се вписват в единния пазар.   Лидерите на ЕС в Залцбург приеха предложението на председателя на Европейската комисия за осигуряване на по-широк мандат за гранична служба Фронтекс, която трябва активно да патрулира по външната граница на ЕС.", "date": "2018.09.20", "title": "Тереза Мей към ЕС: Спрете с предложения, които ще разрушат Великобритания"}
{"url": "https://www.actualno.com/healthy/upraviteljat-na-nzok-schita-che-trjabva-da-ima-i-drugi-zdravni-kasi-news_695832.html", "text": "  НЗОК в този си вид има огромни проблеми и моделът на монопол не е най-правилният избор. Това призна в eфира на bTV управителят на Здравната каса д-р Дечо Дечев.     Той посочи, че има два варианта за демонополизация – с влизане на равностойни нови играчи и запазване на 8-процентовия размер на вноската или с допълнително задължително плащане, което да отива към частни фондове ( а останалите пари да са за НЗОК - бел. ред. ).   „Има огромно несъответствие между заложените ангажименти за дейностите, които трябва да се заплащат, и сумите, с които трябва да се заплатят дейностите. Допълнителният пазар за услугите е приблизително равен на тези 4 млрд., които чрез тези 8% ( вноска - бел. ред. ) имаме всички”, отбеляза д-р Дечев.\r\nПо думите му при пълна демонополизация има вероятност този ресурс да се управлява по-добре, но трябва да се вземат предвид и рисковете. На първо място, частните фондове, за разлика от НЗОК, имат право на печалба, което може да намали наличните пари за здраве.  „Съществува реален риск от това хората, които в момента финансират системата, но не ползват нейните услуги, да отидат в други фондове и болните хора да останат на гърба на държавата – тогава ще се окаже, че не само няма да получаваме това, което е в момента, но и ситуацията ще стане много по-лоша за болните, които се нуждаят от скъпоструващо лечение”, предупреди управителят на Касата.   Д-р Дечев коментира и друго свое предложение, с което разбуни духовете – пациентът да се лекува не с избрания от лекаря медикамент, а с друг от групата му, който има по-добро съотношение между цена и качество. „Дълбоко неправилно е, че ефективността на едно лекарство се определя от неговата цена. Ефективността на дадено лекарство се доказва и аз твърдя, че трябва да се избира най-ефикасното лекарство. Всеки лев, който плащаме отгоре, трябва да бъде доказан с по-добър ефект”, обясни Дечев. По думите му така при 50% по-висока цена трябва да се очакват и доказана от независими проучвания 50% по-висока ефективност.\r\nНачалникът на НЗОК призна, че големите дългове на Касата към сходни структури в чужбина са факт и продължават да се трупат. Затова и са подготвени промени, които да позволят при кандидатстването на пациент за лечение в чужбина и български лечебни заведения да дават оферти. „Касата има нужда от коренна промяна в областта на контрола”, призна д-р Дечо Дечев. Според него вече има една „организирана група”, чиято единствена цел е да точи Касата. „Организираната група включва някои фармацевтични компании, платени от тях пациентски организации и група от водещи медици в България”, обяви д-р Дечев, като отбеляза, че схемата действа и другаде, но у нас държавата не е достатъчно активна и затова няма присъди, които да пресичат порочните практики.    ", "date": "2018.09.20", "title": "Управителят на НЗОК счита, че трябва да има и други здравни каси"}
{"url": "https://www.actualno.com/burgas/eto-koi-filmi-pokazvat-na-festivala-v-burgas-news_695818.html", "text": "  С прожекция на българския документален филм на режисьора Стефан Командарев от 2010 г. в пълната с публика зала на Експоцентър \"Флора\" беше открито снощи първото издание на Международния фестивал за историческо документално кино - DOCK` Бургас. Лентата \"Русенската кървава сватба\" разказва за малко познатата любовна история на българин и туркиня в град Русе през 1910 г., заради която страната е била на ръба на гражданска война.     Преди прожекцията зам.-кметът по образование и култура на Бургас Йорданка Ананиева поздрави присъстващите гости и пожела успех на новия филмов фестивал.\r\n\"Народ, който живее с вярата в миналото, няма бъдеще. Едно историческо събитие не влезе ли литературата, няма стойност\", сподели по време на церемонията историкът проф. Андрей Пантев, който също присъстваше на откриването на фестивала.\r\nДевет заглавия ще се състезават в конкурсната програма на фестивала, която ще се проведе в Експо център \"Флора Бургас\". Втората част ще бъде посветена на навършването на 100 години от Първата световна война и ще бъде в Културен център \"Морско казино\". Освен това жителите и гостите на Бургас ще могат да видят и три прожекции на утвърдени международни класики на документалното кино на открита сцена \"Охлюва\".  Тази вечер от 17.00 часа в Дома на нефтохимика проф. Андрей Пантев ще изнесе лекция за историческите събития, довели до обявяване на Независимостта на България, след което зрителите ще гледат документален филм за 22 септември 1908 г.   Ето кои филми от конкурсната програма можете да гледате днес, 20 септември, в Експоцентър \"Флора Бургас\":\r\n- 14.00 часа - \"Червено, твърде червено\", режисьор Божина Панайотова, България, Франция, 2017 г.;    - 16.00 часа - \"Новият ни президент\", режисьор Максим Поздоровкин, САЩ, Русия, 2018 г.;\r\n- 18.00 часа - \"Шестима музиканти на фона на града\", режисьор: Татяна Данилянтс, Русия, Армения, 2018 г.. Този филм е носител на \"Грами\" и Световната музикална награда;   Две ленти, посветени на 100 години от Първата световна война, ще бъдат излъчени в зала \"Петя Дубарова\" в Културен център \"Морско казино\":\r\n- 18.00 часа - \"Блян за щастие\", режисьор Станислав Дончев, България, 2016 г.;\r\n- 19.00 часа - \"Сараевският атентат\", режисьор Недим Лончаревич, Франция, 2014 г.   Една от вечните класики в документалното кино - \"Фотографът\" /режисьор Дариуш Яблонски, Полша, 1998 г./ ще бъде прожектирана на открита сцена \"Охлюва\" от 20.00 часа.", "date": "2018.09.20", "title": "Ето кои филми показват на фестивала в Бургас"}
{"url": "https://www.actualno.com/business/2-mlrd-prihodi-ot-chujdestranni-turisti-news_695822.html", "text": "  Над 2 млрд. евро са приходите от международен туризъм у нас за първите седем месеца от настоящата година. Ръстът е с 8,1% в сравнение със същия период на 2017 г., сочат последните данни на Българската народна банка (БНБ).     През двата летни месеца юни и юли постъпленията от чуждестранни туристи възлизат на 1,2 млрд. евро, което е ръст от 6,4 на сто, съпоставено със същите месеци на миналата година. Само за месец юли приходите от международните туристически пътувания надхвърлят 730 млн. евро, като се увеличават с 5,3% спрямо съответния месец на предходната година.   \"Данните за приходите от чуждестранни посещения са поредното доказателство, че туризмът в България се развива изключително успешно. Те показват, че съвместните усилия на туристическата администрация, бранша и местните власти позиционират страната ни сред дестинациите, предпочитани от туристите за почивка и екскурзия\", коментира министър Николина Ангелкова.", "date": "2018.09.20", "title": "2 млрд. приходи от чуждестранни туристи "}
{"url": "https://www.actualno.com/business/sydyt-prisydil-imushtestvo-v-polza-na-dyrjavata-ot-nad-10-mln-lv-news_695841.html", "text": "  От януари до 20 септември 2018 г. е обезпечено имущество по 145 искания до окръжните съдилища, които са допуснали обезпечителни мерки върху имущество в размер на 262 450 397 лв. Спечелени са 19 съдебни иска като съдът е присъдил имуществото в полза на държавата в размер на 10 839 060 лв. Тези цифри посочи Антоанета Георгиева - Цонкова, член на Комисията за противодействие на корупцията и за отнемане на незаконно придобитото имущество (КПКОНПИ), предаде БГНЕС.     Присъдени са в полза на държавата общо 58 недвижими имота, от които 11 апартамента, има магазини, офиси, и др. Отнети са в полза на държавата 23 моторни превозни средства, от плавателните съдове тази година засега е една лодка и др. „Това е реално имуществото, което съдът е отнел в полза да държавата, да се надяваме че и НАП ще успее да събере за обществото ни това имущество, което нашите инспектори са успели да докажат пред съда, че е придобито с незаконни средства”, каза Антоанета Георгиева – Цонкова пред Комисията в Народното събрание.   Комисията за борба с корупцията, конфликт на интереси и парламентарна етика в парламента изслуша ръководството на Комисията за противодействие на корупцията и за отнемане на незаконно придобито имущество\r\nАнтон Славчев, който е заместник-председател на Комисията каза, че постъпилите сигнали към момента са 450 сигнали от граждани, съдържащи информация с данни за корупция от лица, заемащи висша публична длъжност. От тези сигнали над 330 са проверени, по част от тях са установени данни за престъпление и органите на прокуратурата, най-вече специализираната, са уведомени. „Факт е, че комисията вече работи на пълни обороти”, каза председателят на КПКОНПИ Пламен Георгиев.  ", "date": "2018.09.20", "title": "Съдът присъдил имущество в полза на държавата от над 10 млн. лв."}
{"url": "https://www.actualno.com/europe/liderite-na-es-ne-se-razbraha-za-migracijata-shte-polagat-oshte-usilija-news_695830.html", "text": "  Лидерите на държавите членки на Европейския съюз (ЕС) на неформалната среща на върха в Залцбург. Това заяви председателят на Европейския съвет Доналд Туск на пресконференция за резултатите от срещата на високо равнище на ЕС, предаде БГНЕС.     \"В преговорите по миграцията ние не постигнахме споразумение по всички въпроси, но сме в съгласие по отношение на основната ни цел - да се намали притока на имигранти към Европа\", каза той. \"Ние се съгласихме да засилим усилията си в областите, по които се договорихме и които вече постигнаха резултати: укрепване на външните ни граници и сътрудничество с трети държави\", подчерта Туск.   Той призова за засилено сътрудничество с Египет и обеща да направи миграцията основна тема на срещата на върха на ЕС и Арабската лига през февруари 2019 г. в Египет, посочва още ТАСС.\r\nПрипомняме, че по-рано от Залцбург коментира темата \"Унгария\" пред журналисти. \" . Ние в България явно се вълнуваме повече за Унгария, без да има тема за Унгария, а тук говорим за Brexit\", поясни министър-председателят. Той не пропусна да каже и как британският премиер Тереза Мей говорила за случая \"Скрипал\", което също Борисов видя като по-важна тема ситуацията около Будапеща.   Новата миграционна криза в ЕС е свързана с бързото натрупване на бежанци и икономически мигранти на територията на страните от Общността, предимно в Италия, Испания и Гърция.     Европейските механизми за разселване на мигранти в други страни на ЕС и тяхното връщане в родината продължават да действат крайно неефективно, а новата инициатива на Европейската комисия за установяване на лагери за имигранти в съседните страни членки на ЕС все още не е срещнала никаква подкрепа. ", "date": "2018.09.20", "title": "Лидерите на ЕС не се разбраха за миграцията, ще полагат още усилия"}
{"url": "https://www.actualno.com/politics/zakonyt-na-peevski-za-mediite-po-vsjaka-verojatnost-shte-se-haresa-na-deputatite-news_695834.html", "text": "  Медийният закон \"Пеевски\", който през пролетта предизвика разгорещени спорове, върви към приемане с гласовете на ГЕРБ и ДПС. Това става ясно след като повечето медийни организации одобряват направените поправки между първо и второ четене, пише .     Това стана ясно по време на обществена дискусия по проекта за промени в Закона за задължителното депозиране на печатни и други произведения, организирана в Народното събрание, в четвъртък от Комисията по култура и медии.\r\nПрипомняме, че предвижда т. нар. \"доставчици на медийни услуги\" – радио, телевизия, вестници, списания, онлайн медии, да декларират всяка година до 30 юни действителния си собственик в специален регистър, както и \"всяко получено финансиране в предходната календарна година, неговия размер и основание, включително данни за лицето, предоставило финансирането\".\r\nСлед корекциите между първо и второ четене вносителите Делян Пеевски, Йордан Цонев, Велислава Кръстева и Хамид Хамид предложиха да се обявява също дали действителният собственик заема публична длъжност и дали спрямо него има влязла в сила присъда. Вкаран е и текст, който цели да осветли скритите собственици на медии. \"В случай, че лицето, което фактически контролира съдържанието на медийната услуга и/или редакционната политика, е различно от действителния собственик на доставчика на медийна услуга, това обстоятелство също се обявява в декларацията\", предлагат депутатите.  Разширена е и първоначалната дефиниция на понятието \"финансиране\". Според проекта ще трябва да се обявява \"всяко безвъзмездно получаване на парични средства или имущество и/или всяко друго получаване на парични средства, независимо от използваната правна форма, извън приходите от обичайната дейност на доставчика на медийни услуги, както и всички получени заеми и банкови кредити\".   Това означава, че повечето рекламни договори на медиите няма да са публични, но за сметка на това ще се обявяват \"всички договори и тяхната стойност, сключени от доставчика на медийни услуги през преходната година с държавни или общински учреждения или дружества с държавно или общинско участие, с политически партии, в резултат на обществени поръчки, сключени рекламни договори с лица, осъществяващи дейност, подлежаща на регулация, както и тези по които е получено финансиране по програми на фондове на Европейския съюз\". В момента много медии се финансират косвено от държавата именно чрез договори, свързани с европроекти, отбелязва още изданието.\r\nБанковите заеми също ще са публични, въпреки че в първоначалния вариант бяха изрично изключени от изискването за прозрачност.    Всички нови разпоредби на практика ще обхванат състоянието на медиите през последната година, с което бяха попарени надеждите, че ще се хвърли светлина върху преплитането на власт, медии и финанси в пирамидата \"КТБ\".\r\nОсветляването на и финансиране ще става както чрез Търговския регистър, така и чрез специален регистър в Министерството на културата, който ще е публичен. Санкцията за медия, която не подаде декларация в срок или подаде формуляр с невярно съдържание, ще е от 10 000 лв. до 15 000 лв., а при повторно нарушение – от 20 000 лв. до 30 000 лв.   От дискусията в парламента на практика се разбра, че няма кой да контролира верността на съдържанието на декларациите. \r\nМинистерството на културата излезе с позиция, че то няма как да проверява дали номиналният собственик на медията съвпада с този, който контролира редакционната политика, или не. \"Това изисква от нас да правим медиен анализ на съдържанието, а това са специфични анализи, които не отговарят на професионалния профил на нашите експерти\", заяви зам.-министърът на културата Румен Димитров. Според него контролът по закона трябва да се раздели на две, така че част от него да не е пряк ангажимент на изпълнителната власт.\r\nОт името на вносителите Йордан Цонев отговори, че целта на законопроекта е сведена само до деклариране и оповестяване на информация и на практика в него няма по-съществени регулации на медийния сектор, за да не се стигне до обвинения, че се прави опит за ограничаване на свободата на словото или пък за цензура. \"Глоби ще се налагат само за неподаване на декларация. Министерството на културата няма да прави никакви анализи, никъде в законопроекта няма такива функции. Става дума за депозиране и съхраняване на информация\", разясни Цонев.   От обясненията му стана ясно, че на този етап не е предвиден механизъм за невярно съдържание на декларациите. \"Съгласни сме да се проверява верността на съдържанието, но това трябва да се възложи на орган, който има капацитета да го прави – например Сметната палата или Националната агенция за приходите\", каза Цонев. Не стана ясно обаче дали подобна поправка ще бъде предложена преди второто четене на проекта.    Представителите на ГЕРБ Данаил Кирилов и Красимир Велчев като цяло одобряват законопроекта, като Велчев предложи да се включи текст, ограничаващ офшорната собственост на медии. Председателят на правната комисия Данаил Кирилов пък обясни, че може да се измисли решение във връзка с критиките, че законът за депозирането на печатни издания не е точното място за текстовете, предложени от ДПС. Такова бе становището и на Националната библиотека. Има вариант дори да се промени заглавието на закона.\r\nДискусията по законопроекта премина в примирителен тон и нямаше остри критики към проекта. Асоциацията на европейските журналисти – България заяви, че принципно подкрепя проекта и се радва, че има политическа воля за повече прозрачност на собствеността и финансирането на медиите. Организацията обаче разкритикува \"необосновано високите\" минимални санкции при липса на декларация – 10 000 – 20 000 лв. Според нея не е ясно как ще се установява разликата между номиналния собственик на медията и \"лицето, което контролира редакционната политика\".\r\n\"Първоначално законопроектът ни изглеждаше като целенасочена акция да се оспори твърдението, че Делян Пеевски контролира медийния пазар у нас, но добрата новина е, че между първо и второ четене голяма част от първоначалните недостатъци са коригирани\", заяви председателят на Съюза на издателите в България Теодор Захов. По думите му законопроектът с поправките преди второ четене не е панацея, но е стъпка напред. Лошото е обаче, че ще остане нерешен проблемът с финансирането на медии кеш, в чували, което не се отчита никъде.", "date": "2018.09.20", "title": "Законът на Пеевски за медиите по всяка вероятност ще се хареса на депутатите"}
{"url": "https://www.actualno.com/analysis/v-rusija-otmenjat-izborni-rezultati-opozicijata-preminava-na-protestna-vylna-news_695769.html", "text": "  Отмяната на резултатите от изборите в Приморския край според в. \"Ведомости\" ще стане изпитание за цялата политическа система в Русия.     Вестникът анализира резултатите от гласуването и в други региони и стига до извода, че изборите са показали как използвайки вълната на протестите на власт могат да дойдат неизвестни опозиционни кандидати, пише БГНЕС.   Ситуацията в Приморския край, където Централната избирателна комисия препоръча на местното си подразделение да признае изборите за недействителни, вестникът определя като много рядко случваща се в Русия. Досега за недействителни за определяни само изборите през 20002 г. за губернатор на Красноярския край.\r\nПричина за препоръката на ЦИК този път стана невъзможността да бъде установен истинският резултат от вота на избирателите – кандидатът на компартията Андрей Ищенко водеше при преброяването на гласовете, но в последния момент отстъпи с 1,5% на временно изпълняващия губернаторската длъжност Андрей Тарасенко.  И от двете страни бяха подадени множество жалби, и председателят на ЦИК Елла Памфилова препоръча отмяна на изборните резултати.\r\nСамата ЦИК не може да отмени резултатите – тя не е организатор на тези избори.   Ако подобна ситуация се повтори в трите региона, където в неделя1 23 септември ще се проведе втори кръг на изборите за губернатор, техните резултати също може да бъдат отменени.    В Хакасия и Хабаровския край на първия тур спечелиха кандидатите от опозицията, а във Владимирска област – сегашният губернатор.\r\nЗасега властите всячески се опитват да демонстрират конструктивен подход, смятат „Ведомости“. На 18 септември хабаровският губернатор Вячеслав Шпорт предложи на своя съперник от либерално-демократичната партия Сергей Фургал поста първи вицегубернатор и той го прие.\r\nТакива действия имат за цел намаляване на протестите на избирателите, а също така мобилизиране на лоялния електорат, обясниха двама души, близки до администрацията на руския президент.   Решението на ЦИК повишава рисковете за втория кръг в останалите региони, тъй като заинтересованите сили виждат, че е възможно отстраняването на неудобния губернатор, а това е прецедент, казва политологът Виталий Иванов:\r\n\"Отмяната на избори е неизгоден сценарий, а е принудителен, единственият, който позволява макар и в някаква степен запазване на достойнството.\"   Решението на ЦИК е половинчато, критикуват го за това, че е отнета победата на кандидата на опозицията, подчертава политологът Николай Петров: \"Но това е вариант, който устройва всички.\" ", "date": "2018.09.20", "title": "В Русия отменят изборни резултати, опозицията преминава на протестна вълна"}
{"url": "https://www.actualno.com/europe/emanuel-makron-planyt-za-brexit-na-tereza-mej-e-nepriemliv-news_695833.html", "text": "   , предаде AFP, цитирана от агенция \"Фокус\". Според Макрон предложенията с адрес Лондон не се вписват в единния пазар.     „Днес е часът на истината“, заяви Макрон на пресконференция след срещата на върха на ЕС. Той посочи, че останалите 27 страни членки на Съюза чакат „нови предложения от Великобритания през октомври“.\r\nПрипомняме, че по-рано след неформалната среща на върха в Залцбург председателят на Европейския съвет Доналд Туск заяви, че страните членки не са постигнали споразумение относно миграцията.\r\n\"В преговорите по миграцията ние не постигнахме споразумение по всички въпроси, но сме в съгласие по отношение на основната ни цел - да се намали притока на имигранти към Европа\", каза той. \"Ние се съгласихме да засилим усилията си в областите, по които се договорихме и които вече постигнаха резултати: укрепване на външните ни граници и сътрудничество с трети държави\", подчерта още Туск.      Освен Brexit, страните членки на ЕС коментираха новата миграционна криза, свързана с бързото натрупване на бежанци и икономически мигранти, на територията на страните от Общността - предимно в Италия, Испания и Гърция.      ", "date": "2018.09.20", "title": "Еманюел Макрон: Планът за Brexit на Тереза Мей е неприемлив"}
{"url": "https://www.actualno.com/prasspress/orban-pishe-pismo-na-borisov-news_695775.html", "text": "   (Репортер на Прас-прес хвана Бойко Борисов да гори документи в двора на къщата в Банкя.       Нашият репортер успя да загаси огъня и спаси някои от документите.  Един от тях е писмо от Виктор Орбан до нашия премиер.  Представяме ви пълният текст на документа.)    Пиша ти, за да ти благодаря, че твоите хора ме подкрепиха при гласуването в Брюксел. Трябва да се подкрепяме! Ние сме братя! И двамата обичаме европейските субсидии!\r\nИмам нужда от твоя съвет. Как се оправяш с тези брюкселски чиновници. Правя се, че не разбирам английски, гледам умно като теб, но не ми се връзват. Знаят, че ги разбирам. Юнкер даже ми вика, че съм диктатор. Ама другият път ще пробват твоята рецепта – две шишета домашна ракия и две кутии от обувки! На месец!    Обвиняват ме за неща, които има и в България – нямало свобода на словото, право на неприкосновеност на личния живот… Глупавите им европейски ценности! Прав си ти, като ми каза, че истинските европейски ценности са това, което можеш да закопаеш в двора.\r\nСъжалявам, че протести се опитват да прецакат плановете ти за Пирин. Качински ми писа, че сечта в древната Беловежка гора, която била в нарушение на законодателството на ЕС, си върви с много добри темпове. Праща ти поздрави!   Брюксел задействат наказателна процедура срещу мене. Ако това успее, ще взема една релса и ще я хвърля в езерото Балатон! Тия европейци искат да ми набутат мигранти… Такава ограда съм направил, че и самолет трудно я преминава. Май трябваше да послушам твоя човек Валери и да я направя по-ниска, ама аз се изхвърлих и потроших бая пари.\r\nЗа какви се мислят тия от Брюксел?! Ама много хора ме подкрепят. Вчера ми се обади Марин Льо Пен. Иска среща с мене. Кажи ми, как да се срещна с жена, която се казва Марин?!\r\nПиташ ме дали можем да те включим във Вишеградската четворка. Съжалявам, ама ще ни развалиш белота!   А и тия соросоиди много ме дразнят. „Отворено общество“? Отворковци! Ама и аз добре ги затворих. Трябва и ти да направиш така.   Чувам упреци, че съм бил много краен, че съм бил много десен… Хубаво ми казваше ти „няма значение къв си, щом си на върха! Ляв! Десен! Глей как са праи!“\r\nПоздрави от мен и успех на срещата с Тръмп. Гледай да се снимаш с него, но не в някоя тоалетна!\r\nТвой Виктор!\r\nП.П. Чакам колета ти от две бутилки лекарство за ишиас!", "date": "2018.09.20", "title": "Орбан пише писмо на Борисов"}
{"url": "https://www.actualno.com/america/oon-3-mln-dushi-shte-spasi-rusko-turskoto-sporazumenie-za-idlib-news_695842.html", "text": "  Реализацията на споразумението между президентите на Русия и Турция, Владимир Путин и Тайип Ердоган ще помогне за спасяването на 3 милиона цивилни в Идлиб. Това заяви на пресконференция генералният секретар на ООН Антонио Гутериш.     \"Ако руско-турското споразумение за Идлиб бъде изпълнено правилно, то ще помогне за спасяването на 3 милиона цивилни граждани, включително милион деца\", каза Гутериш, цитиран от ТАСС.    Припомняме, че Путин и Ердоган се договориха на преговорите в Сочи да създадат до 15 октомври в сирийската провинция Идлиб демилитаризирана зона по протежение на линията на контакт между сирийските правителствени сили и въоръжената опозиция. Идлиб е единственият основен район на Сирия, който остава в ръцете на незаконни въоръжени групировки. Турското издание Yeni Safak коментира, че на двустранната среща между президентите на Турция и Русия е било постигнато стабилизационно споразумение, което е накарало милиони мирни граждани да си отдъхнат. Договорът между Турция и Русия може да се определи като пробив, след като на тристранната среща с Иран не бе постигната сделка за примирие.  Изданието, цитирано от агенция \"Фокус\", привежда коментар на руския военен и политически експерт Денис Коркодинов, който заявява, че споразумението от Сочи гарантира, че радикалните групировки повече няма да застрашават сирийския мирен процес.", "date": "2018.09.20", "title": "ООН: 3 млн. души ще спаси руско-турското споразумение за Идлиб"}
{"url": "https://www.actualno.com/africa/poveche-ot-40-dushi-zaginaha-v-ezeroto-viktorija-sled-preobryshtane-na-feribot-news_695850.html", "text": "  Повече от 40 души са загинали в четвъртък, след като ферибот се е преобърнал в южната част на езерото Виктория. Това заяви говорител на президента на Танзания, предаде AFP, цитирана от агенция \"Фокус\".     „Според информациите на президента ( на Танзания - бел. ред. ) Джон Магуфули, които той получи от властите в Муанза, броят на загиналите вече е над 40 души“, заяви по държавната телевизия говорителят Герсон Мсигва.  Засега не са ясни причините за инцидента и повече подробности не се съобщават.   ", "date": "2018.09.20", "title": "Повече от 40 души загинаха в езерото Виктория след преобръщане на ферибот"}
{"url": "https://www.actualno.com/showbusiness/ivan-laskin-vleze-po-speshnost-v-bolnica-news_695784.html", "text": "  Актьорът Иван Ласкин е бил приет по спешност в столичната 2-ра градска болница. Това разкриха негови приятели.      .\r\nПриет е в отделението по гастроентерология, предстои да му бъде направена операция, потвърдиха пред БЛИЦ от здравното заведение.\r\nВ момента Иван Ласкин се нуждае от кръводаряване. Търси се рядката група А-. Съпругата му Алекс Сърчаджиева е дала кръв преди малко.  Актьорът преживя огромна трагедия, която го срина в последните дни - в средата на август почина на 70-годишна възраст неговият баща Славчо. Негови близки споделят, че това също е оказало влияние върху здравословното състояние на актьора.    ", "date": "2018.09.20", "title": "Иван Ласкин влезе по спешност в болница"}
{"url": "https://www.actualno.com/goodnews/dobrich-i-tutrakan-gradove-na-bojnata-slava-news_695783.html", "text": "  За “Градове на бойната слава” са обявени градовете Добрич и Тутракан. Това стана след единодушното гласуване на народните представители от Комисията по отбрана \"за\" проекта за решение. Това са първите градове в България с такъв статут.     В мотивите на решението е записано, че с този акт ще се отдаде дължимата почит на загиналите в двете битки за обединението на България и ще бъде удовлетворено желанието на гражданите да се върне паметта на българите за тези славни събития.\r\nДобричката и Тутраканската епопея са едни от най-драматичните събития по  време на Първата световна война. В двете паралелно протекли сражения  Трета българска армия, под командването на ген. Стефан Тошев, дават  началото на освобождението на Южна Добруджа.\r\nВносители на предложението са ген. Константин Попов, председател на Комисията по отбрана, председателят на Народното събрание г-жа Цвета Караянчева, народните представители Пламен Манушев, Христо Гаджев, Алтимир Адамов, Даниела Димитрова и Александър Сабанов. Инициативата е подкрепена от Министерство на отбраната и от Националното сдружение на общините. Решението няма административни последствия.  ", "date": "2018.09.20", "title": "Добрич и Тутракан - градове на бойната слава"}
{"url": "https://www.actualno.com/society/novinite-naj-vajnoto-za-denja-20-septemvri-news_695807.html", "text": "  Редакционният екип на ви представя най-важните новини за изминалия ден, 20 септември.      Цели 26% от фирмите у нас твърдят, че се чувстват застрашени от фалит поради просрочени вземания. Процентът е доста висок, като се има предвид, че за Източна Европа е 14 на сто. Това показва проучване на доставчика на финансови услуги EOS за 2018 г.   Нали ме питахте вчера (19 септември)? Аз просто чакам ден, в който президентът не е повторил нещо, казано от Корнелия Нинова. Има една ясно изразена позиция на България – в Европейския парламент, от евродепутатите на ГЕРБ и на \"Обединени патриоти\" - срещу санкции и задействане на чл. 7 в Договора на Европейския съюз. Това заяви премиерът Бойко Борисов по време на заседанието на Европейския съвет, което се провежда в Залцбург. \"Влизам със смесени чувства в Министерството на транспорта. Това каза навлизане във ведомството, новоизбраният министър на транспорта, информационните технологии и съобщенията Росен Желязков \"В такъв момент чувствата винаги са смесени\", заяви бившият председател на Комисията за регулиране на съобщенията Желязков.     Изключването и запушването на устата не са европейски принципи, а работят против Европейския съюз. Това каза президентът Румен Радев в коментар за започналата наказателна процедура срещу Унгария, която може да я лиши от право на глас в ЕС. \"Най-вероятно КЕВР ще приеме увеличение на цената на природния газ с около 13,89%. КЕВР ще каже какво предложение ще приеме. \"Булгаргаз\" е предложил 14%\". Това каза министърът на енергетиката Теменужка Петкова относно цената на природния газ.    Медийният закон \"Пеевски\", който през пролетта предизвика разгорещени спорове, върви към приемане с гласовете на ГЕРБ и ДПС. Това става ясно след като повечето медийни организации одобряват направените поправки между първо и второ четене. Чувам и някакви такива цифри – лично аз не съм се натъкнала на такива. Поскъпването е по-малко от 10 стотинки. Това заяви Мариана Кукушпева, председател на Националния браншови съюз на хлебарите и сладкарите в България в коментар относно поскъпването на хляба, което се изчислява в някои региони на 20, дори 30 стотинки. Лидерите на държавите членки на Европейския съюз (ЕС) не постигнаха споразумение относно миграцията на неформалната среща на върха в Залцбург. Това заяви председателят на Европейския съвет Доналд Туск на пресконференция за резултатите от срещата на високо равнище на ЕС. Дясното обединение \"Демократична България\" излезе с изключително остра позиция по повод \"шикалкавенето\" на премиера Бойко Борисов по темата с европейските санкции срещу режима на Виктор Орбан в Унгария. В нея ДСБ, Да България и Зелените директно наричат лидера на ГЕРБ \"пудел на Путин\", който се крепи на власт благодарение на олигарси. Цели 85% от използваните в България асансьори са от типа, в който загина 10-годишно дете, притиснато от велосипеда си, преди два дни в Кюстендил. Поне 100 000 от тези асансьори крият огромен риск за хората, които ги ползват, твърди главният секретар на Българската асансьорна асоциация (БАА) Николай Маринков в интервю пред в. \"Телеграф\", цитирано от в. \"24 часа\". Отмяната на резултатите от изборите в Приморския край според вестник \"Ведомости\" ще стане изпитание за цялата политическа система в Русия.", "date": "2018.09.20", "title": "Новините: Най-важното за деня, 20 септември"}
{"url": "https://www.actualno.com/america/sasht-s-novi-sankcii-sreshtu-ruski-visshi-voenni-i-razuznavachi-news_695843.html", "text": "  Държавният департамент на Съединените американски щати обяви в четвъртък, че администрацията на президента Доналд Тръмп е взела решение за налагане на санкции срещу 33-ма руски граждани и юридически лица, предадоха световните агенции, цитирани от БГНЕС.     От Външното министерство на САЩ твърдят, че включените в списъка висши военни и служители на разузнаването . Тези лица \"работят в сферата на отбраната и разузнаването на Русия\", потвърди държавният секретар Майкъл Помпео.   По-рано Тръмп подписа изпълнителния указ, целящ да затегне прилагането на санкционния режим на Вашингтон по отношение на Москва. Според руската агенция ТАСС, както следва от указа, не става дума за въвеждане на допълнителни ограничителни мерки срещу Руската федерация.", "date": "2018.09.20", "title": "САЩ с нови санкции срещу руски висши военни и разузнавачи"}
{"url": "https://www.actualno.com/showbusiness/preslava-razkri-kak-e-krystila-bebeto-si-snimki-news_695790.html", "text": "  След като преди дни , поп фолк певицата разкри името на дъщеря си.     Както се вижда от снимките, които качи 34-годишната звезда във Facebook, малката носи името Паола. Кадрите са от посрещането им вкъщи.    \"Да си ни жива и здрава малка сладка Палечке 👼😘 - Паола!\", написа щастливата мама в социалната мрежа.\r\nПреслава разкри, че е бременна в края на март чрез снимка в Instagram. Тя и Павел са заедно от малко повече от година.      ", "date": "2018.09.20", "title": "Преслава разкри как е кръстила бебето си (СНИМКИ)"}
{"url": "https://www.actualno.com/crime/izdirvat-kriminalno-projaven-plovdivchanin-napadnal-ekip-na-speshna-pomosht-news_695816.html", "text": "   Още с пристигането им на ул. \"Шумен\" в квартал \"Столипиново\" лекарят и шофьорът били посрещнати с обиди и заплахи за убийство от 37-годишния съпруг.     Мъжът продължил със застрашителното си поведение към медиците и по време на прегледа, а при тръгването им нанесъл удар по специализирания автомобил.   Веднага след това той се укрил. Допълнителна справка в полицейските регистри показала, че за подобно поведение спрямо служители на реда той има съставени два акта по Указа за борба с дребното хулиганство.\r\nИзвършителят вече се издирва, а срещу него е образувано досъдебно производство за закана за убийство срещу длъжностно лице.  ", "date": "2018.09.20", "title": "Издирват криминално проявен пловдивчанин, нападнал екип на Спешна помощ"}
{"url": "https://www.actualno.com/europe/miting-v-barselona-za-godishninata-ot-opita-na-madrid-da-osueti-referenduma-news_695849.html", "text": "  Каталунски националисти организираха митинг за годишнината от опита на испанската полиция да осуети референдума за независимост, който се проведе на 1-ви октомври 2017 година, предаде БГНЕС.     По информация на вестник La Vanguardia демонстрацията, в която се включиха няколкостотин души, е организирана от \"Национална каталунска асамблея\" и \"Омниум културал\", които подкрепят излизането на областта от състава на Кралство Испания.\r\nПрипомняме, че на 20 септември 2017 година Гражданската гвардия на Испания извърши обиски в редица институции на Каталунската автономна област, за да осуети подготвяния плебисцит за обявяване на независима република. Арестувани бяха повече от десет души.   В отговор хиляди каталунски националисти излязоха по улиците и опитаха да попречат на служителите от Гражданската гвардия. Няколко местни политици бяха задържани и обвинени в сепаратизъм.    Референдумът, който Мадрид обяви за незаконен, се проведе на 1 октомври 2017 година. На базата на резултатите от него, на 27 октомври парламентът на автономната област обяви създаването на независима република. Това принуди Испанският сенат да одобри прилагането на член 155-ти от испанската конституция, който да ограничи самоуправлението на Каталуния.", "date": "2018.09.20", "title": "Митинг в Барселона за годишнината от опита на Мадрид да осуети референдума"}
{"url": "https://www.actualno.com/politics/evgeni-dajnov-na-borisov-orban-i-putin-li-shte-mu-davat-evrofondove-news_695760.html", "text": "  \"Борисов е избрал Орбан и Путин пред Меркел и Макрон? Орбан и Путин ли ще му дават еврофондове? Ако наистина е направил този избор, то стартът на репресии срещу европейски настроените български граждани е въпрос на (малко) време\". Това политологът Евгени Дайнов по повод на стартиралата процедура за евентуално отнемане на правото на глас на Унгария в ЕС, която до момента не се подкрепя от правителството.     \"Избутват ни от Европа и на бутат към Азия; ама викам пак да гласувате за ГЕРБ, че поне не са комунисти и няма да ни вкарат в Азия...\", допълни Дайнов.   ", "date": "2018.09.20", "title": "Евгени Дайнов: На Борисов Орбан и Путин ли ще му дават еврофондове?"}
{"url": "https://www.actualno.com/business/edna-chetvyrt-ot-firmite-v-bylgarija-se-opasjavat-ot-falit-zaradi-prosrocheni-vzemanija-news_695757.html", "text": "   Процентът е доста висок, като се има предвид, че за Източна Европа е 14 на сто. Това показва проучване на доставчика на финансови услуги EOS за 2018 г.     Основните негативни последици от забавените плащания за компаниите са .  За да се справят с тях, 27% от дружествата ограничават инвестициите, а  една четвърт съкращават служители или пък вдигат цените на своите стоки и  услуги.   Проучването сочи още, че българският бизнес чака Оказва се, че 25% от фактурите, издадени към фирми-контрагенти, се плащат със закъснение. са по-дисциплинирани от бизнеса – при тях 19% от фактурите се покриват по-късно. „ е на млад мъж с висше образование и заплата около 1000 – 1500 лв.,  който иска да има всичко веднага – например най-новите технологични  джажди, но в същото време не умее да управлява парите си добре. За  съжаление много потребители у нас все още имат ниска финансова  грамотност“, заяви Райна Миткова, изпълнителен директор на EOS в  България.  Все пак като цяло тенденциите у нас обаче – общо 76% от издадените фактури се плащат в уговорения срок, като за година техният брой се е увеличил с 2 на сто. Дадена сума се смята за несъбираема, ако не е била събрана в рамките на 9 месеца.   Бизнесът у нас разчита много и на агенциите за управление на дългове. – 11,1% от  оборота на фирмите е бил възстановен благодарение на външни експерти.  Върнатите пари най-често се използват за погасяване на задължения (58%) и  създаване на нови работни места (48%).\r\nСпоред проучването европейските компании като цяло имат по-положителен  поглед към бъдещето, отколкото през предходната година и остават  предпазливо оптимистични относно забавянето на плащанията. Във всички  изследвани страни намалява броят на компаниите, които очакват влошаване  на навиците на плащане в бъдеще (13% за 2018 г. спрямо 19% за 2017 г.).  Българските фирми традиционно остават оптимисти, като 32% от тях очакват  значително подобряване в следващите 2 години (срещу 27% средно за  Източна Европа), показват още данните.    ", "date": "2018.09.20", "title": "Една четвърт от фирмите в България се опасяват от фалит заради просрочени вземания"}
{"url": "https://www.actualno.com/politics/radev-za-sankciite-sreshtu-ungarija-zapushvaneto-na-ustata-ne-e-evropejski-princip-news_695737.html", "text": "   Това каза президентът Румен Радев в коментар за започналата наказателна процедура срещу Унгария, която може да я лиши от право на глас в ЕС.     В сряда Министерският съвет е взел решение да изготви позиция срещу санкциите, които грозят правителството на Орбан, а по-късно премиерът Бойко Борисов обяви, че такава позиция няма никаква правна стойност.   \"Позицията е оторизиран да изрази министър-председателят. Той представлява България в Съвета на Европейския съюз. И аз, както и вие, сме затруднени да проследим тази позиция. Оказва се, че има две позиции. Едната за пред българската публика, другата - за пред Съвета на ЕС. Такова амбивалентно поведение не мога да тълкувам\", обяви Радев, помолен за коментар на решението на правителството от вчера.  Той добави, че въпросът е много комплексен и многовекторен и политиката на Унгария трябва да бъде разгледана в цялата й всеобхватност.   \"Не приемам изключването и отнемането на думата да бъдат европейски инструмент. Това е в разрез с принципите на ЕС\", повтори държавният глава.", "date": "2018.09.20", "title": "Радев за санкциите срещу Унгария: Запушването на устата не е европейски принцип"}
{"url": "https://www.actualno.com/books/romanyt-kojto-vsichki-chakat-jivot-v-skalite-na-marija-laleva-izliza-ot-8-oktomvri-po-knijarnicite-news_695777.html", "text": "   Обикновено след като една книга излезе от печат и стигне при читателите, тя вече не е на автора – има свой път и е част от живота на хората.      Романът „Живот в скалите“ обаче пое по своя път още преди да е публикуван, дори още преди да е завършен цялостно. Хиляди последователи на в продължение на няколко години очакваха с трепет в социалните мрежи да се появи поредният цитат, в който да разпознаят себе си. Постепенно тези кратки фрази се превръщаха в афоризми и постигаха хиляди споделяния и вярна публика. Не, това не е маркетингов трик, планиран във времето, а бавно, напластяващо и искрено писане „без нито една нечестна пауза“.\r\nСлед обявяване на датата за излизане от печат нетърпението на читателите се превръща в истинска лавина от предварителни запитвания и поръчки. На 17 септември бе пуснат и официалният трейлър на книгата във връзка с празника на Вяра, Надежда и Любов. Музиката в него е на Румен Бояджиев-син, гласът зад кадър е на самата Мария Лалева, а оператор и монтажист е Светослав Владимиров.   „Живот в скалите“ е книга за море и любов. Мария Лалева е категорична: „ “.\r\nЕдин от първите читатели на романа е журналистът Георги Тошев. Той споделя, че това е : „Роман за въпросите и отговорите по житейския ни път. За въпросите, които е добре да зададем първо на себе си. И за отговорите, които си дължим, за да продължим. Различна, многопластова и емоционална книга. Откровена и вълнуваща. Роман за прошката и волята за промяна. Усещане за красива книга. Убедителен дебют на популярната поетеса и киносценарист Мария Лалева в прозата. Смела заявка за сериозна литературна интерпретация на човешките взаимоотношения и избори\".\r\nМария Лалева е любимо име за ценителите на поезията. Свързваме го със стихосбирките „Не съм ви ближна“ и „Личен архив“. По повод рождения ден на авторката през месец юли, преиздаде двете ѝ стихосбирки. Тъй като Мария Лалева вярва, че стиховете спасяват, тя от продажбите на „Личен архив“ за лечението на Надежда Огойска, дъщеря на Маргарита Петкова - редактор на двете стихосбирки на поетесата.    От преиздаването до момента са продадени над 1200 бройки от всяка. Освен популярна поетеса, Мария Лалева е и изпълнителен продуцент и сценарист на (2017). За филма тя споделя, че основната й цел той да бъде честен и да задава въпроси е била изпълнена.  Този проект, от една страна, забавя писането на книгата, но от друга, допринася с развитието на нови идеи, герои и линии в сюжета. Самото благоговение към словото Лалева обобщава съвсем кратко и искрено: „ “. Очакванията ѝ също са много човешки, честни и далеч от мечти за главоломен успех. Желанието ѝ е единствено читателят да разпознае себе си в текстовете, да затвори книгата с въпроси и изненадващи отговори за самия него.     . Предстои официалната премиера на книгата в София и голямо турне из страната и чужбина. Корицата на „Живот в скалите“ е дело на дизайнера Тодор Манолов.", "date": "2018.09.20", "title": "Романът, който всички чакат: \"Живот в скалите\" на Мария Лалева излиза от 8 октомври по книжарниците"}
{"url": "https://www.actualno.com/bgfootball/vijte-kyde-da-gledame-ludogorec-bajer-v-liga-evropa-tazi-vecher-news_695740.html", "text": "  Днес започва груповата фаза и в турнира . Своя първи мач в групите на втория по сила клубен турнир в Европа ще изиграе и единственият български представител на евросцената - Лудогорец. Шампионът на България ще се изправи срещу германския Байер Леверкузен.     Неотдавна треньорът на Пауло Аутори заяви, че целта на неговия тим в Лига Европа е да играе на ниво в турнира и да надгражда.   Звездата на разградчани Марселиньо посочи, че целта е излизане от групите на турнира. Най-смел в очакванията си бе вратарят Ренан дос Сантос, който обяви, че Лудогорец ще се бори за трофея в Лига Европа.\r\nМачът ще се проведе на \"Лудогорец Арена\" в Разград и ще започне в 22,00 часа.   ", "date": "2018.09.20", "title": "Вижте къде да гледаме Лудогорец - Байер в Лига Европа тази вечер"}
{"url": "https://www.actualno.com/crime/zaporirano-e-cjaloto-imushtestvo-na-arabadjievi-koeto-e-na-fizicheski-lica-news_695791.html", "text": "  Разследването по случая със семейство Арабаджиеви продължава на пълни обороти, запорирано е цялото им имущество, което се води на физически лица. Издирването на семейство Арабаджиеви е задача на МВР и на чуждестранните ни партньори. Това заяви зам.-главният прокурор и ръководител на Специализираната прокуратура Иван Гешев.     Според Гешев е напълно нормално при такива случаи и дела обвиняемите да се укриват. Виждате, че има един такъв случай от три години, поясни прокурорът, визирайки бившия собственик на Корпоративна търговска банка (КТБ) Иван Гешев.   Същевременно главният прокурор Сотир Цацаров каза лаконично, че продължава обявената в началото на тази година , които разполагат с луксозни коли и имоти.\r\nГлавният прокурор говори и за продължаващата процедура по екстрадиция на Димитър Желязков-Митьо Очите. Изпълнили сме своите задължения, турските власти изпълняват съгласно турските закони своите задължения, добави Цацаров. Той уточни, че не вярва случаят \"Митьо Очите\" да се превърне в случай \"Цветан Василев\". Сотир Цацаров счита и, че липсата на решение за екстрадиция на Василев е заради фактори извън сръбската правосъдна система.  Цацаров определи като \"отличен професионалист\" бившия главен секретар на МВР Младен Маринов, който днес (20 септември) беше утвърден за министър на вътрешните работи от Народното събрание. Той поиска и бързо решение за кадровите проблеми на Специализирания наказателен съд. \"Този експеримент работи и трябва да бъде подкреп\", каза Цацаров. Главният прокурор добави, че имал уверенията на правителството да бъдат решени и сградния проблем.", "date": "2018.09.20", "title": "Запорирано е цялото имущество на Арабаджиеви, което е на физически лица"}
{"url": "https://www.actualno.com/asia/ruska-pozicija-sirijskata-pvo-njama-ruska-sistema-za-razpoznavane-news_695787.html", "text": "  Сирийската ракетна установка, която свали руския военен самолет \"Ил-20\" в началото на седмицата, не е разполагала със система за опознаване \"свой – чужд\". Това заяви говорителят на руското министерство на отбраната ген. Игор Конашенков, предаде ТАСС.     Според Конашенков теориите, че системата не била сработила, защото е дефектна или защото е руска, са просто \"дилентантство\". Руското офицално лице поясни, че руският вариант на системата \"свой – чужд\" не е монтиран на изделия и оборудване, предназначени за износ. Това важало и за доставените от Руската федерация на Сирия оръжия – включително ракетите, които армията на Башар Асад използва. Конашенков беше категоричен – на друга държава не са предоставяни руски идентификационни кодове.   Припомняме, че при инцидента, в който беше свален руският самолет, той беше с 15 души на борда. Според известното досега ракетите са го поразили, тъй като израелски изтребители F-16, извършили атака в сирийската провинция Латакия, са го използвали като щит - за да привлече ракетите.", "date": "2018.09.20", "title": "Руска позиция: Сирийската ПВО няма руска система за разпознаване"}
{"url": "https://www.actualno.com/viewpoint/kak-da-stignem-ot-vitoshka-do-sofijski-news_695744.html", "text": "  Ще кажеш, имаме други проблеми, а и това. Имаме, но това е лошото - че с всички проблеми в главата, просто искаш да стигнеш от Витошка до Софийски. Имаш среща пред братята Георгиеви, а сега си пред Съдебната палата, ей ся ще стане.     Шмугваш се по \"Графа\". Разкопаничко, но пък има тънко тротоарче. Нареждаш се след останалите пешеходстващи, има си колонка и ред, едно търпеливо очакване, сякаш в края на тротоара има чейндж бюро с много добър курс и ще почакаш сега малко. По тънкото тротоарче обаче отсреща идват други хора. Лицата им са уморени, напрегнати, като разминаване с пътешественици на дълъг преход в планината - дали не идват от Софийски към Витошка, колко ли са бродили докато стигнат дотук? Поздравявате се един друг, едно човешко, съчувстващо кимване като на хора, споделящи обща беда. \"Кураж, кураж\", казват лицата им, а ти се амбицираш - щом те са успели и аз ще успея! \r\nИ ето на, почти си до \"Ангел Кънчев\". Глътнал си корема, едното рамо води другото, дишаш учестено. Някъде в далечината може би се мержелеят сергиите на площад Славейков! Бленуван хоризонт, разточително широко пространство...Дали обаче да не се шмугнеш по \"Александър I\"? Ето там една леличка прескача внимателно някакъв насип, изглежда е открила пряк път? Абе живееш на ръба, сечеш право през ламарините, има едно тъничко проходче, което минаваш, пък нека ония тъпанари да се нижат цял ден по тротоара. Как беше в Алиса - ако не знаеш къде искаш да отидеш, няма значение кой път ще хванеш. А ти знаеш - до Софийски, до Софийски!\r\nОбаче, брат, някаква стена има тука и те блокира. Оглеждаш я от всички страни. От лелята няма следа - откъде мина тая жена, къде се шмугна мамицата й? Тръгваш обратно към \"Графа\".  Някъде около \"Солунска\" и 40 минути по-късно си огладнял и с йогистко навеждане под едни железа технично влизаш в закусвалня. Персоналът те поглежда с усмивка - добре дошъл, странниче, много ли пътува, много ли си изморен, ето ти кифличка и кафенце, сядай да си починеш. Гледаш втренчено през прозореца: хипстъри. Някъде между ламарините има  пространство, което вече е обявено за ърбан спот , идеята е да се седи на едни възглавнички, докато хората се тагват в Инстаграм, довечера щяло да има естонски диджей и веджи бар. \r\nСлед час приведен, с ръка на хълбоците виждаш до \"Гладстоун\" самотно багерче. Качвай се, качвай се. Ще бутнеш някоя ръчка, ще влезеш под земята, само колкото да поореш до \"Раковска\", оттам нататък е лесно. Някой те сръчква в ребрата и проси пари, искам да се махна оттука, вика отчаяно. Озарява те идея. Сещаш се, наблизо имаше книжарничка, само трябва да попълзиш по земята и да се превъртиш през рамо покрай една ламарина. Правиш леки упражнения, разтягания, физическа подготовка. Пропълзяваш до книжарничката и панически си купуваш книгата на Боян Петров. Четеш трескаво! Вдъхновяваща е, обаче не пише нищо за пресечката до НАТФИЗ, да не говорим как да се добереш до Кристал...В главата ти остава само една идея: \"Няма да се дам, няма да се дам\". \r\nПостепенно те облива предсмъртно спокойствие. По мит и фолклор някой трябва да вгради сянката си във всеки строеж. Това може да е хубаво, обаче колко прецакан е все пак този човек! Ще ти се да се върнеш, но кой въобще да помни пътя обратно към Съдебната палата? Беше нещо като три пъти надясно, шест пъти наляво, долу под желязото и встрани от ламарината, но в каква, каква последователност?    Часът е вече девет и двайсе, когато се озоваваш там, откъдето започна: пак си на Витошка. \r\nИ най-накрая те осенява решение.\r\nВикаш такси. Казваш: карай към Околовръстното.  Оттам на завоя до \"Младост\" и тръгвай към СУ.    Райко Байчев ", "date": "2018.09.20", "title": "Как да стигнем от Витошка до Софийски"}
{"url": "https://www.actualno.com/politics/demokratichna-bylgarija-za-borisov-pudel-na-putin-podkrepjan-ot-oligarsi-news_695742.html", "text": "        В нея ДСБ, Да България и Зелените директно наричат лидера на ГЕРБ \"пудел на Путин\", който се крепи на власт благодарение на олигарси.   Вчера правителството изготви позиция срещу европейски санкции срещу Унгария, но премиерът обяви, че то е без правна стойност, защото взето на оперативно заседание. Официалната позиция пък щяла да се изготви \"някой ден\", когато такива санкции бъдат наложени.\r\nГ-н Борисов, ние разбираме Вашия личен интерес да работите срещу единна Европа – защото сам Вие не спазвате европейските стандарти за правосъдие, конкуренция, свободни медии, пишат десните.  Според тях евродепутатите от ГЕРБ вече са избрали да подкрепят корупционен модел на управление на Орбан и съпротива му срещу върховенството на правото. Затова и му предлагат ГЕРБ да се преименува на Граждани за евразийско развитие на България.    Г-н Борисов,    Обръщаме се към Вас, не защото Ви вярваме, а защото – по силата на изборните резултати – Вие сте лидер на най-голямата българска партия и министър-председател на всички българи. И защото получихте гласовете на много български граждани, които искат България да бъде част от Европа, силен и равноправен член на ЕС, а не далечна периферия, троянски кон на източни диктатори. \r\nБългария е по-важна от нашите различия.\r\nДнес цяла България е изправена пред важно решение – дали ще бъде част от силна и единна Европа, дали ще бъде равноправен член на ядрото на ЕС или ще се върне назад – в бедността и несигурността на 90-те години. И дори по-важно – дали заедно с европейските си партньори ще изградим Европа, която може да защити правата, сигурността и достойния живот на всеки свой гражданин.   Европа, която може да наложи силна обща политика срещу нелегалната миграция и тероризма.\r\nЕвропа, която може да се противопостави на корупцията и организираната престъпност.   Европа, която защитава личната свобода, свободата на словото и свободата на предприемачеството дори тогава, когато корумпирани властници искат да ги потиснат.\r\nГ-н Борисов, ние разбираме Вашия личен интерес да работите срещу единна Европа – защото сам Вие не спазвате европейските стандарти за правосъдие, конкуренция, свободни медии. Ние разбираме и интереса на олигарсите, които Ви подкрепят – за тях единна Европа означава край на безнаказаното крадене на парите на българските и европейски данъкоплатци. Разбираме и зависимостите на Вашата партия и коалиционните Ви партньори от режима в Кремъл – зависимости, които естествено Ви нареждат до пуделите на Путин в ЕС, до Орбан, ЛьоПен и Салвини. До тези, които блокират общата миграционна политика, общата енергийна политика, общата борба с корупцията.   Но Ви припомняме, че българският национален интерес е противоположен на интересите на олигарсите и източните диктатури. Българският национален интерес е над партийните Ви зависимости и интереси. В разрез с българския интерес, Орбан застана на страната на противниците на присъединяването на Македония към ЕС и НАТО на предстоящия референдум, като подкрепи прокремълската позиция на ВМРО-ДПМНЕ.\r\nШикалкавенето и опитите да се криете зад Сидеров няма да помогнат! Заемането на ясна позиция по казуса “Орбан” е неизбежно. Особено след като евродепутатите от ГЕРБ вече избраха да подкрепят неговия корупционен модел на управление и съпротива му срещу върховенството на правото.\r\nИзправен сте пред дългосрочен избор за идентичността на ГЕРБ и, което е неизмеримо по-важно, за мястото на България в рамките на променящия се ЕС. Ако Ви е останала някаква собствена воля за защита на националния ни интерес, опитайте да застанете, поне външно, до лидерите на единна Европа – до Себастиан Курц и Австрия, до Еманюел Макрон и Франция, до Ангела Меркел и Германия, до Марк Рюте и Холандия. Ако пък нямате тази сила – нека всеки български гражданин види ясно истинското лице на Вашето управление, за да избере бъдещето си оттук нататък, а ГЕРБ открито да се нарече Граждани за евразийско развитие на България.", "date": "2018.09.20", "title": "\"Демократична България\" за Борисов: Пудел на Путин, подкрепян от олигарси"}
{"url": "https://www.actualno.com/society/6654-trudovi-narushenie-prez-trite-meseca-na-letnija-sezon-news_695773.html", "text": "  Контролните органи на ИА „Главна инспекция по труда“ са извършили в рамките на активния туристически сезон – юни – август 2018 г. 1615 бр. проверки в 1543 бр. предприятия с 37 564 работещи в тях.     Приоритетните направления при проверките по време на кампанията бяха съобразени с идентифицираните проблеми в прилагането на трудовото законодателство в обектите със сезонен характер, съобщиха от Главната инспекция по труда. \r\nРезултатите от контролната дейност през годините показват, че в тях най-честите нарушения са свързани със законосъобразното наемане на работа, включително на непълнолетни лица и чужденци, работното време и заплащането на труда и основни изисквания по осигуряване на здравословни и безопасни условия на труд.\r\nПри проверките през трите месеца интензивен летен сезон са констатирани 6654 бр. нарушения, като за 624 бр. от тях са съставени актове за установяване на административни нарушения. Запазва се тенденцията най-голям брой нарушения да са свързани с работното време (1070 бр.) и заплащането на труда (750 бр.).  Благодарение на засиления контрол е овладян проблемът с полагането на труд без трудови договори, но все още сезонните обекти са сред най-рисковите за този вид нарушения. Установени са 164 нарушения за допускане на лица до работа без сключени писмени трудови договори. Нарушенията, свързани с работа на чужденци без разрешен достъп до пазара на труда, са 45 бр. В 25 случая е установено работа на непълнолетни лица без разрешение от Инспекцията по труда.\r\nОт изискванията, свързани с безопасността на труда, най-често се нарушават разпоредбите, регламентиращи задължителните и периодични инструктажи. Нарушенията от този вид са 617 бр. Следват нарушенията, касаещи обезопасеността на електрооборудването – 213 бр. Удар от електрически ток е една от най-честите причини за злополуки с фатален изход, заедно с падането от височина. Освен от попадане под напрежение, временните ел. инсталации, каквито често се изграждат в обекти със сезонен характер, крият допълнителна опасност и от падане след спъване в кабелите, които не се обезопасяват.\r\nЗапазва се тенденцията да се увеличават наетите на работа непълнолетни лица в условията на стабилизиране на пазара на труда и недостиг на работна сила. От началото на годината до края на август Инспекцията по труда е издала 7232 бр. разрешения за наемане на лица, ненавършили 18 г. и 188 бр. разрешения за наемане на лица, ненавършили 16 г. Отказите са съответно 100 бр. и 11 бр.    Дадените разрешения са с около 1000 бр. повече отколкото за същия период през 2017 г.   Практиката показва, че заетите в сезонната заетост, с цел да получат по-големи възнаграждения, често се отказват сами от правата си, като се съгласяват съзнателно да работят повече и да не използват отпуск. Те се обръщат към Инспекцията по труда едва когато не получат договореното възнаграждение.\r\nТрадиционно работещите сигнализират след края на сезона, когато работодателят ги е освободил от работа, като претендират за работа без трудов договор за минал период и съответно неизплатено възнаграждение, което обаче никъде не е договорено. Подават сигнали и с искания да им бъде изплатено по-високо от договореното в трудовия договор възнаграждение, с обяснението, че им е обещано устно от работодателя. Други сигнали, които постъпват, са за неосигурена задължителна междудневна и седмична почивка. Работещите трябва да имат предвид, че много трудно се доказват устни договорки, както и полагане на труд без сключен трудов договор със задна дата, поради което поведение крие висок риск от загуба на трудови и осигурителни права.\r\nИА ГИТ отново напомня, че работодателят няма право да допуска работници и служители до работните им места без сключен и регистриран в НАП писмен трудов договор. Ако иска да провери възможностите им, може да включи в договора клауза със срок на изпитване, която му осигурява възможност да освободи наетите лица без да им дължи обезщетение. Наетите трябва да четат клаузите в трудовите си договори и да не разписват документи с невярно съдържание – например молба за освобождаване по взаимно съгласие без дата или за използван отпуск, какъвто реално не са използвали, както и че са получили оформена трудова книжка и др.", "date": "2018.09.20", "title": "6654 трудови нарушение през трите месеца на летния сезон"}
{"url": "https://www.actualno.com/business/temenujka-petkova-naj-verojatno-kevr-shte-prieme-1389-po-skyp-gaz-news_695693.html", "text": "  \"Най-вероятно КЕВР ще приеме увеличение на цената на природния газ с около 13,89%. КЕВР ще каже какво предложение ще приеме. \"Булгаргаз\" е предложил 14%\". Това каза министърът на енергетиката Теменужка Петкова относно цената на природния газ.     Петкова се позова на изявление на регулатора. Тя поясни, че очаква КЕВР да излезе със свое решение по отношение на цената на природния газ. Петкова напомни, че на 25 септември ще се проведе обществено обсъждане.   \"Хубаво е българските граждани да знаят каква е технологията за определяне на цената. България доставя природен газ от Руската федерация. Всички определени елементи по отношение на цената на природния газ са ясно заложени в договора между \"Булгаргаз\" и \"Газпромекспорт\", обясни Петкова.\r\nПо думите ѝ формулата е свързана с цената на петролните продукти и курса на щатския долар.  \"С такава формула работят една голяма част от държавите. Тя е общоприета, има методика към договора. Отделно от това цената се определя от КЕВР. Няма човек и политик, който да не се притеснява от евентуални рискове за увеличаване на цените на енергийните ресурси. Всичко това влияе върху бизнеса, върху битовите потребители. Няма как да не се притесняваме, но трябва да отчетем, че става въпрос за цени, които са определени в рамките на договор\", допълни още Петкова.    За АЕЦ \"Белене\" \"всички ние сме извлекли поуките, които миналото ни предоставя... 1 млн. за избор на консултант няма. Готвим процедура за избор на стратегически инвеститор и ще предложим структура на проекта. Ако бъде одобрена, до края на годината може би ще стартира и самата процедура по избор на инвеститор. Към настоящия момент има ясно заявен интерес от най-голямата енергийна компания на Китай\", каза енергийният министър.    Тя увери, че АЕЦ \"Белене\" няма да е частна, а държавата ще участва чрез активите, които притежава, както и с оборудването.   Относно договора с Петкова каза, че е представлява интерес въпросът защо се е стигнало да се включи подобна клауза с неустойка. Кое  е наложило при положение, че първата фаза от проекта е била приключила.", "date": "2018.09.20", "title": "Теменужка Петкова: Най-вероятно КЕВР ще приеме 13,89% по-скъп газ"}
{"url": "https://www.actualno.com/crime/8-godini-zatvor-za-ubijstvoto-na-11-godishnata-nikol-news_695734.html", "text": "        Петокласничката беше намушкана с нож в асансьор на жилищен блок миналото лято в Бургаския квартал \"Меден рудник\".\r\nСпоред прокуратурата, момичето е умъртвено с нож.\r\nВъзможната максимална присъда, предвидена в закона, е от 10 години, защото подсъдимият е непълнолетен.  ", "date": "2018.09.20", "title": "8 години затвор за убийството на 11-годишната Никол"}
{"url": "https://www.actualno.com/education/kakvo-oznachava-tehnicheska-poddryjka-narychnik-za-nachinaeshti-news_695721.html", "text": "  Какво изниква в съзнанието ви, когато чуете, че някой работи като специалист по техническата поддръжка? Повечето хора си представят следната картина – кол център в сиви цветове, където служителите общуват с недоволни клиенти по цял ден, които пък от своя страна звънят при всеки възникнал технически проблем. В действителност клиентите се обаждат с казуси, за чието решение разчитат на професионализма на специалистите, които познават своята експертна област до най-малката подробност. Основната цел на експертите е да окажат помощ, така че клиентът да може да използва един продукт по-ефективно и да се чувства в добри ръце. По този начин се подобрява клиентското изживяване и се изгражда взаимно доверие.     Ние в разбираме от техническа поддръжка и сме си поставили за цел да предоставяме възможно най-добрите услуги на нашите клиенти, така че да осигуряваме ефективна и безупречна поддръжка във всеки един момент. След толкова много години и натрупани знания, ние продължаваме да развиваме иновативни услуги, които помагат на бизнеса да получи необходимото висококачествено обслужване.   Знаете ли, че ако искате да се занимавате с техническа поддръжка, не е необходимо да имате IT профил. По-важно е да сте бизнес ориентирани, наблюдателни, да обичате да комуникирате и да имате желание да осигурите качествено изживяване на всички клиенти.\r\nПитате се, как можете да постигнете това? Ефективната комуникация е ключът към безупречната техническа поддръжка. В Tek Experts знаем, че работата с клиенти може да бъде голямо предизвикателство – всеки от тях има специфичен начин на работа и различни бизнес цели. Важно е да притежавате интуиция, така че да съумеете да приложите най-добрия подход при намирането на ефективно решение. Ще имате възможност да използвате натрупания опит и експертиза, за да подобрите работата на останалите, а това носи голямо удовлетворение. Като специалисти по техническата поддръжка вие подобрявате и улеснявате живота на хората, а едновременно с това се учите и се развивате като професионалисти.   Техническата поддръжка е от решаващо значение за цялостния успех на всеки бизнес. Ние в помагаме на клиентите да решават проблеми без значение колко време отнема това. За нас клиентското изживяване е на първо място и за разлика от кол центровете при нас никой не следи колко време отнема работата върху даден проблем или пък колко време минава в разговори с клиента за разрешаването на този проблем. Важен е резултатът – да видите, че усилията ви са довели до успех.   Вярваме, че помагайки на хората да разрешат своите проблеми, трябва да покажете човечност. Ако искате да си вършите добре работата, е необходимо да общувате с клиентите така, както бихте искали те да се отнасят с вас.\r\nОбщуването с колегите означава също и да изграждате отношения сред по-голяма група от хора, които са обединени от една и съща кауза – да помагат на клиентите. По този начин се създава атмосфера, в която всички са едно голямо семейство. Работите заедно в екип, като едновременно с това имате възможност да съчетаете предимствата на глобалния опит с разбирането на местните пазари.    ", "date": "2018.09.20", "title": "Какво означава техническа поддръжка - наръчник за начинаещи"}
{"url": "https://www.actualno.com/europe/pojarite-v-evropa-blizkija-iztok-i-severna-afrika-prez-2017-godina-sa-izgorili-plosht-kolkoto-kipyr-news_695786.html", "text": "  Европейската комисия публикува своя годишен доклад за горските пожари в Европа, Близкия изток и Северна Африка за 2017 година. В него се посочва, че през миналата година в горски пожари са унищожени над 1,2 милиона хектара гори и земи в Европа — повече от общата площ на Кипър. Те отнеха също живота на 127 граждани и огнеборци и причиниха икономически щети, оценявани на 10 милиарда евро, съобщиха от ЕК.     Повече от 90% от всички горски пожари са предизвикани от човешка дейност, поради което ЕС работи съвместно с държавите членки за превенцията и прави необходимото гражданите и лицата, вземащи решения, да са по-осведомени за рисковете от горски пожари. Трябва също да инвестираме много повече в управлението на горите, за да се гарантират най-добрите практики в целия ЕС. Лятото на 2018 година отново ни показа колко много работа предстои да бъде свършена по превенцията, а Европа трябва да остане начело в борбата срещу изменението на климата, добави еврокомисарят по въпросите на околната среда Кармену Вела.   Тибор Наврачич, комисар по въпросите на образованието, културата, младежта и спорта, отговарящ за Съвместния изследователски център (СИЦ), заяви, че учените от СИЦ непрекъснато наблюдават горските пожари в Европа чрез Европейската информационна система за горските пожари. Данните от последните няколко години показват, че броят и силата на пожарите се увеличават. Гордея се, че благодарение на събирането и анализирането на тези данни СИЦ ни помага да разберем по-добре промените, а властите в държавите членки могат да подобрят готовността за предотвратяване на пожарите и борбата с тях”, допълни Наврачич.\r\nЕвропа е изправена пред повече и по-сериозни пожари. В последния доклад е показана явна тенденция към удължаване на сезоните на пожари в сравнение с предходните години, като пожарите сега избухват дълго след сухите и горещи летни месеци (юли-септември). През 2017 г. най-критичните месеци са били юни и октомври, когато смъртоносни пожари се разпростряха из Португалия и Северна Испания. Средиземноморският регион остава най-засегнатата зона. Необичайно сухото лято в Централна и Северна Европа обаче наскоро благоприятства големи пожари в страни като Швеция, Германия и Полша, в които това обикновено се случва много рядко.  И накрая, през 2017 година над 25% от общата изгоряла площ се е намирала в мрежата \"Натура 2000\", поради което са необходими повече усилия на държавите от ЕС за възстановяването и управлението на защитените местообитания и техните екосистемни услуги, включително с оглед на предотвратяването на горските пожари.   ", "date": "2018.09.20", "title": "Пожарите в Европа, Близкия изток и Северна Африка през 2017 година са изгорили площ колкото Кипър"}
{"url": "https://www.actualno.com/tennis/herbalife-nutrition-objavjava-oficialnoto-si-sponsorstvo-na-izgrjavashtata-bylgarska-tenis-zvezda-aleksandyr-lazarov-news_693765.html", "text": "  Herbalife Nutrition, световната компания в областта на храненето, официално обяви подписването на споразумение за спонсорство с младия български тенисист Александър Лазаров. Съгласно споразумението, Herbalife Nutrition ще осигурява на Александър най-високия клас хранителни добавки и продукти, за да му даде възможност да постига възможно най-добрите резултати в тенис турнирите.     Двадесетгодишният състезател от София, който е един от най-забележителните български тенисисти, в момента на четвърто място в българската тенис ранглиста-мъже, оценява първокласното качество и благоприятните ефекти на хранителните продукти на Herbalife Nutrition и реши да стане посланик на марката Herbalife Nutrition.\r\nУпорита работа, отдаденост и преди всичко, любов и страст към тениса, са отличителните белези на кариерата на Александър Лазаров. Стартирайки от ранна детска възраст, той е посветен на тениса през целия си живот, като е успял да натрупа значителни успехи и да спечели много награди не само в България. Александър навлезе в мъжкия тенис едва в края на 2016, но е уверен в своя бъдещ професионален успех, като планира да участва в няколко АТП турнира до края на годината. Наскоро Александър спечели втората си ITF титла, на турнира в Грузия, след пет спечелени мача и без нито един загубен сет. Сега е насочил усилията си към следващия турнир.\r\nМного са съгласни, че Александър го очаква бляскаво бъдеще, и самият той твърди, че нищо не може да бъде постигнато без постоянство и правилно дефиниране на целите: \"Всъщност е доста просто: В момента, в който си поставиш целта и инвестираш цялата си енергия, способности и страст да я постигнеш, практически е невъзможно да се провалиш и резултатите неизбежно идват. Трябва да кажа, че моят успех изключително много зависи от целия екип – моето семейство, което ме подкрепя от самото начало и продължава да е до мен. В спорта е необходимо да правиш много жертви, необходими са стриктна дисциплина и постоянство. Всяка тренировъчна сесия трябва да бъде по-добра от предходната и заедно с редовните и ефективни тренировки, също се нуждаеш от качествено и балансирано хранене. Това е нещото, което открих в хранителните продукти на Herbalife  Nutrition  и ги употребявам вече няколко години. Herbalife  Nutrition  е отличен партньор и аз съм изключително развълнуван от тази подкрепа. Висококачествените им продукти осигуряват допълнителни хранителни вещества, така че да бъда по-уверен и подготвен за бъдещите турнири.\"   С това споразумение за спонсорство, Александър се присъединява към повече от 150 спортисти и отбори по света, след които LA Galaxy и футболната звезда Кристиано Роналдо на които Herbalife Nutrition е горд спонсор. Нина Шебечич Църнолатац, Регионален директор за Югоизточна Европа и България, поясни защо компанията е поела този ангажимент към Александър: \"Ние сме горди и развълнувани от договора си за спонсорство с Александър Лазаров и сме убедени, че нашите висококачествени продукти ще допринесат за физическата му подготовка и ще му помогнат да постигне дори по-добри конкурентни резултати.\"          Herbalife Nutrition е световна компания в областта на храненето, чиято цел е да направи хората по света по-здрави и по-щастливи. От 1980 компанията осъществява своята  \"мисия по хранене\" - да промени живота на хората чрез страхотни хранителни продукти и програми. Заедно със своите независими дистрибутори се ангажира да намери решение на световните проблеми, свързани с лошите хранителни навици, затлъстяването, застаряването на населението, главоломно растящите разходи за общественото здравеопазване и увеличаването на предприемачите от всички възрасти. Продуктите за целево хранене, управление на теглото, енергия и фитнес, както и продукти за лична хигиена, се предлагат изключително на и чрез дистрибутори на Herbalife Nutrition в над 90 страни. Чрез усилията си в областта на корпоративната социална отговорност, Herbalife Nutrition подкрепя Herbalife Nutrition Foundation (HNF) и програмите Casa Herbalife, които помагат да се осигури добро хранене на нуждаещи се деца. Компанията също така е горд спонсор на над 190 спортисти от световна класа, отбори и събития по целия свят, включително Кристиано Роналдо, LA Galaxy и многобройни олимпийски отбори. Компанията има над 8000 служители по целия свят, а акциите й се търгуват на Нюйоркската фондова борса (NYSE: HLF) с нетни продажби от около 4,4 милиарда долара през 2017 г. Повече информация може да намерите на: и .", "date": "2018.09.20", "title": "Herbalife Nutrition обявява официалното си спонсорство на изгряващата българска тенис звезда Александър Лазаров"}
{"url": "https://www.actualno.com/crime/policijata-zadyrja-16-migranti-kraj-mezdra-news_695739.html", "text": "   Те били превозвани в миниван \"Крайслер Вояджър\"от криминално проявен мъж от София, уточниха от полицията.     Четиринадесет от чужденците били мъже, като имало и една жена и дете. Всички били без документи за самоличност, като се представили за граждани на Афганистан и Ирак.   Шофьорът е задържан за 24 часа, а автомобилът е иззет за събиране на доказателства. Техническите спецификации на \"Крайслер Вояджър\" позволяват в колата да се возят не повече от седем души, като в тях попада и водачът.\r\nПо случая е образувано досъдебно производство, работата по което продължава под наблюдението на районната прокуратура.  ", "date": "2018.09.20", "title": "Полицията задържа 16 мигранти край Мездра"}
{"url": "https://www.actualno.com/curious/kak-da-razpoznaete-loshite-hora-8-nachina-da-gi-nadushite-news_695724.html", "text": "  Колкото и да ни се иска да общуваме само с добри, коректни и симпатични хора, това невинаги е възможно. Какво прави един човек лош? Отговорът е субективен. Важно е обаче да можете бързо да разпознавате ненадеждните личности, които вероятно не ви мислят доброто. От ABC Fact съветват да следите за тези няколко знака.      Изопачаването на фактите за ситуацията е характерно за тях. Използват този метод на манипулация, за да променят всичко по свой начин, без да се интересуват от щетата, която нанасят на хората около тях   Такива хора често използват лъжи или укриват информация, за да контролират ситуацията. Това е начинът им да компрометират репутацията на другите хора и използват това в своя полза. Лошите хора не изпитват никакво угризение, когато манипулират останалите в своя полза. Те са готови да унищожават и прегазват другите по пътя към целта си. Такива хора могат да страдат и от емоционално нестабилно личностно разстройство.        Тези хора лъжат толкова много, че могат да представлява опасност за другите поради тяхната неспособност да кажат истината. Заблуждаващите лъжи за тях са игра, а колкото по-сложни са лъжите, толкова повече удоволствие получават, като мамят останалите. Злите хора рядко поемат отговорност за своите действия, тъй като това не е част от техните морални стандарти. Вместо това те обвиняват другите за грешките си, излагайки се на ... ", "date": "2018.09.20", "title": "Как да разпознаете лошите хора: 8 начина да ги надушите"}
{"url": "https://www.actualno.com/politics/oficialno-parlamentyt-smeni-trimata-ministri-news_695727.html", "text": "   Парламентът гласува след след близо 3 часа дебати.     Всяка оставка на министър се гласуваше отделно след предложение на НФСБ, които гласуваха \"против\" оставките, но подкрепиха новите министри. За назначаването гласуваха ГЕРБ, \"Обединени патриоти\" и Воля. БСП и ДПС - против.\r\nЗаради участието на премиера в среща на Европейския съвет в Австрия кандидатурите на Росен Желязков, Петя Аврамова и Младен Маринов за министри съответно на транспорта, на регионалното развитие и на МВР бяха представени от вицепремиера Томислав Дончев.\r\nПромените трябваше да бъдат гласувани , но бяха забавени от президента Румен Радев, който указ за освобождаването на Младен Маринов като главен секретар на МВР. Това е станало, след като в институцията са били внесени необходимите документи за съгласувателна процедура между президентството и Министерския съвет. Премиерът , за него беше важно желанието на Маринов да бъде освободен от поста.     Първоначално за министър на транспорта беше номиниран заместник-министърът на икономиката Александър Манолев. след като обяви, че е станал жертва на \"координирана атака от определена група, която със скалъпени твърдения се опитва да саботира работата му като министър\".\r\nТримата министри по искане на след тежката катастрофа , в която загинаха 17 души.     Социалистът настоя кандидатите за министри да представят визията си за управление на ресорните министерства.   \"Министрите да обяснят какво ще правят, че те не са просто пионки, които заменят едни хора с други, а че са реални политици, които знаят какво наследяват и какви действия ще предприемат\".\r\nПредседателят на правната комисия и депутат от ГЕРБ заяви, че това е в разрез с правилника на Народното събрание.\r\n\"Няма как да изисквате предварително представяне на концепции. Ние не сме в процедурата на публичен подбор, не сме и в процедурата на разпит на кандидатите за постигналите резултати досега\".   \"Предсрочните избори са неизбежни, ГЕРБ са виновни за собственото си затъване\", заяви от парламентарната трибуна по време на дебатите лидерът на ДПС .   Карадайъ изрази позицията на парламентарната група по трите министерски оставки, които предстои да бъдат гласувани от народните представители след разискванията. Според председателя на партията персоналните промени в кабинета имат единствено за цел \" \" и \" \".\r\n\"Обществото очаква държавническо поведение и добро управление. Това, за съжаление, няма как да се случи с това правителство. Трите министерски оставки ще тушират напрежението. Това е очакването на управляващите. Не, няма да се случи\", заяви Карадайъ.\r\nТой обвини управляващите в популизъм и непрекъснато внушаване на постижение и победи, както и обвинения към предишни управляващи.\r\n\"Формулата на властта е грешна. Предсрочните избори са неизбежни\" допълни още Карадайъ.   \"Ръководството на МВР и управляващите са абдикирали от своите задължения и днешното гласуване на оставки е доказателство за това\", заяви от своя страна \"червеният\" Той припомни, че само преди три месеца беше гласуван вот на недоверие заради провала в политиката по сигурността. \"Вот, който бе белязан от тежки криминални престъпления - убийства, отвличания, бягство на затворници, растяща престъпност и смърт по пътищата. И за финал - отново пътници минаха спокойно границата на летище София\", припомни Иванов.\r\nТой заяви, че е неприемливо премиерът Борисов да прехвърля отговорност на различните ведомства за разрухата в министерството.\r\nНародният представител коментира, че , не могат да се разхождат по улиците вечер. \"Изходът и решението на проблемите е оставката на цялото правителство\", категоричен бе Иван Иванов.", "date": "2018.09.20", "title": "Официално: Парламентът смени тримата министри"}
{"url": "https://www.actualno.com/politics/pyrvite-dumi-na-novite-ministri-news_695748.html", "text": "  \"Влизам със смесени чувства в Министерството на транспорта. Това каза навлизане във ведомството, новоизбраният министър на транспорта, информационните технологии и съобщенията Росен Желязков     \"В такъв момент чувствата винаги са смесени\", заяви бившият председател на Комисията за регулиране на съобщенията Желязков.   Заелият досега поста Ивайло Московски, с който заедно влязоха в министерството, му пожела успех.\r\n\"Той доста често си беше тук, така че това не му е първото влизане. Пожелавам му успех, кураж и сили да управлява мъдро и балансирано този сектор\", каза Московски, съобщи БГНЕС.  Преди всичко ще спазвам приемствеността, защото на системата ѝ трябва да продължи това, което се прави. Това каза новоизбраният министър на вътрешните работи Младен Маринов минути след гласуването на номинацията му в парламента.   \"Смятам, че ориентирайки се и към човешкия ресурс, и към технологичното обновяване, ще постигнем добри резултати\", подчерта Маринов. Той не пожела да коментира кой ще заема овакантената позиция на главен секретар на МВР с мотива, че този въпрос не стои на дневен ред в момента.\r\nОт своя страна Валентин Радев, когото Маринов наследява на поста, потвърди, че се връща като депутат в парламента и ще бъде член в Комисията по отбрана.    \"Съзнавам отговорността, която поемам с този пост, ще държа на приемствеността и ще продължа всички добри политики на предходните министри. Имам три приоритета: ефективност, качество и контрол. За мен ще е ценно да получа подкрепата на Нанков.\", каза новият министър на регионалното развитие Петя Аврамова.   \"Ще бъде ценно да получа възможност да ползваме неговите знания и опит, ще разчитам на професионализма, опита на всички служители на МРРБ. Отговорен човек съм, ще се опирам на опита на знанията на всички в сферата, ще работя съвместно с общините, ще работя съвместно и с бранша и съсловните организации. Вярвам, че ще успеем да свършим работата, която ни предстои и тя е за облагородяване на нашата държава, за добри пътища, за добра градска реда, подчерта Аврамова. Всеки носи политическа отговорност, приемам акта, който направиха колегите и министър Нанков като морален акт на съпричастност към това, което се случи\", добави още Аврамова.", "date": "2018.09.20", "title": "Първите думи на новите министри "}
{"url": "https://www.actualno.com/crime/bojko-noev-vajnoto-e-kak-shte-prikluchi-akcija-milioner-news_695703.html", "text": "  \"Всеки е невинен до доказване на противното. Важното е как ще приключат делата”. Това каза бившият директор на Националната следствена служба Бойко Найденов по повод т.нар. акция „Милионер” – обвиненията срещу фамилия Арабаджиеви, Миню Стайков и др.     \"Ние се пускаме по една вълна, че едва ли не, щом се повдигне обвинение едва ли не тези хора са престъпници, голяма част от делата после приключват с оправдателни присъди\", уточни Найденов пред bTV.\r\nНа въпроса защо именно сега се повдигат обвинения на тези фамилии той отговори, че обвинения се повдигат, когато се съберат достатъчно доказателства.", "date": "2018.09.20", "title": "Бойко Ноев: Важното е как ще приключи акция \"Милионер\""}
{"url": "https://www.actualno.com/crime/zadyrjaha-myj-napadnal-i-ograbil-12-godishno-dete-news_695729.html", "text": "        Детето е посетило районното полицейско управление в 16 часа вчера и разказало, че докато се прибирало към дома си в Димитровград, забелязало мъж с колело, който го следвал.   При влизане във входа на блока, непознатият подал на момичето бележка, на която пишело: „Не викай, защото имам нож“. Накарал я да отключи апартамента и задигнал мобилния ѝ телефон и дребни монети. След като я заплашил, хвърлил ключовете за дома и си тръгнал.\r\nСлед подадения сигнал са сформирани полицейски екипи за издирване на нападателя. С помощта на видеонаблюдението на града и даденото от момичето описание, той е задържан.  Пред разследващите е направил пълни самопризнания и е описал механизма на извършеното престъпление. При обиска е намерен мобилният телефон на момичето.   Образувано е досъдебно производство, информират от ОД на МВР-Хасково.", "date": "2018.09.20", "title": "Задържаха мъж, нападнал и ограбил 12-годишно дете"}
{"url": "https://www.actualno.com/cars/novijat-audi-q8-be-predstaven-v-bylgarija-news_695733.html", "text": "          С този си модел Audi прави силна заявка и се налага като марката, която предлага повече от автомобили. Новото Q8 не е просто машина, която поставя нови стандарти, а модел, който прескача границите на мислимото и който отвежда в едно ново измерение.                         Audi Q8 вече може да бъде поръчван в България, като в дилърската мрежа има осигурени и тестови автомобили. Цените на модела в България стартират от 152 461 лв. с ДДС.", "date": "2018.09.20", "title": "Новият Audi Q8 бе представен в България"}
{"url": "https://www.actualno.com/curious/kakva-e-istinskata-ti-sila-spored-zodijata-news_695728.html", "text": "        Сила и мощ. Това са качествата, които притежавате, и ако се фокусирате върху тях, ще станете непобедим.  Не забравяйте да запазите този пламък, дори когато смятате, че нещата не вървят по план. Вашата амбиция е възхитителна, но имате склонност да се отказвате, когато нещата не се изплъзват. Дори тогава останете и ще видите как даровете на усърдието ви ще започнат да се появяват.  Овенът е боецът, воинът и инициаторът. Зодиакът започва с вас, защото сте безстрашни и имате силата да се трансформирате, след като сте живели чрез много въплъщения. Овенът е сила и вие сте силата, която започва от пепелта. Талант, Лукс, Възхищение. Това са вашите качества. Вие сте напълно устойчиви, когато става дума за това, което искате, а когато не изпитвате страст, губите интерес към нещата, който е напълно нормално. Никога не подценявайте какво можете да постигнете, защото лесно можете да правите необикновени творения. Любовта е богата за вас и хората около вас оценяват това и ви обожават. Никога не се отказвайте от любовта и стойността, която имате. Не забравяйте да се доверите на вашите способности, вашите мечти и цели, защото само така ще се издигнете до върха.   Вие сте интелигентни, грижовни и приятелски настроени. Имате властта да правите трансформации с писалка или с думите си. Дали промените са положителни или отрицателни зависи от вашите убеждения. Меркурий е въплътен с вас заедно с негативите и позитивите. Това може да ви направи силен враг или уважаван другар. Не мислете  себе си за недостойни и не поставяйте под въпрос вашата интелигентност, имате необходимите инструменти, за да направите положителни промени и да донесете любов на света.     Вие се обожавате, обичате и се доверявате. Страстта, която показвате, не трябва да се разглежда като слабост, Рак. Силата ви идва под формата на помощ към другите. В свят, пълен със себичност и абсурд, вие сте заземяваща и необходима сила. В действията ви има сила, защото лесно можете да създавате и унищожавате. Винаги помнете да обичате с цялото си сърце, защото светът се нуждае от блясъка, който му донасяте. Вие сте почитан, ценен и обичате хората.  Слабостите ви могат да се появят, когато не усетите любовта, която другите ви дават. Но не забравяйте, че вътре във вас има непоколебима сила, която може да ви помогне да се издигнете от тези предизвикателства, които може да ви накарат да се почувствате така, сякаш сте изхвърлени. Вярвайте в него. Вие сте тенденционер, вие сте съсредоточени и заземени. Но можете да станете и ваш най-голям враг, защото разбирате най-тъмните страни на човешката природа. Когато другите виждат победа, виждате слабости и неуспех. Разберете, че думите ви могат да се окажат толкова сурови, така че не ги използвате за себе си. Научете се да се възхищавате и да уважавате себе си; вашите постижения не са напразни и светът наистина ви се възхищава и уважава.      Вие сте дипломат, вие сте почитани и уважавани. Друга кардинална сила, която е неразбрана. Вие умеете да се контролирате, вие сте готини, спокойни и организирани. Можете да промените мненията на другите и ще можете да носите маска, която е нечуплива. Вие сте силата и трансформацията. Скорпионът имитира и унищожава безмилостно. Това е знак, който не трябва да позволява това, което другите казват или правят да повлияят на емоциите му. Вие сте боецът, управляван от Плутон и Марс, знаете какво означава да влезете в битка и да спечелите. Тактическата страна на Скорпиона трябва да бъде почитана.    Вие сте философът, идеалистът и шампионът. Никой не може да съответства на това, което трябва да кажете, рядко се криете зад някого, защото сте достатъчно уверени в съзнанието си. Стрелецът обича предизвикателствата, защото се управлява от Огън и този елемент обича да бъде тестван. Обикновено ще излезе победител във всичко, с което се занимава, защото може да бъде изключително упорит. Вие сте щателен, трудолюбив и упорит. Знаете, че сте били поставени на тази Земя, за да постигнете величие. Не позволявайте на себе си да се усъмни в преценката си, че правите чудесни неща. Подобно на Дева, можете да станете най-лошият ви враг, попадайки в капани на съмнение. Отблъснете желанието и продължете. Поддържайте съзнанието си на наградата и продължете да триумфирате. Козирог е превъзходство и сила, вие знаете как да използвате и двете по фини начини.    Духът на Водолея е този на постоянните промени и социалните трансформации.  Никой не може да съответства на вашето остроумие и вашата издръжливост. Вашите мечти са великолепни и с вашите виждания можете да промените социалните норми. Вашата философия може да промени или да развали умовете, действията ви могат да ни помогнат да разберем какво означава да видим границите. Този знак се вписва добре с алфа и омега, вие сте на ръба на разбирането на космоса и преструктурирането му. Вие сте боец, неразбран, но надежден.  Рибите може да изглеждат слаби, но дълбоко са готови да поемат всяко предизвикателство по по-скрит начин. Рибите избират битките си, за да се уверят, че ще спечелят победа. Вие сте главният илюзионист, тъкачът на мечтите и пътешественикът на най-тъмните сфери. Никой не може да мисли като вас. Вие сте уникални.", "date": "2018.09.20", "title": "Каква е истинската ти сила според ЗОДИЯТА"}
{"url": "https://www.actualno.com/asia/nadejda-nejnski-ima-izvestno-zasilvane-na-natiska-po-granicata-s-turcija-no-e-pod-kontrol-news_695716.html", "text": "  \"Има известно засилване на натиска от мигранти по границата ни с Турция, но засега то е под контрол и няма никаква тревога, че може да създаде проблеми за България.\" Това каза в интервю за bTV посланикът ни в Турция Надежда Нейнски.     По думите ѝ вълната не е голяма, а българските и турските граничари имат достатъчно контрол върху ситуацията.   \"Един от основните фактори, от които всички се притесняваха, е какво ще се случи в сирийската провинция Идлиб. Това беше най-голямата заплаха за нова мигрантска вълна. Постигнатото споразумение беше глътка въздух на успокоение не само за Турция, но и за Европа”, заяви тя по повод постигнатата договорка за създаване на демилитаризирана зона.\r\nСпоред нея споразумението се приема с облекчение и предстои да видим как ще се прилага то и до каква степен страните ще спазват поетите ангажименти.  \"Русия трябва да успее да убеди Асад да приеме споразумението, за да може присъствието на турските войски да бъде легитимно”, посочи Нейнски.   \"Централната банка вдигна лихвените проценти в Турция в опит да контролира инфлацията – нещо, което като цяло беше критикувано от Ердоган, но на практика се случи”, изтъкна Надежда Нейнски.\r\n\"Търси се начин да се успокоят пазарите и да се овладее сривът на лирата. Няма как турският бизнес да не бъде притеснен, особено фирми, теглили големи кредити във валута”, допълни тя.    ", "date": "2018.09.20", "title": "Надежда Нейнски: Има известно засилване на натиска по границата с Турция, но е под контрол"}
{"url": "https://www.actualno.com/politics/radev-mahat-vytreshnija-ministyr-zaradi-myrljava-rabota-a-predlagat-glavnija-sekretar-news_695726.html", "text": "   Според него обаче е парадоксално за министър на вътрешните работи да се предлага сегашният главен секретар в министерството, при положение че досегашният министър си отива заради \"мърлява работа\" на полицията.     \"Просто е парадоксално. Премиерът маха министъра на вътрешните работи заради „мърлявата работа” на полицията, а по закон тази мърлява работа се координира, ръководи и планира от главния секретар на МВР, който се предлага за министър\", отбеляза Радев.   Във връзка със съгласувателната процедура по указа за освобождаването на Младен Маринов държавният глава коментира, че \"самият факт, че правителството най-сетне склони да изпрати писмо за съгласуване е малка крачка в битката за законност\".\r\nПрезидентът съобщи също, че проучва и обсъжда номинации за конституционен съдия. Критериите са професионални и морални качества. При него не е постъпвало при него предложение за дипломатическо назначение на Цецка Цачева. \"Постъпвали са други предложения, които аз съм отхвърлил\", уточни той.  \"Оказва се, че страната ни има две позиции по отношение на Унгария\", коментира още държавният глава.   Едната е за българската публика, другата е за пред Съвета на ЕС, така че такова амбивалентно поведение не мога да тълкувам. При всички положения обаче изключването и запушването на устата не е европейска позиция, не е европейски инструмент, посочи Румен Радев.", "date": "2018.09.20", "title": "Радев: Махат вътрешния министър заради \"мърлява работа\", а предлагат главния секретар"}
{"url": "https://www.actualno.com/politics/ahmed-dogan-se-sreshtnal-s-amerikanskija-poslanik-news_695752.html", "text": "        В централата на партията почетният председател Ахмед Доган и сегашният председател на движението Мустафа Карадайъ обсъдиха актуални политически въпроси.   Тримата са говорили и за развитието на двустранните отношения. Участниците в срещата изразиха задоволство от възможността да обменят мнения и позиции по отделни теми, както и убеждението, че такива срещи са необходими и полезни, пишат от партията.\r\nВзаимното уважение и диалогът помагат за развитие на демократичните процеси и трябва да бъдат поощрявани, гласи съобщението.  ", "date": "2018.09.20", "title": "Ахмед Доган се срещнал с американския посланик"}
{"url": "https://www.actualno.com/politics/hristo-ivanov-ima-vyrhovenstvo-na-korupcijata-i-suverenna-vlast-na-mafijata-news_695759.html", "text": "  \"Върховенство на корупцията и суверенна власт на мафията, това са основните ценности, които обединяват новата “ос” в европейската и националната ни политика.     Днес, точно заради тази “кауза” Борисов ни тласка още по-далеч от ядрото на ЕС и по-навътре в евразийската му периферия. В национален план този курс споява ГЕРБ с т.нар. патриоти и Корнелия Нинова. Макар и риторично “против”, ДПС също са част от новата орбаноидна коалиция на корупционерите, защото са основни практици на този тип политика и консуматори на ползите от нея\". Това съпредседателят на \"Демократична България\" Христо Иванов.   \"Не е консервативна тази ос. Корупционна е. Интернационал на кражбашите.\r\n\"Демократична България\" е единствената политическа сила, която остава да отстоява върховенството на правото и влизането на България в ядрото на ЕС като основна национална задача. Не само на приказки, но и като последователни политически действия.  Това е реалният политически избор пред българските избиратели и той ще определи бъдещето на стрната ни повече от всичко друго\", допълни той.   ", "date": "2018.09.20", "title": "Христо Иванов: Има върховенство на корупцията и суверенна власт на мафията"}
{"url": "https://www.actualno.com/politics/prof-georgi-bliznashki-prjakata-demokracija-v-bylgarija-e-utopija-news_695730.html", "text": "  Пряката демокрация в България е утопия. Това каза в сутрешният блок „Добро утро, България“ на Радио „Фокус“ бившият министър-председател и професор по конституционно право проф. Георги Близнашки. Коментарът професорът направи по повод настояванията, които се чуха при протестите на жълтите павета от последните дни за смяна на политическата система с модел като Швейцарския.     \"Преживяхме го всичко това. Не знам дали си спомняте пролетта на 2013 година, но същите искания се издигаха и тогава. Референдумна демокрация, имаше фигури, които се опитваха да ангажират общественото внимание с предложения за управление чрез допитване- примерно 20 референдума всяка година. Това са абсурди, нещата не стоят така. Швейцария е една особена демокрация, много малко хора си дават сметка, че тук при нас, при тежките проблеми, пред които сме изправени, след третия референдум примерно повече никой няма да се явява да гласува на такива допитвания\", обясни той. Проф. Георги Близнашки коментира още, че въпреки множеството идеи българската конституция оцеля, като това е и най-добрият върховен закон в цяла Европа.   Близнашки призова да останем здраво стъпили на земята, черпейки от опита на други развити демокрации.", "date": "2018.09.20", "title": "Проф. Георги Близнашки: Пряката демокрация в България е утопия"}
{"url": "https://www.actualno.com/politics/ot-zalcburg-borisov-pochna-da-iznasja-uroci-na-ninova-i-radev-po-pravilnika-na-ms-news_695758.html", "text": "  Нали ме питахте вчера (19 септември)? Аз просто чакам ден, в който президентът не е повторил нещо, казано от Корнелия Нинова. Има една ясно изразена позиция на България – в Европейския парламент, от евродепутатите на ГЕРБ и на \"Обединени патриоти\" - срещу санкции и задействане на чл. 7 в Договора на Европейския съюз. Това заяви премиерът Бойко Борисов по време на заседанието на Европейския съвет, което се провежда в Залцбург.     Според Борисов в случая се показало раздвоението на Корнелия Нинова, която на думи подкрепяла Орбан, но иначе евродепутатите на БСП гласували \"за изхвърлянето на Унгария\" (бел. ред. - \"за\" гласуваха само петима от седемнадесетте български представители – Филиз Хюсменова, Илхан Кючюк и Искра Михалова от ДПС, Сергей Станишев от БСП и Светослав Малинов от ДСБ ). Къде е двойната политика, иронично попита Борисов. И добави, че не се сърдел на президента и г-жа Нинова, която стигнала до \"зам.-министър\", а държавният глава бил и де факто служебен премиер, затова можело да не разбират какво значи оперативно заседание на Министерския съвет.   Разработваме стратегия – ако един ден, някога, се стигне до тази санкция (бел. ред. - отнемане на  право на глас по чл. 7 ), какво да правим. Иначе щеше ли да ме целува тук Виктор Орбан, продължи в типичния си духовит тон Борисов що е то оперативно заседание. Премиерът уточни: \"Ако някога, когатос е задейства подобно процедура, ние като правителство ще застанем на страната на Виктор Орбан. И добавих, че той също трябва да направи крачка назад - с университета (бел. ред. - на ) и с някои от зелените организации Да, по смисъл на правилника няма правна стойност, но има морална стойност\".\r\nНяма такава точка в Европейския съвет – за Унгария, не се говори дори в кулоарите. Ние в България явно се вълнуваме повече за Унгария, без да има тема за Унгария, а тук говорим за Brexit. Това е много важна тема, там живеят българи и искам да ги защитим. Днес с колегата Ципрас обсъждаме как при пожари и природни бедствия да си помагаме бързо и ефективно, добави Борисов. Той не пропусна да каже и как британският премиер Тереза Мей говорила за случая \"Скрипал\", което също видя като по-важна тема от темата за Унгария.      В президентството още стои човек, който направи хитлеристки поздрав. Аз за такова нещо освобождавам - така Борисов припомни с Пламен Узунов, който е секретар на Румен Радев по антикорупционни въпроси. Той се беше направил на Хитлер.\r\nВсеки ден сме подлагани на критика - не чухме нищо повече за \"Ролс Ройсите\" на БСП, каза още Борисов, отново правейки препратка - към групата на Митьо Очите и общинския съветник на БСП в Бургас . Само се показва пръстче и се търси начин президентът как да ни атакува, заяви лидерът на ГЕРБ. Той не пропсуна да каже, как като се появяла фалшива или кафява новина, медиите в България я ретранслирали и почвали да я повтарят и политиците.     ", "date": "2018.09.20", "title": "От Залцбург Борисов почна да изнася уроци на Нинова и Радев по правилника на МС "}
{"url": "https://www.actualno.com/motoring/edin-mesec-do-automotive-forum-expo-sybitieto-na-godinata-za-avtomobilnata-industrija-news_695750.html", "text": "   Мащабното събитие, посветено на следпродажбения сервиз и автомобилните технологии, ще се проведе от 18 до 21 октомври в Интер Експо Център      Само след месец Интер Експо Център и Аутомотив Клъстер България ще представят първото издание на най-мащабното събитие за автомобилната индустрия у нас - . Oт 18 до 21 октомври изложбените зали на Интер Експо Център ще се превърнат в средище за създаване на нови контакти и развитие на бизнеса. В рамките на 4 дни посетителите ще могат да открият най-новите автомобилни технологии и всичко необходимо за следпродажбения сервиз на едно място, благодарение на първото по рода си изложение в България.   В специализирано автотехническо изложение ще вземат участие над 80 фирми и повече от 150 представени компании. Те ще покажат нови технологии от света на автомобилостроенето, както и всички видове авточасти и компоненти, автосервизно оборудване, аксесоари и консумативи за леки, лекотоварни и тежкотоварни автомобили.  Събитието ще включва и съпътстваща програма, която ще се състои от: Международна конференция, B2B платформа за срещи, Кариерно изложение. Акцент по време на Automotive Forum Sofia ще бъде развитието на автомобилната индустрия, многобройните компании за производство на компоненти за водещи световни автомобилни производители и следпродажбеният сервиз в България. Заедно с това, топ мениджъри от бранша ще се срещнат, за да представят най-новите тенденции и да обсъдят бъдещото развитие на сектора. Платформата ще даде възможност на представители на малки, средни и големи предприятия, специалисти и неспециалисти, студенти, IT специалисти, инженери и HR-и да се съберат на едно място, за да обменят опит, идеи и начини за прогрес в областта.   Повече детайли за очаквайте съвсем скоро. Подробности може да следите на сайта на изложението:     ", "date": "2018.09.20", "title": "Един месец до АUTOMOTIVE FORUM & EXPO – събитието на годината за автомобилната индустрия!"}
{"url": "https://www.actualno.com/politics/ninova-gerb-naliva-pari-na-arabadjiev-i-minio-stajkov-news_695711.html", "text": "   Това заяви лидерът на БСП на среща с граждани във Велико Търново за „Визия за България“.     Лидерът на БСП попита - кое правителство е наляло пари в хотелите на Арабаджиев, на който сега му прибират ролсройсите, за да спят там всички европейски делегации и е наляло на Миньо Стайков стотици хиляди по време, пак на Европредседателството, за да снабдява с ракия за гостите от Европа.   \"С кои очи сега ще погледнат тези европейски лидери и ще им кажат, че са спали, яли и пили от такива хора, които сега ги прибират за престъпления\", попита Корнелия Нинова.\r\nТя обясни, че правителството дава открит урок за антиикономическа, антиевропейска политика и липса на държавност - Порожанов е отишъл при търговските вериги да ги помили да не покачват цената на хляба.  Лидерът на левицата подчерта, че в ръцете на управляващите са всички механизми за влияние на шоковото поскъпване на цените на хляба - намаляване на ДДС, сезиране на КЗК. По думите й комисията трябва да попита веригите - защо натискат българските производители да продават продукцията си под себестойност.   Тя допълни, че хлебопроизводители са обяснили, че ако един хляб струва 1 лев, 35 ст. се плаща на производителя, 45 ст. са за търговската верига и 20 ст. отиват като ДДС в бюджета. Нинова подчерта, че БСП е повдигала многократно темата с двойните стандарти при храните, предлагала е закон за търговските вериги, както и мерки за подпомагане на българското производство.\r\n„Малкият и средният бизнес е пропищял от извиването на ръце от страна на търговските вериги - да продава под себестойност, да плащат услуги, които не им се предоставят. Докъде докара Борисов България? Вместо да изправят държавата срещу този проблем и да се справят с него, те отиват да се молят на колене“, заяви Корнелия Нинова.    ", "date": "2018.09.20", "title": "Нинова: ГЕРБ налива пари на Арабаджиев и Миньо Стайков"}
{"url": "https://www.actualno.com/crime/advokat-na-obvinen-po-aferata-minu-stajkov-ima-mashini-za-cigari-njama-dokazatelstva-za-proizvodstvo-news_695691.html", "text": "  Може би на Иван Димитров е отредена една роля от държавното обвинение, за да се сформира организирана престъпна група. Няма дори минимален кръг от доказателства, които да обосновават такова предположение. Това заяви адвокатът на сина на кмета на Карнобат Георги Димитров – Евгений Мосинов.      (бел. ред. - там беше разбита фабрика за нелегални цигари ). Прокуратурата не е положила усилия да издири наемателя – той още не е намерен, започна да изброява Мосинов защо клиентът му няма вина.   На директен въпрос на Нова телевизия защо тогава договорът за наем е сключен със служител на Димитров – пазач на склад, и защо Димитров не е проявил любопитство, адвокатът отговори, че служителят, който всъщност бил пълномощник на наемателя, не е разпитван от прокуратурата за договора. Освен това, охраната, която наел Димитров, охранявала 40-те декара имот, а отдаването под наем на мощностите за производство на нелегални цигари било отдаване на само част от имота – на старозагорската фирма \"Емил Емилов 1\". Мосинов дори обяви, че нямало данни за извършено производство, макар да били намерени машини за производство. Според прокуратурата обаче за минута от машините са излизали по 2000 къса цигари. Според изчисленията така за 5 дни е пълнен един тир с хиляда мастербокса на стойност  3,7 млн. лева.\r\nМосинов уточни, че обвинението към Димитров касае държане, съхранение и нелегално разпространение на акцизни стоки. Адвокатът добави, че при старта на спецакцията клиентът му не бил намерен на място, а си бил вкъщи. Освен това се презумирала вина на Димитров, защото бил отключил помещения, които полицията атакувала – ако съдействаш на полицията, това доказателство за вина ли е, попита Мосинов.  За финал юристът обяви, че ще бъде обжалвана мярката за неотклонение на клиента му.    В няколко материала на сайта за журналистически разследвания \"Биволъ\"  Мосинов е сочен като свързваща фигура що се отнася до бившия кмет на  Царево Петко Арнаудов. По онова време Мосинов е юристконсулт на Община  Царево. Припомняме, че заради Арнаудов имаше протести в защита на парк  \"Странджа\". ,  при който одитен доклад на АДВФК за Община Царево от август 2005 година  показва 105 нарушения на закона що се отнася до заменки на общински  имоти. Освен това Мосинов е дългогодишен общински съветник на БСП в Бургас и лидер на червената общинска група там.    ", "date": "2018.09.20", "title": "Адвокат на обвинен по аферата \"Миню Стайков\": Има машини за цигари, няма доказателства за производство"}
{"url": "https://www.actualno.com/actualno/nomeryt-na-ungarkata-news_695768.html", "text": "  Едва ли не сте чували за \"номера на китайката\". Но може би не знаете какво точно представлява той, макар мръсното ви подсъзнание да рисува примамливи картини дори в този чисто много дневен следобеден час.     Не сте далеч от истината - става дума за конторсия. А простичко казано конторсията е демонстрация на гъвкавост. Или по нашенски - чупки в кръста. Разбира се, става и в други части на тялото, но да не задълбаваме.   Като термин \"номерът на китайката\" става популярен след Първата световна война - в цирковите и вариететните спектакли. Той обаче често се е практикувал не точно от китайки. Даже не точно от жени - джендърска работа на съвременен патриотски. Достатъчно било човек да е гъвкав - след това най-лесното нещо е да поиграе гримът.\r\nВ днешни дни изглежда номерът на китайката стигна до Европа. И се превърна в номера на унгарката. Негов майстор, естествено, е нашият премиер - Бойко Борисов. Неговите чупки в кръста са легендарни, но тази за Унгария заслужава някак по-голямо внимание. Много гъвкав се оказа с този иначе внушителен кръст премиерът - хем подкрепя Орбан, хем подкрепя и Юнкер.  Разработваме стратегия – ако един ден, някога, се стигне до тази санкция, какво да правим. за вечността - какво ще правим, ако вземе Европейският съвет да гласува за отнемане на правото на глас на Унгария. Всъщност, процедурата е следната - сега Европейският парламент иска Европейският съвет да признае, че има проблем с ценностите, които са основата на Европейския съвет. След такова признание, следва Европейският съвет да даде напътствия на Унгария как да се поправи. И ако не се поправи, тогава следва отнемане на правото на глас - при четири пети съгласие.   Сега не сме в последна фаза - дотогава има време. Достатъчно време, че сегашната властова конфигурация в България да не е същата и да няма нужда Борисов да дава такива аванти, за да е спокоен на властовия връх. Политика на лавирането с една цел - да пази спокойствите на стабилността. Това е то номерът на унгарката - стабилна гъвкавост в убеждаването, че всъщност гледаме гъвкава стабилност. Въпросът е, че накрая винаги стигаш до ъгъла - и там каква ще трябва да е чупката?  Ивайло Ачев     ", "date": "2018.09.20", "title": "Номерът на унгарката"}
{"url": "https://www.actualno.com/curious/cvetyt-na-drehite-vi-izdava-haraktera-news_695179.html", "text": "  Множество проучвания показват, че дрехите, които носим издават характера ни. Цветът, който присъства най-много в гардероба ви, показва какъв характер имате и от кой тип дами сте. Ето и какво показват проучванията      - ако обожавате червеното и много голяма част от дрехите ви са в този цвят, то вие сте много уверени. Червеният цвят показва, че сте много романтична и страстна натура.Чрез този цвят вие искате да привлечете внимание и без много усилия го постигате.    - любителките на този цвят обикновено не обичат да бъдат забелязвани постоянно, те са умерени и не чак толкова уверени. Обичат спокойствието и не изпитват нуждата да привличат вниманието на околните. Те дори се притесняват, когато им се обръща повече внимание, отколкото са свикнали. - дамите, които харесват този цвят обикновено са много забавни и винаги усмихнати. Не обичат скуката и еднообразието. Те са артистични натури и са изключително креативни, обичат искрящите цветове, които придават свежест на външния им вид.   - много спокойни натури и хладнокръвни, дори понякога изглеждат безразлични. Тези жени са много земни и уравновесени, зеленото е цветът на мира и късмета. - дамите, които се доверяват на този цвят обикновено често си менят настроението. Той изглежда студен, но в същото време е много успокояващ. Характерът на жените, които го предпочитат обикновено е спокоен, те са кротки и водят лек начин на живот. Често се смятат обаче за дами на крайностите.    - изключително упорити и обичат да остават насаме със себе си. Те винаги постигат целите си, заради борбеността, която притежават. Изключително силни духом и уверени в себе си жени, на които обикновено околните се възхищават.     - това е цветът на победата и величествеността. Предпочитат го дами, които имат високо самочувствие, защото са постигнали нещо в живота си. Те обикновено са много мъдри и целеустремени жени. - предпочитан е от артистични натури, които вечно търсят нови приключения и предизвикателства. Те са много енергични и зареждат всички около себе си. Те са като слънце, което огрява всичко наоколо. - това е цвят, който се харесва на малките момичета, но ако с напредване на възрастта продължавате да го харесвате, това означава, че все още има нещо детско във вас. Вие сте много романтична и спокойна натура.    – Черното е цветът на лукса и изискаността. Дамите, които залагат на черното обикновено са независими личности, които дори често не признават чуждото мнение.  Те са много отговорни и организирани и вдъхват респект в останалите хора. Могат да се грижат добре за себе си и не позволяват да им казват какво да правят. - чисти души, много смирени и искрени. Добри приятели и родители. Те са перфекционисти и искат визията им да е безупречна. Те се грижат за външния си вид и никога няма да ги видите с изцапани или смачкани дрехи. Те знаят какво искат и как да го постигнат.   – любителките на този цвят са практични и умерени. Те избират удобството преди всичко и не държат да бъдат център на внимание. Те са организирани и добре поддържани.", "date": "2018.09.20", "title": "Цветът на дрехите ви издава характера "}
{"url": "https://www.actualno.com/society/ivan-bakalov-borisov-e-s-niska-kontrabanda-zashtoto-e-ostavil-samo-pravilnite-igrachi-news_695762.html", "text": "  \"Борисов се хвали с най-ниската контрабанда от 2007-а насам. Контрабандата никога не може да се изкорени 100%, това личи по някои стоки на пазара.     Но като запушиш контрабандни канали и оставиш само някои на \"правилните хора\" в тоя бранш, които работят за когото трябва, със сигурност можеш да понижиш контрабандата. И да се хвалиш после. И да постигнеш успехи в личното си богаство и да се хвалиш от името на властта\", журналистът Иван Бакалов.   \"А специално по контрабандното производство на цигари ББ е спец от 90-те години, когато е бил шеф на такава фирма\", допълни той.", "date": "2018.09.20", "title": "Иван Бакалов: Борисов е с ниска контрабанда, защото е оставил само правилните играчи"}
{"url": "https://www.actualno.com/asia/kim-chen-un-se-nadjava-na-vtora-sreshta-s-donald-trymp-news_695767.html", "text": "  Лидерът на Северна Корея Ким Чен-ун се надява на втора среща на върха с държавния глава на САЩ Доналд Тръмп. Това разкри южнокорейският президент Мун Дже-ин при завръщането си в Сеул след тридневно посещение в Пхенян, предава AFP.     \"Председателят Ким Чен-ун изрази надежди за втора среща на високо равнище с президента Доналд Тръмп възможно най-скоро\", заяви Мун Дже Ин пред репортери в Сеул.   Историческата среща между лидерите на Северна Корея и САЩ се състоя на 12 юни в Сингапур. На нея Ким Чен Ун се ангажира с пълна денуклеаризация на Корейския полуостров, макар обещанието му да не бе скрепено с конкретен обвързващ документ.", "date": "2018.09.20", "title": "Ким Чен Ун се надява на втора среща с Доналд Тръмп"}
{"url": "https://www.actualno.com/asia/singapur-predvijda-nakazatelna-otgovornost-za-falshiva-informacija-news_695753.html", "text": "  Сингапурските законодатели предложиха да се въведе наказателна отговорност за разпространяването на фалшива информация. Това се казва в доклад, посветен на борбата с информацията, представляваща национална заплаха. Той е изготвен от парламентарна комисия, предаде БГНЕС.     В документа се отбелязва, че „Сингапур е станал обект на информационни атаки“, насочени към дискредитирането на държавата.   \"Тези операции се осъществяват с подкрепата на други държави. Вероятно и в бъдеще ще се сблъскваме с дезинформация, идваща от чужбина\", се посочва в доклада.\r\nЗа ефективното противопоставяне на информационните заплахи комитетът е предложил над 20 мерки, сред които „наказателна отговорност за разпространяването на целенасочена лъжлива информация“.  Освен това се препоръчва на социалните медии „да извършват технически контрол за разпространяването на фалшиви сведения“, а също така да провеждат информационно-разяснителна работа сред населението.   ", "date": "2018.09.20", "title": "Сингапур предвижда наказателна отговорност за фалшива информация"}
{"url": "https://www.actualno.com/asenovgrad/kino-teatyr-i-folkloren-festival-na-esennite-praznici-v-asenovgrad-news_695723.html", "text": "        Участниците в „Нощ на музеите“ ще имат възможността напълно безплатно да се насладят на концертите и да разгледат изложбите, разположени в трите музейни сгради. Поетични спектакли ще се преплитат с премиери на интересни книги. Кулминацията ще настъпи в Деня на незавизимостта на България – 22-ри септември, когато Асеновград ще се превърне в град на танци и фолклорно изкуство.\r\nА краят на Есенните празници ще бъде началото на непоказваната досега в града поредица „Кино за пътешественици“. Ето и цялата подробна програма за мероприятията в Асеновград:\r\n– 20 септември - 17:30 ч. - Градска библиотека „Паисий Хилендарски“ - Представяне на поетичния сборник за незрящи „Докосване\" на Красимир Ортакчиев  – 21 септември - „Нощ в музея“ - От 20:00 ч. ще стартира безплатен музеен тур из трите музейни сгради и емблематични църкви – сборен пункт пред входа на централната сграда на Историческия музей. Вход свободен (от 18:00 ч. до 00:00 ч.) за сградите на Исторически музей: централна сграда, Етнографска къща и Старинно училище „Свети Георги”. В централна сграда на Историческия музей ще бъде представена изложбата „Възцаряване\", по повод 800 години от възкачването на престола на цар Иван Асен II. От 18:30 ч. пред Историческия музей в Асеновград ще се състои концерт на Музейната музикална школа. В Етнографска къща ще бъде представена изложбата „Накитът - огледало на душата\", съдържаща непоказани експонати от фонда на ЕК. В Старинно училище „Свети Георги“ от 17:30 ч. ще се проведе откриване на изложба живопис на художника Петър Славов – Кера. Пак там от 19:00 ч. ще започне мултимедийна презентация „Градски пейзажи в цветна палитра” на Атанас Кендев и групата „Станимашка фотографчийница”. От 20:30 ч. ще се състои „Джаз в Старинното училище” - концерт с Веси Пашалиева.\r\n– 22 септември - 10:30 ч. - Градски парк - Фолклорен фестивал „Станимака” за песни, музика, танци и занаяти.\r\n– 25 септември - 18:00 ч. - Градска библиотека „Паисий Хилендарски“ - Театър „Хенд” представя комедията по Алфред Жари „Крал Юбю” - вход свободен.    – 26 септември – 17:30 ч. - Градска библиотека „Паисий Хилендарски“ - Поетичен спектакъл „Море от спомени\" на пловдивската поетеса Цвета Михайлова.   – 28 септември - 17:30 ч. - ул. „Железарска” №7 - Откриване на паметна плоча на фотографа Крум Савов.\r\n– 1 октомври - 17:30 ч. - Градска библиотека „Паисий Хилендарски“ - Ден на поезията и поетична премиера на книгата „Обител“ от Атанас Георгиев.\r\n– 2 октомври – 13:30 ч. - пред Градска библиотека „Паисий Хилендарски“ - „От Рожен до Марица” - фотоизложба за река Чая и „Нашата река” - информационна екокампания на Градска библиотека и асеновградски училища.\r\n– 3 октомври - 13:30 ч. - Градска библиотека „Паисий Хилендарски“ - Прожекция на филм от поредицата „Слава” за героизма на българските воини в битката при Дойран, по повод 100-годишнината от края на Първата световна война. На площад „Академик Николай Хайтов” в Асеновград от 17:30 ч. ще започне концерт на Представителен оркестър на ВВС, град Пловдив.      – 4 октомври – 18:30ч. - зрителна зала в Стария съвет (улица „Цар Иван Асен II” №38) - Откриване на фестивала „Кино за пътешественици” с филма „С кану по Амазонка” (вход с билети).\r\n– 5 октомври - 18:00 ч. - Старинно училище „Свети Георги” - Изложба живопис „Little Bird” – спомен за художника Даниела Георгиева.\r\n– 10 октомври – 17:30 ч. - Градска библиотека „Паисий Хилендарски“ - Поетична вечер с поета Петър Динчев, който е „Почетен гражданин“ на Асеновград.\r\nА по повод Европейската нощ на учените на 28.09.18 г. Националната астрономическа обсерватория в Рожен обявява Ден на отворени врати от 10:00 ч. до 16:00 ч. Пред посетителите ще бъде представена научно-популярна лекция, аслед това най-любознателните ще имат възможността да задават въпроси, свързани с астрономията.", "date": "2018.09.20", "title": "Кино, театър и фолклорен фестивал на Есенните празници в Асеновград"}
{"url": "https://www.actualno.com/crime/hvanaha-s-rushvet-slujitel-na-babh-news_695812.html", "text": "        Арестуваният е главен инспектор и като длъжностно лице е поискал и приел пари от собственик на търговски обект в Елхово, Подкупът бил в размер на 300 лева.   На 62-годишния мъж е повдигнато обвинение и му е наложена мярка за неотклонение \"парична гаранция\" от 1000 лева.", "date": "2018.09.20", "title": "Хванаха с рушвет служител на БАБХ"}
{"url": "https://www.actualno.com/showbusiness/mariana-popova-dari-plachkov-s-dete-snimka-news_695814.html", "text": "  Мариана Попова е станала майка за втори път. 40-годишната певица е родила днес момиче, което носи името Екатерина.     Щастливата новина сподели самата Мариана. Тя качи снимка във Facebook, на която гордият татко, актьорът Веселин Плачков, е гушнал новородената им дъщеричка.\r\n\"Роди се Екатерина Веселин Плачкова! Дете на любовта!\", написа изпълнителката под снимката.   Плачков в момента е един от съквартирантите във VIP Brother. Той обаче е напуснал Къщата за малко, за да присъства на раждането на момиченцето си. Още при влизането си в шоуто актьорът от \"Дамасцена\" сподели, че всеки момент очаква на бял свят да се появи дъщеричката му. Веселин каза още, че бременността на Мариана Попова е била много тежка и той й е изключително благодарен за всичко, което прави за семейството им.\r\nПевицата има 8-годишна дъщеря - Мария-Магдалена, от връзката си с италианеца Ханес. Веселин Плачков също има дъщеря – Андреа.", "date": "2018.09.20", "title": "Мариана Попова дари Плачков с дете (снимка)"}
{"url": "https://www.actualno.com/health/1800-uspeshni-transplantacii-news_695676.html", "text": "  Съвременната медицина разглежда трансплантацията на стволови клетки като планиран метод на лечение, който превръща едни от най-зловещите редки заболявания в контролируеми болести. С костно-мозъчна трансплантация се лекуват онкохематологични заболявания като левкемия, лимфома, миелома, аномалии на развитието на гръбначния мозък (миелодисплазии), автоимунни заболявания, както и солидни тумори на тестисите, рак на яйчниците, саркома на Юинг и др. Лечението на онкохематологични заболявания изисква висок професионализъм, иновационни решения и специфично модерно оборудване.     Програмата по хематологична онкология и трансплантация на костен мозък стартира през 2010 г. и през годините се превърна в една от най-успешните специалности на Анадолу Медицински Център. До септември 2018 г. в Специализираният център успешно са проведени над 1800 успешни трансплантации. Ето защо заслужено се намира в Топ 5 на европейските клиники за трансплантации на костен мозък.\r\nИзключителният успех се дължи на редица важни фактори, като изключителна квалификация и опитност на екипа, мултисциплинарен подход, специална инфраструктура и дизайн на центъра, което позволява създаването на оптимална атмосфера през целия процес на лечение на пациентите с минимален риск от инфекциозни заболявания.\r\nЦентърът за трансплантация на костен мозък е болнична единица, изолирана от останалата част на комплекса на Анадолу Медицински Център. Специализираният център включва модерно оборудвани клиники и стаи за хоспитализация, оборудвани с оглед комфорта на пациента и намаляване на риска от инфекции.  Екипът на Центъра се състои от 6 лекари, 4 биолози, 35 медицински сестри и 2 специалисти по управление на процесите.Центърът се ръководи от проф. Д-р Зафер Гюлбаш, международно признат специалист по хематологична онкология. Специалистите проучват молекулярния рисков профил на пациента и изготвят индивидуален план за лечение. Съвместната работа със специалистите от отделението по вътрешна медицина осигурява най-доброто лечение на пациентите.\r\nАнадолу Медицинският Център стриктно се придържа към международните стандарти и подходи за лечение, които се одитират ежегодно от Johns Hopkins Medicine, САЩ.\r\nПовече за процеса на трансплантация можете да научите в този !    ", "date": "2018.09.20", "title": "1800 успешни трансплантации"}
{"url": "https://www.actualno.com/politics/trimata-stari-ministri-se-vryshtat-kato-deputati-news_695798.html", "text": "        \"Ще се върна в Народното събрание и отново ще бъда член на Комисията по отбрана и вътрешна сигурност. А дали ще бъде неин председател - ръководството ще реши\", каза Радев минути след освобождаването си като министър.   Всъщност, такава комисия в Народното събрание няма. Има Комисия по отбрана и отделно Комисия по вътрешна сигурност и обществен ред. Председател на втората е зам.-председателят на ГЕРБ и шеф на парламентарната група на партията Цветан Цветанов, така че надали Радев може да я оглави. Вероятно бившият вече МВР министър има предвид първата комисия, на която бе зам.-председател.\r\nИвайло Московски също даде заявка, че се връща в НС като депутат.  И допълни, че оставя на наследника си Росен Желязков сектор в \"устойчиво състояние\".   \"На Росен Желязков му предстои да продължи с модернизацията на железниците. Секторът е тежък. Моето мнение е, че за ръководител на този сектор се изискват и доста лични качества. Вярвам и с очите си съм видял и съм бил свидетел на начина, по който той работи, и съм убеден, че притежава всички необходими качества, за да се справи с всички предизвикателства. Секторът се намира в устойчиво състояние\", каза Московски.\r\nСлед което изброи пред какви проблеми ще се изправи новият министър: закъснели заради обжалвания проекти по Оперативна програма \"Транспорт и стабилизиране нажелезниците, които бяха на ръба на фалита.    Макар и името на Московски да бе пуснато в обръщение като посланик в Германия, това няма да се случи. По последна информация се спряга за Черноморската банка.   \"Оставяме подредена къща на добър стопанин\", посочи той по адрес на наследничката си Петя Аврамова.\r\nПо думите му Аврамова щяла със същите темпове да изпълнява управленската програма на ГЕРБ и да се справи с проблемите, с които неговият екип не е успял да се справи.", "date": "2018.09.20", "title": "Тримата стари министри се връщат като депутати"}
{"url": "https://www.actualno.com/politics/cacarov-ne-moje-nelegalnoto-proizvodstvo-na-cigari-da-ne-e-prestyplenie-news_695808.html", "text": "   Това стана при изслушването му в парламентарната комисия за борба с корупцията.     Освен това държавното обвинение иска в закона думата \"продажба\" да се замени с \"разпространение под всякаква форма\", както и да се въведе регистрационно-лицензионен режим на търговията и рециклирането на машини за производство на цигари.   Повод за думите на Цацаров станаха на прокуратурата срещу в Карнобат, Горна Оряховица, Тутракан и Дупница.  Цацаров каза на депутатите, че в момента законът .   Освен това разказа, че при една от акциите е задържан шофьор на бус с незаконни цигари, който обаче обяснил, че , а тъкмо бил откраднал буса и разследващите го заловили.\r\nИменно затова Цацаров поиска в закона думата \"продажба\" да бъде заменена с \"разпространение под всякаква форма\".    ", "date": "2018.09.20", "title": "Цацаров: Не може нелегалното производство на цигари да не е престъпление"}
{"url": "https://www.actualno.com/varna/varna-planira-da-izgradi-dva-centyra-za-stradashti-ot-demencija-hora-s-evropari-news_695794.html", "text": "  Два центъра за хора с деменция планира да създаде Община Варна. Изграждането им ще бъде финансирано със средства по оперативна програма \"Региони в растеж\", стана ясно на днешното заседание на комисия \"Европейски въпроси и международно сътрудничество\" към Варненския общински съвет.     Максималният размер на помощта за Варна е 1,108 млн. лева, които ще бъдат разпределени почти поравно за двата центъра.   Единият център ще бъде дневен, с капацитет 40 места и ще се помещава в административната сграда на закрития в началото на септември Социално-учебен професионален център /СУПЦ/ \"Д-р Анастасия Железкова\". Другият център ще е за живеене и ще може да приюти 15 души. Той ще бъде разположен в новоизградена сграда в ж.к. \"Владислав Варненчик\".\r\nОбщината ще бъде задължена да поддържа социалните услуги най-малко пет  години след датата на приключване на дейностите по проекта.  Предназначението на сградите/помещенията, в които ще са разположени  центровете, също не трябва да се променя за период не по-малък от пет  години.  Във Варна все още няма центрове за хора с Алцхаймер и деменция, бе съобщено в рамките на заседанието.", "date": "2018.09.20", "title": "Варна планира да изгради два центъра за страдащи от деменция хора - с европари"}
{"url": "https://www.actualno.com/america/trymp-iska-stena-v-sahara-sreshtu-bejancite-news_695770.html", "text": "  Американският президент Доналд Тръмп препоръчал изграждането на стена в Сахара за спиране на мигрантския поток, каза испанският външен министър.     Жозеп Борел, който е бивш председател на Европарламента, не се съгласил с тази стратегия.   Коментарите били разменени по време на визитата на Борел в САЩ в края на юни, съобщи в. „Ел Паис“, цитиран от БГНЕС.\r\nОбещанието на Тръмп за изграждане на стена по границата с Мексико е едно от най-известните негови предизборни обещания.  Борел споделил за разговора си с американския президент на обяд в Мадрид тази седмица. „Границата със Сахара не може да е по-дълга от нашата с Мексико“, казал Тръмп. Границата между САЩК и Мексико е дълга 3 145 км. Пустинята Сахара се простира на дължина поне с 1/3 повече.   Испания няма власт над Сахара, но притежава два малки анклава на северноафриканския бряг, Сеута и Мелиля, които са отделени от Мароко с телена ограда. Тези два анклава се превърнаха в притегателна точка за африканските мигранти, опитващи се да стигнат до Европа в търсенето на по-добър живот.\r\n„Можем да потвърдим, че министърът е казал това, но няма да правим никакви по-нататъшни коментари по бележките на министъра“, каза говорител на испанското външно министерство пред в. „Гардиън“.    ", "date": "2018.09.20", "title": "Тръмп иска стена в Сахара срещу бежанците "}
{"url": "https://www.actualno.com/society/uchitelka-podade-ostavka-romsko-semejstvo-ja-napadnalo-v-uchilishte-news_695803.html", "text": "  Възпитателката от основно училище \"Отец Паисий\" в старозагорското село Калояновец Весела Тодорова подаде оставка в сряда, защото се почувствала унижена и незащитена, след като същия ден около обяд била нападната в училището от родителите на второкласник. По думите й, ромите я блъскали и удряли пред други ученици, включило се и детето, което решило, че щом мама и татко го правят, може да нападне и то учителката си, пише .     Бащата на ученика от втори клас Андрей Антон Минков потвърди днес, че е дошъл в училище и дори се извинил на директора Христо Белчев за случилото се, но отрича да са докосвали учителката. Той самият подал сигнал на \"горещия телефон\" в община Стара Загора, според който Тодорова постоянно биела и малтретирала детето му. Весела Тодорова работи като възпитател в селското училище от ноември м.г. по заместване. Тя преподава английски език и има около 20 години учителски стаж. Днес жената разказа пред \"24 часа\", че когато в сряда отишла да вземе второкласниците за занималнята, класната им Маркова я предупредила, че Андрей й бил бесен, защото предния ден не го пуснала да излезе, за да пие вода. Била прегърнала момченцето и едва го удържала. Малко по-късно, по думите на Тодорова, в класната стая при учениците нахлули родителите на Андрей, явно извикани по телефона, и започнала словесна и физическа разправа с учителката. \"Заплашваха ме, че ще ме убият, ще ме обeсят и какво ли не. Върху мен се нахвърли и синът им. Всичко това стана пред очите на децата и на други външни хора. Аз бях стъписана. После бе обвиниха, че съм била извадила и нож в клас\". Това, за ножа, го разказват навсякъде из Калояновец.   Пред дошлите полицаи всички участници в конфликта писали обяснения. Учителката след това подала жалба срещу бащата в полицията в Стара Загора. А той - срещу нея.\r\n\"Не помня да съм отказвала на Андрей да иде да пие вода. Възможно е обаче да не съм го чула, те всички деца говорят накуп. Но винаги съм им казвала, че господ им е дал ръчички и те трябва да вдигнат ръка, ако решат да поискат нещо в клас.  А молба за напускане подадах, защото няма как да се явя вече пред тези деца като техен учител. Мисля, че съм жертва на системата ни в образованието. Директорът веднага ме попита какво съм била направила. Той не ме защити, а взе страната на ученика, защото учениците му носят пари за делегирания бюджет, а учител все ще си намери\", категорична беше Весела Тодорова, която сериозно се замисляла занапред да си търси работа извън системата на образованието.   ", "date": "2018.09.20", "title": "Учителка подаде оставка, ромско семейство я нападнало в училище "}
{"url": "https://www.actualno.com/society/simeonov-namaljavat-narushenijata-po-severnoto-chernomorie-news_695797.html", "text": "  Агенцията по безопасност на храните отчита сериозно намаляване на нарушенията по Северното Черноморие. Това заяви във Варна вицепремиерът Валери Симеонов след среща с представители на институции и туристическия бранш, предаде  “Фокус”.     Валери Симеонов отбеляза, че не са допуснати групови натравяния и инфекции през летния сезон, които да се отразят негативно в туризма. Екипите са извършили над 1 600 проверки, като съставените актове са 35, докато през миналата година те са били с 10 повече при по-малък брой инспекции. Тази година са конфискувани 300 кг храни при 400 кг спрямо същия период на миналата година. Тази година са затворени шест заведения срещу 16 за миналата година, което е с около три пъти по-малко в сравнение с 2017-та. По отношение на дейността на приходната агенция Валери Симеонов посочи, че са запечатани общо 64 заведения. От тях 33 са обжалвали наложената им мярка.   „За първите осем месеца на годината НАП-Варна е внесла 135 млн. лева повече спрямо същия период на миналата година. Приблизително три пъти е намалял броят на административните нарушения за този период“, заяви Валери Симеонов. Анализирайки дейността на институциите Валери Симеонов отбеляза, че Агенция „Митници“ е конфискувала 7 тона алкохол при няколко осъществени проверки, но се отчита ръст в конфискуваните цигари без бандероли във вътрешността спрямо миналата година. Спад в констатираните нарушения отчитат и от Комисията за защита на потребителите, като са съставени 20 акта, свързани с туристически услуги в некатегоризирани обекти. По данни на здравната инспекция през този летен сезон няма установени завишения на допустимите изисквания за чистота на морската и питейната вода по Черноморието. Шумовото замърсяване на територията на областите Варна и Добрич е силно ограничено, отчитат институциите.", "date": "2018.09.20", "title": "Симеонов: Намаляват нарушенията по Северното Черноморие"}
