{"url": "https://www.actualno.com/politics/vyvejdat-videonabludenie-v-danychnite-skladove-news_767582.html", "text": "    Видеонаблюдение на входовете и изходите на данъчните складове и на уредите, които контролират или отчитат изведените количества, ще въведе Финансовото министерство. Това съобщи финансовият министър в Комисията за контрол над приходните агенции при обсъждане на мерките срещу контрабандата, предаде репортер на .      Всеки момент замислените нови мерки за засилване на контрола ще бъдат предложени за обществено обсъждане, уточни Горанов. Камерите са необходими, за да не се извършва манипулация на уредите и  да не се извеждат количества, които не са регистрирани в системите на контрол. „Ще поставим изискване на тези камери да имат техническа възможност да разчитат цифрово номерата на цистерните и превозните средства“, коментира още Горанов.   Друга мярка срещу злоупотребите при търговия с горива и избягването на плащане на акциз и ДДС е свързана с т.нар. освободени от акциз крайни потребители. Например, става дума за освободен от акциз бензин, който се използва за производство на неакцизни стоки като разредители или кофражни масла. За тях ще се въведе контрол, подобен като този за .  „Имаме подозрения, че под икономиеското обяснение, че видите ли с бензин се произвеждат разредители за химическата промишленост и други неакцизни стоки на основата на спирт или горива, бензини, въглеводороди, впоследствие не се превръщат в безакцизни стоки, а се използват за моторни горива, т.е. избягва се плащането на акциз, а защо не и на ДДС“, обясни Горанов. Той е категоричен, че при тези освободени от акциз крайни потребители ще бъде засилен контрола чрез въвеждането на изискване за поставяне на измервателни уреди и автоматично свързване с Агенция „Митници“.\r\nКоличествата произведени разредители или кофражни масла стигат за това, че можем да измажем кофражите на цяла Европа. Този рисков фактор искаме да преодолеем с вкарването на системи за автоматичeн контрол, които да са директно свързани със системите на Агенция „Митници“, добави Горанов.  По закон и данъчните, и митниците имат право да осъществяват контрол в данъчните складове, но по думите на финансовия министър няма гаранции, че човешкият фактор няма да сработи срещу интересите на държавата. Затова Финансовото ведомство ще въведе използването на автоматични технически средства за контрол, посочи още Горанов.\r\nСпоред него от 3 до 6 месеца е оптимален срок да въведат въпросните технически средства. Новата техника задължително ще е за тяхна сметка и тази допълнителна тежест ще е в пъти по-малка от високотехнологичните измервателни уреди, които те вече са монтирали на територията на данъчните складове, потвърди Горанов.   Загубите от акциз и ДДС са от порядъка на десетки и стотици милиони, отбеляза Горанов, подчертавайки, че има нужда от затягане на контрола.     Запитан дали е приключила на шефа на КПКОНПИ Пламен Георгиев, финансовият министър  опита да отклони въпроса  с аргумента, че тя е възложена от прокуратурата и каза, че лично не се е интересувал и не му е известно.\r\nВладислав Горанов коментира  и . „Тези дразги между тях  не са приятни, ние държим на довършване на мандата, но не е наша работа да се превръщаме в арбитри“.  По думите на Горанов „големият партньор носи по-голяма отговорност за здравината на управлението и изпълнителната власт\". Финансовият министър се надява в малката коалиция да осъзнаят, че стабилността на управлението е по-важна. Горанов изрази недоумение каква би могла да бъде алтернативата. „По-добра конструкция от сегашното управление няма. С ДПС не е приемлива за обществото“, категоричен бе още Горанов. ", "date": "2019.07.11", "title": "Въвеждат видеонаблюдение в данъчните складове"}
{"url": "https://www.actualno.com/varna/jasni-sa-nominaciite-za-pocheten-grajdanin-na-varna-news_767592.html", "text": "    По традиция, на връх празника на Варна- 15 август, на официална церемония ще бъдат връчени престижните награди „ Почетен гражданин на Варна “. Това е най-високото признание на обществеността на града за изключителен принос и заслуги за развитието на общината и за принос в националната култура.      Тази година за удостояване със званието са предложени 8 личности . Това са: Стефан Стаматов Стефанов (легенда на спортната гимнастика), акад. Станимир Любенов Троянски (математик, преподавател), Борислав Николов Дряновски (историк, публицист), Пенко Златев Николов (бивш национален треньор по хандбал), проф. д-р Димитър Енчев Камбуров(ортопед и травматолог, бивш ректор на МУ – Варна), Ивайло Василев Стоянов (Мариус Куркински – творец и артист), проф. Милко Хинев Коларов (музикант и композитор, носител на ордена „Св. св. Кирил и Методий“, огърлие), хаджи Ламбрин Сотиров (краевед, публицист, създател на НМ „Стара Варна“).   Предложенията следва да бъдат обсъдени публично, в присъствието на кметът Иван Портних и председателят на местния парламент Тодор Балабанов на 24 юли от 16 ч. в зала „Пленарна\" на Община Варна. ", "date": "2019.07.11", "title": "Ясни са номинациите за \"Почетен гражданин на Варна\" "}
{"url": "https://www.actualno.com/balkani/djaferi-ot-bure-s-barut-balkanite-se-promenjat-kym-po-dobro-news_767669.html", "text": "    Балканите вече няма да бъдат \"буре с барут\", защото регионът се променя към по-добро. Това каза председателят на парламента на Северна Македония Талат Джафери по време на почитането на .      \"Да бъдем тук днес, на това тъжно място, място, което резонира с мълчание, което е по-силно от най-големия тътен, е болезнено чувство. Скръбта и болката се усещат във всеки погълнат дъх, на всяка стъпка, която се прави на тази почва. Въпреки това, човек трябва да бъде силен и да направи достойна стъпка, да отдаде почит на жертвите, на познатите, на непознатите, на откритите и все още неоткритите, да покажем, че сме наясно с огромната човешка трагедия, да покажем, че имаме човешка и морална отговорност и уважение, да се осмелим да призовем никога да не се забравя и никога да не се повтаря!\", каза Джафери, цитиран македонското електронно издание \"Плюс Инфо\".   Той каза, че регионът се променя към по-добро и случващото вече се вижда през различна призма, новите поколения политици са с отворен, ясен светоглед, който говори за свят без граници, безброй възможности за учене, търсене, работа и развитие на младите хора с широко отворени крила и високи върхове за постижения.\r\n\"Всички ние, чиито предци са живели тук, и ние, които сега живеем и работим в тази част на Земята и чиито деца и внуци се надяваме, ще продължат да дават живот на този регион, за съжаление живеем, белязан от идеята, че Балканите са \"буре с барут\", котел, който постоянно кипи, и че винаги може да има конфликт. За съжаление, историята потвърди това с ужасните военни конфликти, които държаха вниманието на обществото фокусирано върху нас. Имаше твърде много кръвопролития, твърде много сълзи се стичаха по лицата ни. Твърде много необратимо загубени животи, неизживяна младост, радост, семейно щастие и любов ... И толкова много можем! Толкова добре се познаваме помежду си, ние сме известни с гостоприемство, с топлите и грижовни отношения, необичайни дори за някои други части на Земята, ние знаем как да се радваме заедно и как да скърбим, защото сме преди всичко хора, съседи, приятели може би роднини\", каза Джафери.  Той призова всички, които активно участват в процеса на вземане на решения, в посока на общественото мнение и допринасят за изграждането и развитието на отношения между страните в региона, за да се посветят максимално на изграждането на наистина свободни, демократични общества, с върховенство на закона и зачитане на човешките свободи и права, които зачитат различните и уважават слабите и болните, защото, имаме всички условия да бъдем пример за региона и за света.\r\n\"Пример за добросъседски отношения, регионално сътрудничество, съвместен напредък на държавите поотделно и региона като цяло, заедно със спазването на суверенитета и териториалната цялост на всяка държава поотделно, защото, както казах в началото, имаме човешка и морална отговорност никога не позволявайте да бъде забравено, никога да не забравяме и никога повече да не се повтори!\", завърши Джафери.    ", "date": "2019.07.11", "title": "Джафери: От \"буре с барут\" Балканите се променят към по-добро"}
{"url": "https://www.actualno.com/society/avramova-obmisljame-da-se-plashta-tol-taksa-za-severnata-skorostna-tangenta-news_767599.html", "text": "    Тол такси ще се плащат за магистрали, първокласни пътища, част от второкласните и много малка част от третокласната пътна мрежа, която е с голям трафик и е в добро състояние. Не сме се отказали и от идеята да се плаща такса и за Северната скоростна тангента, където минава транзитния трафик. Той натоварва пътищата и ги руши. Това каза министърът на регионалното развитие и благоустройството Петя Аврамова, която отчете напредъка по въвеждането на тол системата пред ресорната комисия в парламента, предаде БГНЕС.      Припомняме, че специално заради възможността да има винетка за Северната скоростна тангента избухна скандал и .   „Първият етап, това е частта електронна винетка. Тя работи. Имаме приходи, които са много повече, от тези които сме събирали през 2018 г. Към днешна дата приходите са малко над 257 826 706 лв. Очакваме до края на годината да съберем приходи от винетки не по-малко от 400 млн. лв.“, отчете Аврамова и добави, че другият елемент от електронната системата за пътни такси, която измерва изминатото разстояние или т.нар. тол.\r\n„Към 16 август ще имаме техническа готовност за въвеждането на този компонент от електронното събиране на пътни такси“, заяви тя и добави, че тиражираната в медиите дата 1 март 2020 г. не е нов срок, а краен срок, в който отчитането на изминатия път трябва да стане факт у нас.  В отговор на журналистически въпрос, министърът обясни, че пътният данък няма как да отпадне с пускането на тол системата, защото той се събира от общините и се използва за ремонта 20 000 км. общинска пътна мрежа. „Толкова е и Републиканската пътна мрежа. Нашите предвиждания са от общата цифра в обхвата на тол системата да бъдат включени малко над 6 000. Голяма част от  нея, както и от общинската пътна мрежа ще бъде безплатна за превозните средства над 3.5 т.“, посочи регионалният министър.\r\nНа въпрос на БГНЕС как ще се реши , Петя Аврамова заяви, че се проблемът с тях е технически. „Три са фирмите които имат договор с Агенция „Пътна инфраструктура“ – „Интелигентни трафик системи“, „Телетол“ и „Конкорд смарт инфраструктура“. Това са трите фирми, които имат договор за събиране на пътни такси на база изминато разстояние. На „Телетол“ договорът беше прекратен само в частта винетка“, заяви тя и добави, че фирмата е необходимо да представи продукт, който да е съвместим със системата на електронното таксуване.   Според директора на Националното ТОЛ управление проф. Олег Асенов системата, която „Телетол“ е предоставила, не е разработена съгласно разписаните процедури, указани в общите условия. „Не мисля, че има някакъв проблем в самия начин, по който ние оперираме. Може би има неразбиране в процедурите или в механизмите, което е въпрос на време да бъде изяснено“, поясни Асенов. Точно , че винетката не услуга, а такса и ако се объркаш нещо при купуването ѝ, си носиш последствията, без възможности за рекламация.    Стана ясно още, че от началото на пускането на електронните винетки са продадени  4 517 612 електронни винетки като за периода от 20 април до 8 юли са закупени 1 630 029 винетки.\r\n„За периода са извършени 5658 прехвърляния на ел. винетки и са отказани 997. Конвертираните служебно хартиени винетки от хартиени в електронни 21 275 като вече няма проблем с конвертирането и дублирането в заплащането им“, отчете още Аврамова.\r\nПо думите на проф. Асенов в новото звено работят 651 души, от които 567 души със 105 автомобила извършват контролна дейност на пътя. Той подчерта, че контролът е 24 часов като за целта екипите работят на 12 часови смени. Асенов призна, че има прозорци от време, в които няма контролни лица на пътя, но подчерта, че те са малко като време и добави, че освен контрол от техни служители такъв се извършва със стационарни и подвижни камери. Той обеща до година да бъде въведено и т.нар. 3D таксуване, което ще позволява различни видове таксуване и създаване на различни тарифи. ", "date": "2019.07.11", "title": "Аврамова: Обмисляме да се плаща тол такса за Северната скоростна тангента"}
{"url": "https://www.actualno.com/velikotarnovo/transportyt-na-veliko-tyrnovo-shte-byde-podobren-po-proekt-za-111-mln-leva-news_767610.html", "text": "     Програмата се финансира от . Съгласно заповед на Деница Николова - ръководител на Управляващия орган на програмата и заместник-министър на регионалното развитие и благоустройството, проектът на община Велико Търново е получил положителна оценка. Следва подписването на договор за предоставяне на безвъзмездната финансова помощ.      Средствата са предназначени за на старопрестолния град. Ще бъдат внедрени съвременни информационни системи за градските превози и паркирането, и ще бъдат закупени нови електрически автобуси. Целта е да се подобрят качествено транспортните услуги, организацията на движение и престоя, и уличната инфраструктура. Основен ремонт ще бъде извършен на , по който ще се движат електрическите автобуси.   : е на булевард „България“ при пресечката с улиците „Краков“, „Освобождение“, „Полтава“ и „Беляковско шосе“. В този район ще бъдат оформени и 41 паркоместа. е до Летния театър и обхваща улиците „Христо Ботев“, „Седми юли“ и „Цар Тодор Светослав“.    Над улица „Магистрална“ ще бъде изграден , който ще свърже района на Търговски парк Велико Търново с парк „Никола Габровски“.\r\nОптимизирането на трафика в града ще се постигне чрез модернизиране на . Ще бъдат създадени и в местността „Френкхисар“ (под Балдуиновата кула) и в района на бившето Сержантско училище с общ брой от 300 паркоместата за автомобили и автобуси. Разработена е , която ще свързва основните туристически забележителности с буферните паркинги. По нея ще пътуват , за които е предвидена . Това е най-екологичният вид транспорт по стандартите на Европейския съюз\r\nУправлението на транспортната система ще подобри чрез създаването на . Съвременната на центъра предвижда монтирането на дигитални табла по натоварените автобусни спирки и на паркингите. Полезен ефект от тях ще бъде облекчаването на работата на синята зона и на останалите обекти за спиране и престой.    ", "date": "2019.07.11", "title": "Транспортът на Велико Търново ще бъде подобрен по проект за 11,1 млн. лева"}
{"url": "https://www.actualno.com/europe/myj-se-opita-da-se-pokateri-po-ogradata-na-bykingamskija-dvorec-news_767605.html", "text": "    Мъж бе задържан, след като през нощта във вторник срещу сряда се покатерил на оградата на Бъкингамския дворец, официалната резиденция на кралица Елизабет Втора в Лондон.      22-годишният мъж не бе въоръжен и бе преценено, че инцидентът няма терористичен характер, съобщиха от Скотланд Ярд, поясни \"Дарик\".     Мъжът все още е задържан в лондонски полицейски участък. Кралицата се намираше в двореца в момента на инцидента, отбеляза говорител на Бъкингамския дворец. Неканеният гост останал няколко минути на моравата пред двореца, преди да бъде задържан.   ", "date": "2019.07.11", "title": "Мъж се опита да се покатери по оградата на Бъкингамския дворец"}
{"url": "https://www.actualno.com/america/sasht-nalojiha-sankcii-i-na-voennoto-kontrarazuznavane-na-venecuela-news_767620.html", "text": "    САЩ наложиха санкции на военното контраразузнаване на Венецуела, обявиха от службата за контрол на чуждестранните активи на Министерството на финансите на уебсайта си.      \"Следната единица е добавена към санкционния списък: Главна дирекция \"Военно контраразузнаване\", се казва в известието, без подробности.   Санкциите следват смъртта на венецуелския капитан от флота Рафаел Акоста, арестуван по обвинения в изтезания.\r\nНа 29 юни венецуелското правителство потвърди смъртта на капитана, който преди това е бил арестуван за предполагаемо участие в опита за преврат. Това стана след като президентът на Венецуела Николас Мадуро подчерта през април, че новите санкции на САЩ, които ограничават възможностите на Каракас да се справя с международните финансови транзакции, ще направят страната по-силна.  \"Вашите санкции са напълно неморални. Централните банки са свещени... Позволете ми да кажа, че санкциите ни дават още по-голяма сила\", каза Мадуро по телевизията.\r\nТой говори, след като Вашингтон въведе нови санкции срещу Венецуела, насочени срещу централната банка на страната и нейния директор.   САЩ наложиха поредица от санкции срещу Венецуела, след като лидерът на опозицията в страната Хуан Гуайдо се самопровъзгласи за временен президент в края на януари.    Мадуро, от своя страна, обвини САЩ, че се опитват да организират преврат, за да поставят Гуайдо като марионетка. Русия, Китай и редица други страни изразиха подкрепата си за Мадуро като единствен легитимен президент на Венецуела.\r\nНа 30 април Гуайдо призова цивилни граждани и военнослужещи на Венецуела да излязат по улиците, за да помогнат за отстраняването на конституционно избрания венецуелски президент.\r\nВ отговор Мадуро заяви, че командирите на всички региони и зони на интегрална отбрана са потвърдили пълната си лоялност към народа, конституцията и родината. Опитът за преврат прерасна в насилие и доведе до раняването на около 240 души, според Службата на Върховния комисар на ООН за правата на човека. ", "date": "2019.07.11", "title": "САЩ наложиха санкции и на военното контраразузнаване на Венецуела "}
{"url": "https://www.actualno.com/haskovo/bylgarka-zagina-sled-incident-v-kushadasy-news_767651.html", "text": "    Българска туристка загина при инцидент в турския курорт Кушадасъ. Жертвата е 67-годишна жена от Хасково, която е била на семейна почивка. Злополуката е станала миналия вторник, съобщава Haskovo.info.      За да бъдат върнати в хотела си, който бил на 2 км от плажа, туристите били натоварени в необезопасено влакче. То било препълнено и имало правостоящи, сред които била и загиналата ни сънародничка.   Близките ѝ разказват, че шофьорът на влакчето взел един от завоите с висока скорост и жената изхвърчала в движение. При падането тя получила два кръвоизлива в мозъка. На помощ се притекли живеещите в къщите наблизо. По-късно пристигнала и линейка, която откарала хасковлийката в болница, за да ѝ бъде направена операция. Въпреки усилията на лекарите обаче, жената починала 3 дни по-късно.\r\nСемейството на жената поискало съдействие от управата на хотела, но такова не им било оказано. Тогава те се обърнали към консулството ни в Истанбул, откъдето ги свързали с жена, която говори български език. Тя им помогнала при комуникацията с лекарите в болницата, а по-късно и за пренасянето на тялото обратно в България.  Близките на починалата са решени да съдят управата на хотелския комплекс, където е станал инцидента. Те търсят съдействие и от българската държава, за да се заведе дело срещу хотела, тъй като не е осигурил безопасността на туристите. ", "date": "2019.07.11", "title": "Българка загина след инцидент в Кушадасъ"}
{"url": "https://www.actualno.com/analysis/mejdu-geopoliticheskite-domogvanija-na-sasht-i-rusija-stoi-evropa-news_767531.html", "text": "           При все това обаче, изглежда, че руско-американските отношения все още не са излезли от трудностите. Множество чуждестранни общественици не приеха добре идеята американския президент Доналд Тръмп да сподели някоя и друга шегичка относно възможната със своя руски колега Владимир Путин. Защото ако оставим тези закачки настрана, реалността е, че двустранните отношения продължават да се влошават и всеки момент ще потънат в бездната.\r\nВъпреки положителното отношение на Тръмп спрямо Русия, двете държави станаха свидетели на ескалация на напрежението в Украйна и Сирия, пращането на още американски войници в Източна Европа и мащабни учения на НАТО по фланговете на Русия, да не говорим за Венецуела и договора за ракетите със среден и малък обсег на действие.   Може би защото сегашното поколение на американски дипломати е израснало, гледайки „Америките“ – геополитически сериал, развиващ се в рамките на Студената война и отразяващ , докато в Европа днешните политици имаха възможността да се насладят на антируския норвежки сериал „Окупацията“. На кого му е нужна истина, когато може да оставиш филми да формират твоята гледна точка?  Но нека се върнем в реалността и погледнем критично върху .\r\nПрез юни руският вестник „Коммерсант“ публикува статия, според която американският Конгрес е на крачка от това да приеме законодателен акт, който цели „защитаването на европейската енергийна сигурност“, като според изданието, това цели спирането на \"Северен поток 2\" и \"Турски поток\".\r\nСъдбата на балтийския път в момента зависи до голяма степен от швейцарската фирма „Олсийс“. Според „Коммерсант“, тя няма големи проекти в САЩ, като според друг вестник, компанията е „семеен бизнес“ и отношенията ѝ с \"Газпром\" са много важни. Според цитиран в конкретната статия експерт – Игор Ушаков, идеята е, че Русия се намира в опасно състояние, тъй като \"Газпром\" не разполага с възможностите да изгради газопровода самостоятелно. Според вестника и Ушаков, „всеки знае защо САЩ се противопоставят“ на проекта – за да вдигнат цената на газа и получат дял от пазара.    Американската враждебност спрямо руския газов поток е разбираема, но настроението в Берлин е категорично против идеята на Вашингтон. След няколко бурни години, изглежда, че Германия изгуби ентусиазма си за американско лидерство. Това мнение, особено що се отнася до \"Северен поток\", се гради на цифри. Но то освен това обръща внимание на ограниченията, които САЩ се опитват да наложат на европейската автономия.   Вместо да се опитват да вържат на каишка Европа, САЩ трябва да действат за засилване на кооперацията, което да предложи и на Русия място на масата. Човешкото отношение може да доведе до напредък в някои спорни въпроси, какъв например е проблемът в Украйна. В тази връзка е определено положителна стъпка. А разрешението на Русия за присъствие на френски и германски експерти наблюдатели в Керченския проток, е добър знак.\r\nНо все пак има доста опортюнисти и от двете страни на Атлантика, които се опитват да запалят конфликт. Господ знае колко фирми за киберсигурност биха останали без работа, ако се подобрят отношенията на Москва със Запада. А множество американски центрове ще трябва да изгонят легионите си млади експерти по „хибридна война“.\r\nЕдин възможен начин да се накарат медиите да зажужат отново е повдигането на въпроса за на Малайзийските авиолинии. 283 души загубиха живота си, но нито един журналист не зададе въпроса защо цивилен пътнически самолет лети над зона с активни военните действия, над която така или иначе вече са сваляни други самолети. Естествено това ще придвижи обвиненията срещу диспечърите и пилотите.\r\nКакто всеки военен анализатор може да ви каже, „мъглата на войната“ е гъста, а гражданските войни са жестоки. Като се имат предвид това, Европа, САЩ и Русия трябва да започнат заедно да лекуват раните от последните пет години, оставяйки зад себе си желанието да се стовари вината само върху едната страна. , изглежда, отхвърли „експерите“ и спечели изборите грандиозно, на основата на идеята за мир и компромис. Ако такъв мир се реализира наистина, това ще е важен сигнал. Хората в Украйна и Източна Европа имат нужда от спокойствие, а не допълнителни рани и задълбочаване на конфликта, завършва авторът на анализа.    ", "date": "2019.07.11", "title": "Между геополитическите домогвания на САЩ и Русия стои Европа"}
{"url": "https://www.actualno.com/yambol/jena-izgorja-v-kolata-si-pri-tejka-katastrofa-kraj-jambol-news_767657.html", "text": "    Тежка катастрофа между два леки автомобила отне човешки живот. При челен удар между ямболските села Кукорево и Окоп единият от автомобилите се е обърнал по таван и се е запалил, съобщи БНТ.      Колата е била управлявана от жена, която не е успяла да излезе заради смачкани ламарини и избухналите пламъци.   Другият автомобил бил управляван от 28-годишен мъж. Той е настанен в реанимацията на ямболската болница.\r\nДокато очаквали пожарна и линейка, шофьори се притекли на помощ, опитвайки се да изгасят пожара в обърнатата кола с наличните си пожарогасители, а други измъкнали двама мъже от втория автомобил, съобщават местни медии.  Пътният инцидент е станал на прав участък от пътя, причините се изясняват. ", "date": "2019.07.11", "title": "Жена изгоря в колата си при тежка катастрофа край Ямбол"}
{"url": "https://www.actualno.com/america/rapyryt-djej-zi-vliza-v-biznesa-s-kanabis-news_767585.html", "text": "    Рапърът Джей Зи е най-новата знаменитост, която влезе в бизнеса с трева, подписвайки се като главен стратег на бранда в калифорнийска компания за канабис.      Рапърът каза, че е стигнал до компанията „Калива“ след широко търсене на подходящ партньор в процъфтяващата индустрия, пише АФП.   \"Всичко, което правя, искам да правя правилно и на най-високо ниво\", каза той в изявление, публикувано на уебсайта на „Калива“. „С целия потенциал в канабис  индустрията, опитът и етиката на „Калива“ я правят най-добрия партньор за това начинание.\r\n\"Искаме да създадем нещо невероятно, да се забавляваме в процеса, да правим добро и да водим хората по пътя\", каза той.  „Калива“ заяви, че като главен стратег, Джей Зи ще помогне на компанията в нейните творчески решения, както и в усилията и стратегията за популяризиране на марката. Той ще се съсредоточи и върху усилията за увеличаване на участието в легалния бизнес с канабис на хора, които са излежавали присъда в затвора и са били изключени от бързоразвиващия се сектор.\r\n„Заедно се надяваме да оформяме развитието на канабиса, да насърчаваме равенството и справедливостта в развитието на индустрията, да популяризираме многобройните употреби и ползи от канабиса и да дадем възможност на потребителите да се чувстват свободни да използват канабис както, когато и където искат“, заявява „Калива“ в изявление.   49-годишният рапър, роден като Шон Картър и женен за попзвездата Бионсе, е най-новата знаменитост, която влиза в бизнеса с канабис, разпространяващ се бързо в Съединените щати, тъй като все повече държави го легализират за развлекателни цели.    Рапърът Снууп Дог създаде своя собствена марка марихуана, а актрисата Упи Голдбърг стартира линия от медицински продукти с марихуана за жени през 2016 година.\r\nДжей Зи наскоро бе обявен от списание „Форбс“ за първият хип-хоп милиардер, благодарение на инвестициите в шампанско, коняк, услугата за споделяне на пътувания Юбер и неговата развлекателна компания „Рок Нейшън“. ", "date": "2019.07.11", "title": "Рапърът Джей Зи влиза в бизнеса с канабис "}
{"url": "https://www.actualno.com/europe/policijata-v-gibraltar-arestuva-kapitana-na-iranskija-tanker-news_767637.html", "text": "    Полицията в Гибралтар арестува индийския капитан и главнокомандващ офицер на задържания ирански танкер, заподозрян в нарушаване на санкциите на ЕС, транспортирайки петрол до Сирия.      \"Това се случва, след като са иззети и прегледани документи и електронни устройства\", се казва в изявление на полицията.   Силите на Гибралтар и британските морски пехотинци се качиха на кораба \"Грейс 1\" и го задържаха на 4 юли край бреговете на Гибралтар, като казаха, че е предназначен за доставка на петрол до Сирия до обект, подлежащ на европейски санкции.\r\nТестовете показаха, че 330-метровият танкер, който е способен да превозва два милиона барела петрол, е \"превозвал пълен товар от суров петрол\", заяви правителството на Гибралтар в понеделник.  Иран осъди задържането като \"незаконно\" и заяви, че танкерът не е пътувал за Сирия.\r\nАрестите идват след като Лондон заяви по-рано днес, че въоръжени ирански кораби се опитват да \"възпрепятстват\" британски супертанкер в Персийския залив.   Иранската революционна гвардия отрече участието, но също така предупреди както САЩ, така и Великобритания, че ще \"съжаляват много\" за задържането на \"Грейс 1\".    Полицията в Гибралтар заяви, че разследването все още продължава и танкерът все още е задържан. ", "date": "2019.07.11", "title": "Полицията в Гибралтар арестува капитана на иранския танкер"}
{"url": "https://www.actualno.com/europe/sydyt-na-es-otmeni-sankciite-sreshtu-bivshija-ukrainski-lider-janukovich-news_767623.html", "text": "    Съдът на Европейския съюз оттегли санкциите от бившия президент на Украйна Виктор Янукович, според уебсайта на организацията.      \"Европейският съд анулира замразяването на средствата на седем члена на бившата украинска управляваща класа, между които Виктор Янукович\", се казва в прессъобщението.\r\nВ същото време Съветът на ЕС отново удължи ограниченията срещу бившия лидер на Украйна и още 11 души.   На 5 март 2014 г. Брюксел наложи санкции на няколко граждани на Украйна, сред които Янукович и членовете на неговото семейство.  Първоначално те попаднаха в списъка като \"лица, разследвани в Украйна във връзка с участие в престъпления, свързани с кражба на украински държавни средства и незаконното им изтегляне\".\r\nНо Янукович и семейството му подадоха жалба, а през 2015 г. Съветът на ЕС промени основанията за запазване на имената на участниците в списъка.\r\nПовечето от тях останаха в списъка като лица, \"срещу които е започнало наказателно преследване\". Също така се използва формулировката - \"отговoрност за злоупотреба на държавни средства на Украйна или злоупотреба с официална позиция, причинявайки щети на украинските държавни фондове.\"     ", "date": "2019.07.11", "title": "Съдът на ЕС отмени санкциите срещу бившия украински лидер Янукович"}
{"url": "https://www.actualno.com/europe/putin-i-zelenski-govoriha-za-pryv-pyt-obsydiha-krim-i-iztochna-ukrajna-news_767641.html", "text": "    Руският президент Владимир Путин и новият украински президент Владимир Зеленски обсъдиха конфликта в Източна Украйна в първия си телефонен разговор, предаде AFP.      \"Бяха обсъдени въпроси, свързани с регулирането (на конфликта) в Югоизточна Украйна и съвместната работа по връщането на лица, задържани от двете страни\", заяви говорителят на Путин Дмитрий Песков.   Обсъждан е и въпросът за освобождаването на украинските моряци, арестувани за нарушаване на държавната граница в Керченския проток през ноември 2018 г., както и връщането на други украински граждани, задържани в Русия, съобщиха от пресслужбата на украинския президент, цитирани от ТАСС.\r\nПо-рано тази седмица Зеленски призова Путин за първи разговори във видеозапис, канейки западните лидери да посредничат. Той предложи САЩ и Великобритания също да бъдат включени в мирните преговори по конфликта, които в момента включват Германия, Франция, Русия и Украйна.  Путин заяви днес, че Москва \"никога не е отказвала нито един от предлаганите формати\", включително разширяването на групата, съобщиха руските медии.\r\nПо време на встъпването си в длъжност Зеленски каза, че приключването на войната на изток и връщането на анексираната територия на Украйна е негов приоритет.   \"Да обсъдим на кого принадлежи Крим и кой не е в района на Донбас,\" каза Зеленски във видеопослание към Путин в понеделник, позовавайки се на източната зона на конфликт.    Около 13 000 души бяха убити в конфликта в Източна Украйна, който избухна през 2014 г., след като прокремълският президент Виктор Янукович и Русия отговориха с анексирането на Крим.\r\nКиев и неговите западни поддръжници обвиняват Русия в насочване на войски и оръжия през границата, за да разпалва пламъците на конфликта. Москва отрича всякакво военно участие. ", "date": "2019.07.11", "title": "Путин и Зеленски говориха за пръв път, обсъдиха Крим и Източна Украйна "}
{"url": "https://www.actualno.com/society/zapochva-pryskaneto-sreshtu-komari-pokraj-reka-dunav-news_767642.html", "text": "    В петък стартира отложеното пръскане срещу комари по поречието на река Дунав, съобщиха от Българската агенция по безопасност на храните (БАБХ).      Пръскането бе отложено, след като преди седмица лично премиерът Бойко Борисов нареди да започне борбата с комарите по поречието на реката, но се оказа, не са доставени подходящи репеленти и пръскането е невъзможно.   В сряда на заседанието на Министерския съвет бе решено държавата да отпусне допълнителни 2 млн. лева за борба с комарите.\r\nУнищожаването на насекомите, което стартира в петък, ще бъде чрез инсектицидна обработка на засегнатите площи по цялото поречие на река Дунав. Първото пръскане против комари ще бъде реализирано на територията на община Козлодуй.  Предвижда се да има авиационно третиране за масовото унищожаване на комарите и предотвратяване разпространението на болести по хората и животните в тези рискови региони.\r\nОт Българската агенция по безопасност на храните напомнят, че при пръскане срещу инсектициди е необходимо пчеларите да предприемат мерки по опазване здравето на пчелите. За предстоящото пръскане общинската администрация в град Козлодуй организира информирането на пчеларите.    ", "date": "2019.07.11", "title": "Започва пръскането срещу комари покрай река Дунав"}
{"url": "https://www.actualno.com/society/15-kyshti-za-gosti-ne-rabotjat-kato-takiva-shte-vryshtat-45-mln-leva-news_767634.html", "text": "    15 къщи за гости у нас не функционират като такива и ще трябва да върнат предоставените им общо 4.5 млн. лева европейски средства. Това е установила двуседмичната проверка на инспекторите от Държавен фонд \"Земеделие\", при която 113 екипа са проверили на място общо 288 къщи, обяви министърът на земеделието Десислава Танева.      При 15-те нарушители липсват документи и категоризация, както и списъци на гостите, което означава, че на практика не работят като . Сред тях е и , финансирана с 380 000 лева европейски пари. Той заради скандалната схема.   Скандалът избухна, тъй като се разкри, че много от въпросните къщи, платени по Програмата за развитие на селските райони и , са . Парите за тях са отпускани, но за какво се харчат.\r\nРазкритията и на земеделския министър Румен Порожанов, ръководил ДФЗ в периода, когато са приемани правилата за финансиране на къщите за гости. Впоследствие правилата бяха обявени за незаконни, което означава, че .  На други 74 обекта предстоят допълнителни проверки заради съмнения за отклонение от правилата. Санкцията за тях ще бъде между 5 до 15% от стойността на изплатената подкрепа. Къщите се намират в Благоевград, Пазарджик, Варна, Добрич, Видин, Шумен, Пловдив и Разград.\r\nНай-много нарушения в къщи за гости има в областите Пазарджик, София, Ловеч, Видин, Шумен, Перник, Разград. \"100% финансова корекция ще има при тях. ДФЗ ще си изиска обратно платените субсидии\", увери зам.- изпълнителният директор на ДФЗ Калоян Костадинов.   Няма информация до този момент някоя от тези къщи да е свързана със служители във Фонд \"Земеделие\". Ние няма какво да крием, категорична беше Танева.    По думите на земеделския министър проверките са били напълно безпристрастни и са извършвани и в райони, управлявани от кметове на ГЕРБ. При проверката на 50 къщи за гости са присъствали и медии.\r\nПроверки е имало и заради сигнали за конфликт на интереси. Такива къщи за гости от всички проверявани са на приближени или роднини на трима кметове, сред които са тези на Долна баня и Луковит. Съмнения има и за къщата на местен бизнесмен, приятел на кмета на Велинград.\r\nНяма срок, в който собствениците на къщи за гости, които са в нарушение, трябва да върнат евросубсидиите, но могат на ДФЗ пред Върховния административен съд (ВАС). Ако загубят делото, но нямат пари да се издължат, съдът може да наложи изпълнително производство.   Всички данни за нарушения ще бъдат изпратени на прокуратурата. ", "date": "2019.07.11", "title": "15 къщи за гости не работят като такива, ще връщат 4.5 млн. лева"}
{"url": "https://www.actualno.com/ruse/uvelichava-se-izpolzvaneto-na-elektronni-uslugi-v-nap-ruse-news_767564.html", "text": "    Електронните услуги на НАП са достъпни с ПИК – персонален идентификационен код, който се получава бързо, безплатно и безсрочно в офис на агенцията, като за изминалите 6 месеца с него са се сдобили 4903 русенци, а общо вече го използват 35 619 жители на региона. С електронните услуги на НАП над 11 300 русенци са си спестили посещение в офиса на агенцията през първите 6 месеца на годината. Това е броят на по-малко регистрираните в него клиенти, спрямо същия период на 2018 г.      От обслужените 49 986 души обичайно най-много са се нуждаели от уточняване на здравен статус – 10 518, а 9309 са подали данъчни и осигурителни декларации. За издаване на удостоверения към приходната администрация са се обърнали 5846 жители на областта, а 5032 клиенти са пожелали да направят регистрация или промени в нея като самоосигуряващи се лица или икономически субекти.\r\nПрез настоящата година до този момент 6204 граждани са платили задълженията си с карта през ПОС терминал, което е два пъти повече от съпоставимия период на 2018 г. През декември 2018 г. бе въведено обслужване на клиенти с увреден слух, от което са се възползвали 52 лица до края на юни 2019 г.\r\nЗа изчакване от посетителя са необходими 4 мин. и 46 сек., а за персоналното му обслужване 7 мин. и 32 сек., като сумарното време е 12 мин. и 18 сек. за изтеклото полугодие, което е с почти 3 мин. по-малко от същия период на 2018 г. и значително под нормативните 20 мин.   ", "date": "2019.07.11", "title": "Увеличава се използването на електронни услуги в НАП - Русе "}
{"url": "https://www.actualno.com/curious/dneven-horoskop-za-12-uli-news_767566.html", "text": "     Овен       Това е ден, в който да обърнете внимание на другите. Може да сте сигурни, че спечелите повече, отколкото очаквате. Телец Днес не се пазарете за дребните неща. В препирнята може да загубите и това, което имате. Бъдете реалисти.   Близнаци Днес не се колебайте да настоявате за своето. Помислете добре дали не искате повече и ако това не е така действайте смело. Рак     Днес си дайте кратка почивка, за да можете да си подредите мислите и желанията. Не търсете други виновници за положението ви. Лъв Днес ще се окажете на интересно и непознато място. Проучете добре възможностите, които ще ви даде това. Дева Днес не се товарете с чужди проблеми. Вашите са достатъчни, а и има риск да ви въведат в интрига.   Везни Сега е моментът да докажете, че държите на думата си. Помислете дали, обаче, трябва да хвърляте сили в това. Скорпион Днес може да се окаже, че сте достатъчно подранили за дадена среща. Това ще направи добро впечатление и ще прибави още един плюс. Стрелец Днес не се отдалечавайте прекалено от мислите ви. Сега е важно да контролирате емоциите и мислите си. Козирог Днес не бъдете прекалено подозрителни. Рискувате и към вас да подходят по същия начин, но това няма да ви хареса. Водолей Това е ден за признания. Може да си мислите, че нямате шанс с някого, но истината е, че ако не попитате няма да как да разберете. Риби Днес може да си позволите да се отпуснете. Не е нужно непрекъснато да сте толкова стриктни. Все пак и вие имате лимити. ", "date": "2019.07.11", "title": "Дневен хороскоп за 12 юли"}
{"url": "https://www.actualno.com/society/1500-bylgari-sa-bolni-ot-rak-zaradi-rabota-news_767647.html", "text": "    1498 са случаите на професионални ракови заболявания у нас. Това сочи доклад на Международната организация по труда за 2017 г.      Раковите заболявания, свързани с работа, са причина за 53% от смъртните случаи при професионални заболявания, цитира европейската статистика националният секретар по безопасност и здраве към КНСБ Огнян Атанасов. Той припомни, че в ЕС на всеки час умират 10 души от рак, свързан с работата, а 200 000 души умират всяка година от професионални заболявания. През 2035 г. се очаква те да бъдат 185 000. У нас през последните години липсват данни за професионалните ракови заболявания, обясни още експертът, цитиран от в. \"24 часа\".   По-голямата част от професионалните ракови заболявания са свързани с използвания в миналото азбест. Атанасов обясни, че когато азбестът е пресован, не е страшно, но когато се реже от непрофесионалисти, рискът от онкозаболяване е много голям. В Русе пък само два са регистрираните случаи за поискано разрешение за рязане на азбест.\r\nКНСБ ще настоява до 17 януари 2020 г да се въведе Директивата за защита от 26 канцерогени и мутагени. Сред тях са опасните за здравето - кристален силициев диоксид, прах от твърда дървесина, хром VI, отработени газове от дизелови двигатели и етилен дихлорид.  Директивата ще защити живота и здравето на около 40 млн. души в Европейския съюз. От синдикалната организация ще искат при въвеждането й работодателите да бъдат длъжни да събират данни за опасните вещества и безопасна грижа за работниците, процедури за измерване на граничните стойности и здравно наблюдение на работниците.\r\nМеталургията крие риск от развиване на рак на белия дроб или на черния, докато селското стопанство - на рак на кожата.   Над 100 химични агента са опасни за здравето в офиса. Най-опасен е климатикът, когато не се чисти, микроорганизмите могат да доведат до алергии или дихателни заболявания. Мокетите, тонерът и почистващите препарати на работа също влияят на здравето ни, обясни експертът.    В България смъртността вследствие трудова злополука е 3,6 на 100 000 заети, което я поставя на трето място в ЕС по този показател, обясни още Атанасов. В целия ЕС коефициентът е 1,8 на 100 000. У нас на 100 000 работещи се отчитат 83 трудови инцидента, докато средната стойност за ЕС е 1513 на 100 000. Според експертът у нас трудовите злополуки се крият, защото за тях не се плаща. ", "date": "2019.07.11", "title": "1500 българи са болни от рак заради работа"}
{"url": "https://www.actualno.com/europe/zakon-za-himicheska-kastracija-na-pedofili-prieha-v-ukrajna-news_767558.html", "text": "    На извънредно заседание парламентът на Украйна прие закон за химическата кастрация на педофилите и създаване на публичен регистър, който ще съдържа данни за лицата, извършили сексуални престъпления спрямо непълнолетни, предаде , РИА Новости.      Решението е прието с гласовете на 247 депутати при необходими 226 гласа. Законът трябва да бъде подписан от президента на Украйна и ще влезе в сила един ден след неговото публикуване.   В обяснителните бележки към документа се отбелязва, че през последните няколко месеца в Украйна са били изнасилени две деца, а единият от извършителите е бил осъждан три пъти за подобни престъпления.\r\nУкраинското законодателство не предвижда доживотен затвор или лишаване от свобода за сексуални престъпления спрямо малолетни.  Новият закон предвижда химическа кастрация за педофили и насилници, каквато се прилага в много европейски държави и в някои американски щати, както и публичен регистър на извършителите.\r\nСъгласно документа, принудителна химическа кастрация няма да се прилага спрямо лица, извършили престъпление преди 18-годишна възраст и спрямо такива над 65 години.   Законът предвижда увеличаване на наказателната отговорност за изнасилване на непълнолетни.    „Изнасилване, извършено от група хора или изнасилване на непълнолетна или непълнолетен, се наказва с лишаване от свобода от 7 до 15 години.\r\nИзнасилване, довело до тежки последици, както изнасилването на малолетни лица се наказва с лишаване от свобода за срок от 10 до 15 години”, гласи законът. Предишният максимален размер на наказанието беше 12 години лишаване от свобода. ", "date": "2019.07.11", "title": "Закон за химическа кастрация на педофили приеха в Украйна "}
{"url": "https://www.actualno.com/asia/sasht-iskat-voenni-korabi-da-pazjat-tankerite-v-persijskija-zaliv-news_767663.html", "text": "     , която да ескортира търговските кораби в Персийския залив след няколко атаки срещу танкери, за които Вашингтон обвинява Иран. Това заяви генерал Марк Майли, началник на щаба на сухопътните сили на САЩ, който е номиниран от президента Доналд Тръмп за председател на Съвета на началник-щабовете, предаде AFP.      \"Ще опитаме с тази коалиция да предоставим военноморски ескорт на търговските кораби, за да гарантираме свободата на корабоплаването в тази стратегическа зона за транспортирането на петрол\", обясни генералът по време на изслушване в Сената, който трябва да утвърди неговата номинация.\r\nСъщевременно говорителят на американското Централно командване, капитан Бил Ърбан заяви, че заплахите за международната свобода на корабоплаването изискват международни решения, предаде Reuters.\r\n\"Световната икономика зависи от свободния търговски поток и е дълг на всички страни да защитават и съхраняват тази съществена част от глобалния просперитет\", каза Ърбан.     ООН предупреди днес, че нова конфронтация в Ормузкия пролив (който се намира на изхода на Персийския залив, б.р.), може да има катастрофални последици.\r\nПредупреждението беше отправено от говорителя на международната организация Фархан Хак, който коментира информацията, че в района, предаде ТАСС.\r\n\"В течение сме на изявленията на двете страни за този инцидент. Както знаете, генералният секретар на ООН нееднократно е призовавал страните в пролива да избягват ескалация. Той ясно заяви, че всяка нова спирала на конфронтация в района ще доведе до катастрофа\", каза Хак.    \"Бихме искали в залива да се гарантира свободно преминаване на съдовете на всички страни\", допълни той. ", "date": "2019.07.11", "title": "САЩ искат военни кораби да пазят танкерите в Персийския залив"}
{"url": "https://www.actualno.com/kustendil/sybor-v-kustendilsko-selo-sybira-hora-ot-3-dyrjavi-news_767484.html", "text": "    На 12-ти юли (петък ) в с. Бобешино, местността \"Голеш\", ще се проведе Тристранният международен събор \"Краище 2019\" . По традиция, всяка година, съборът се организира по стар стил на Петровден, близо до българското село Жеравино - където се срещат границите на България, Северна Македония и Сърбия.      Съборът ще започне в 12:00ч на обяд, като събитието се организира от общините Кюстендил, Босилеград и Крива Паланка.\r\nНа мястото, където се събират трите граници, по традиция ще бъдат издигнати флаговете на България, Сърбия и Македония. Предвидена е богата фолклорна програма, в която ще вземат участие изпълнители и от трите общини, предадоха от отдел “Култура и духовно развитие“ към община Кюстендил, за кореспондент на от града. ", "date": "2019.07.11", "title": "Събор в кюстендилско село събира хора от 3 държави"}
{"url": "https://www.actualno.com/climate/sled-30-g-klimatyt-v-moskva-shte-e-kato-tozi-v-bylgarija-news_767544.html", "text": "    След 30 години климатът в Москва ще прилича на българския. Това твърди в свой материал Deutsche Welle, цитиран от БГНЕС.      В статията, посветена на климатичните промени, се казва, че почти всички големи градове в света към 2050 г. ще се сблъскат с рязко затопляне. В северното полукълбо климатът ще бъде подобен на този в страните, които се намират на 1000 км по на юг.\r\nМегаполисите в цял свят трябва сериозно да се замислят над проблема с глобалното затопляне. 77% от 520 най-големи градове в близките 30 години ще се сблъскат с рязко затопляне, пише още в изследването на Висшето техническо училище в Цюрих. Резултатите от него са публикувани в изданието Plos One.   Става ясно, че засегнати ще бъдат градове, като Москва, който в момента е най-големият мегаполис на Европа. В големите градове от северното полукълбо в бъдеще ще преобладават такива климатични условия, които в момента се наблюдават в страните, намиращи се на 1000 км по на юг. В европейските градове температурата през лятото ще бъде по-висока с 3,5 градуса, а през зимата – с над 4,5 градуса. По-конкретно климатът в Москва ще бъдат като в София, в Лондон – като в Мадрид, а в Мадрид  – като в мароканския Маракеш.  А как ще бъде в София? Можем само да предположим, но правейки паралела с Мадрид, най-вероятно като в Кайро.\r\nИзследователите са използвали относително оптимистична оценка за глобалното повишаване на температурите заради климатичните промени. За своите изчисления те са предположили, че средните температури ще се покачат с 1,4 градуса.\r\nПри това Парижкото споразумение за климата от 2015 г. предвижда ограничаването на повишаването на температурите с над два градуса в сравнение с прединдустриалната епоха. В тази връзка авторите на изследването призовават към по-нататъшни усилия в борбата с климатичните промени.     ", "date": "2019.07.11", "title": "След 30 г. климатът в Москва ще е като този в България"}
{"url": "https://www.actualno.com/starazagora/otkriha-zala-priroda-v-starozagorsko-uchilishte-snimki-news_767526.html", "text": "    Нова зала „Природа“ беше открита днес в Основно училище (ОУ) „Кирил Христов“ в Стара Загора. В нея ще се провеждат извънкласни занимания и дейности по различни проекти . Според директора Господин Балъкчиев идеята за създаването на залата е в нея децата да излизат от обичайния стереотип на класната стая . Нова придобивка на школото е и обособената в един от училищните коридори Алея „Стара Загора“. Тя е решена в зеления цвят на Стара Загора, а по стените има снимки снимки и произведения на видни старозагорци.       Училището разполага с една от най-модерните и богати материално-технически бази сред училищата в Стара Загора и е сред водещите в областта. Кабинетите му са оборудвани с компютри, мултимедия и интернет, а два кабинета разполагат с компютърна техника от най-ново поколение . Обособени са специализирани кабинети по история и цивилизация, български език и литература, математика, английски език, физика и астрономия, биология, химия, изобразително изкуство и музика. На втория етаж на училищната сграда е оформен \"Галерия на българските владетели\" - с 9 големи и 4 малки стенописа на български владетели. Стенописите са дело на преподавателя по изобразително изкуство Пламен Михалев. Училището разполага и с конферентна зала за учебни тържества, обучения и семинари, два физкултурни салона, голяма спортна площадка и външна класна стая в градина с редки растения, заради което е и учебна база на Педагогическия факултет в Тракийския университет за обучения и практика на студенти. На откриването на зала \"Природа\" днес присъства и правнукът на патрона на училището Кирил Христов Владимир Николов заедно със и семейството си.   ", "date": "2019.07.11", "title": "Откриха зала „Природа“ в Старозагорско училище (СНИМКИ) "}
{"url": "https://www.actualno.com/sliven/tec-sliven-e-bezopasen-za-grajdanite-tvyrdjat-ot-toplofikacionnoto-drujestvo-news_767562.html", "text": "    Горивото, използвано от „Топлофикация Сливен“ ЕАД, не замърсява околната среда и въздуха в града .      Категоричното изявление бе направено от управителите на сливенското топлофикационно дружество по време на среща с представители на Общински съвет – Сливен, организирана по повод питания в местния парламент за евентуални замърсявания на околната среда при изгарянето на твърди битови отпадъци .\r\n„Най-важно за нас и нашите съграждани е да се спазват екологичните стандарти. Няма да правим компромис в тази връзка. Затова беше свикана и тази среща - за да обясни ТЕЦ - Сливен своята дейност“, изтъкна кметът Стефан Радев.\r\n„Топлофикация Сливен заменя част от въглищата, които използва за производство на топлинна енергия, с екологично гориво. По този начин значително ще бъдат намалени разходите за въглеродни емисии “, каза директорът на топлоцентралата инж. Павлин Костов. „За нуждите си ТЕЦ - Сливен използва предимно въглища и брикети. Отделно от това е необходимо да се закупуват въглеродни емисии, които се търгуват на борсов пазар и през последната година цената им е нараснала в пъти“, обясни той.  Костов посочи, че дейността на дружеството е съобразена с всички европейски директиви и че то разполага с всички необходими разрешителни, включително за използването на биомаса и/или модифицирано гориво RDF (Refused Derived Fuel), което се взима от сертифицирани източници.\r\n„Аз съм роден и живея в този град, семейството ми живее тук, детето ми живее тук. В този ред на мисли искам да подчертая, че ние се стараем и работим така, че никога да не позволим да замърсяваме въздуха“, категоричен беше директорът на ТЕЦ - Сливен.\r\nПредседателят на борда на директорите инж. Ангел Ангелов поясни, че иновативната дейност на предприятието е насочена към поддържането на ниска цена за абонатите. През последните години многократно са нараснали разходите на дружеството, и това е основната причина за търсене на алтернативни източници на енергия.    „Опитваме се да предприемем навременни мерки, които да подобрят екологията и да удължат живота на ТЕЦ - Сливен. Едното, което ни поддържа, са хората. Другото е Общината, и  нашата услуга трябва да е в помощ на Общината“, допълни Ангелов.\r\nОт дружеството поканиха общинските съветници на място да се запознаят с процеса на изгаряне на отпадъците и с дейността на „Топлофикация Сливен“. припомня, че няколко екологични организации оспориха процедурата , по която бяха получени разрешителните за изгаряне на отпадъци в ТЕЦ – Сливен. Те атакуваха и липсата на сериозно и прозрачно обществено обсъждане преди въвеждането на новата технологията в експолатация. ", "date": "2019.07.11", "title": "ТЕЦ – Сливен е безопасен за гражданите, твърдят от топлофикационното дружество"}
{"url": "https://www.actualno.com/politics/cacarov-marinov-i-goranov-s-nagradi-zaradi-borbata-s-kontrabandata-news_767540.html", "text": "    Главният прокурор Сотир Цацаров, вътрешният министър Младен Маринов и министърът на финансите Владислав Горанов се сдобиха със специални награди заради приносът им в борбата срещу сивата икономика и контрабандата в тютюневия сектор, предаде БГНЕС.      Плакетите им бяха връчени в началото на днешното заседание на парламентарната Комисия за наблюдение на приходните агенции и борба с контрабандата от нейния председател Емил Димитров, а тримата бяха видимо изненадани от жеста. Мотивите, които Димитров изтъкна бяха проактивното и рационално поведение на тримата в борбата срещу това негативно явление, което ощетява държавния бюджет.   „Приемам наградата като знак на уважение към труда на всички наши колеги – прокурори и следователи“, заяви главният прокурор Сотир Цацаров. „Ако трябва да бъдем максимално обективни, трябва да кажем добри и положителни думи и за вас, народните представители“, отбеляза още той. Според него след всички операции срещу контрабандата, които бяха проведени от разследващите органи през миналата година и които доведоха до редица повдигнати обвинения, се е стигнало и до повдигането на въпроса за законодателни промени. ", "date": "2019.07.11", "title": "Цацаров, Маринов и Горанов с награди заради борбата с контрабандата"}
{"url": "https://www.actualno.com/bgfootball/ot-levski-za-boja-v-bratislava-fenovete-ni-ne-sa-provokatori-news_767556.html", "text": "    Футболен клуб \"Левски\" излезе с позиция относно масовото меле между фенове в Братислава, в което са участвали и техни фенове.      \"Сините\" привърженици са в словашката столица, за да подкрепят любимия си тим, който тази вечер играе първия си евромач за сезона срещу Ружомберок.   От клуба уточниха, че \"сините\" запалянковци не са провокирали масовия бой, а са били нападнати от хулигани от Аякс и полския Краковия.\r\nПрипомняме, че снощи фенове на българския \"Левски\" се сбиха с полски и холандски запалянковци. футболните привърженици са почнали да чупят маси и столове на една от централните улици в града. Има и ранени хора.  Пълното изявление от ръководството на \"Левски\", прочетете в  ", "date": "2019.07.11", "title": "От \"Левски\" за боя в Братислава: Феновете ни не са провокатори"}
{"url": "https://www.actualno.com/showbusiness/pomnite-myro-ot-big-brother-vijte-koja-izvestna-jena-zarjaza-naskoro-news_767488.html", "text": "           Мъро, както го наричат приятелите му, имал нова приятелка и псува открито уж голямата си любов Миленита. Тя пък толкова била отвратена от финала на отношенията им, че не искала и да чуе за ново обвързване. За да може да издържа трите си невръстни деца, изоставената красавица пеела вечер по нощните клубове, пише \"Уикенд“.   Днес Мъро е далече от популярността, но преди 4 години напомни за себе си покрай авантюрата си с Миленита. От предишна своя връзка фризьорът има дъщеря тийнейджърка - Евана. През април 2016 г. изпълнителката на \"Черни котараци\" от хитовия сериал \"Под прикритие\" роди щерка на шавливия брадър, която кръстиха Айя. Според мълвата, именно заради фаталния Мариян след дълги години семеен живот, синеоката блондинка се развела с първия си съпруг. Двете ѝ деца – Ясен и Калина, заживели заедно с нея и Мъро. Така артистичната двойка стана родители общо на 4 деца.   Скоро след раждането на бебето обаче връзката им зациклила, а скандалите в дома им станали ежедневие, свидетелстват съседи на двойката. Досущ като в някой сапунен сериал, силната им любов се превърнала в още по-силна омраза. Мъро хвърлил вината за краха в отношенията им върху емоционалната Миленита, която пък го блокирала във всичките си профили в социалните мрежи и демонстративно го изхвърлила не само от дома си, но и от живота си.\r\nЗа да установи контакт с певицата и да настоява поне да вижда общото им дете, Мъро си направил нови регистрации в интернет. Грозните реплики, които двамата публично си размениха, шокираха техни колеги, приятели и съвсем неволни свидетели на грозните им разправии.    , отправи публични заплахи към майката на по-малката си щерка Мъро. За да ѝ отмъсти, фризьорът извади част от семейните им кирливи ризи в публичното пространство. Според него Миленита симулирала, че недочува, за да предизвиква съжалението на околните.     , сипе закани по адрес на някогашната си половинка гневният Мъро. ", "date": "2019.07.11", "title": "Помните Мъро от Big Brother, вижте коя известна жена заряза наскоро"}
{"url": "https://www.actualno.com/analysis/syvetnik-na-zelenski-rusija-da-se-preimenuva-na-moskovija-news_767498.html", "text": "    Русия трябва да се преименува на \"Московия\". Това обяви съветникът на украинския президент Владимир Зеленски и кандидат за депутат от президентската партия \"Слуга на народа\" Никита Потураев в интервю за Ukrlife.TV.      Според Потураев в Украйна има държавен и \"единен\" украински език, както и езици на националните малцинства, включително руски. По думите му \"украинският\" руски е различен от езика, който говорят жителите на Русия - както граматически, така и лексикално, той \"сега е съвсем различен\".   Потураев, който се определя като филолог, призова да се даде на руснаците \"историческо разнообразие\", тъй като те \"искат да се върнат към корените\".\r\nПрез последните години в Украйна остро стои езиковият въпрос. По-конкретно в страната не спират призивите за забрана или преименуване на всичко, което е свързано по някакъв начин с Русия или с руския език.  През май бившият украински президент Петро Порошенко подписа закон \"За осигуряване функционирането на украинския език като държавен\", който предвижда употребата в почти всички сфери на живота изключително на украински език. Изключение се прави само за частни комуникации и религиозни церемонии.\r\nСпоред авторите на инициативата украинският език е важно да се развива като \"самобитен език на титулярната нация\".   Според руските власти законът е насочен срещу руския език, \"който се говори от преобладаващото мнозинство от гражданите на Украйна, а за мнозина той е роден\".     ", "date": "2019.07.11", "title": "Съветник на Зеленски: Русия да се преименува на \"Московия\""}
{"url": "https://www.actualno.com/plovdiv/ivan-totev-priemame-vsjakakvi-predlojenija-za-kandidati-za-obshtinski-syvetnici-i-kmetove-news_767553.html", "text": "    „ “, обяви пред журналисти кметът и лидер на партията в града Иван Тотев. Той допълни, че са както за районни кметове и общински съветници, така и за кмет на Пловдив.      „Борисов и ние от другата седмица ще анонсираме пред обществеността, че започваме да приемаме всякакви предложения, подплатени естествено със съответните тежести, за общински съветници, районни кметове, както и за кмет на община Пловдив. Така че и всички тези предложения ще бъдат пренасочени към районните организации. Това е нещо, което е пряко следствие от речта на премиера, а именно отваряне на партията“, категоричен бе Тотев. Той увери, че , без значение дали идват от интелектуални кръгове, обществени организации или отделни граждани.   \"Процесът за предложения е отворен и ние вече се подготвяме много сериозно за местните избори\", категоричен бе Тотев. Той отново припомни, че до момента ГЕРБ има два много успешни мандата начело на града, като цитира проучване, според което в развитието на града. Въпреки това, според Иван Тотев, на партията е нужно освежаване. \"Местата в листите не са резервирани за членове на ГЕРБ\", уточни кметът на Пловдив. Запитан дали ще се кандидатира за трети пореден мандат, Иван Тотев обяви, че това би означавало да си постави сам оценка, а това няма как да стане. Според него имената с листите няма да бъдат обявени по-рано от края на август. ", "date": "2019.07.11", "title": "Иван Тотев: Приемаме всякакви предложения за кандидати за общински съветници и кметове"}
{"url": "https://www.actualno.com/politics/otnovo-udyljiha-sroka-na-rabota-na-komisijata-za-zloupotrebi-s-bylgarsko-grajdanstvo-news_767501.html", "text": "    Народните представители удължиха срока на действие на Временната анкетна комисия за проучване на всички данни, факти и обстоятелства по повод изнесените в европейски и български медии твърдения за скандалната подкупна схема при придобиване на българско гражданство от чужди граждани, предаде репортер на Агенция \"Фокус\". Работата на комисията бе удължена с 3 месеца.      Това е второто удължаване на срока на работа на комисията, след като на 27 март 2019 г. той бе удължен с три месеца. Комисията бе създадена на 14 декември 2018 г. с 3-месечен срок за работа.   Инициативата за създаване на комисията бе на ПГ на ДПС. По предложение на \"Обединени патриоти\" комисията се състои от 17 членове и е на пропорционален принцип. За председател на комисията бе избран Йордан Цонев от ДПС, за заместник-председател Тома Биков от ГЕРБ. Членове на комисията са още: Маноил Манев, Десислава Костадинова - Гушева, Емилия Милкова, Красен Кръстев, Станислав Иванов и Александър Ненков от ГЕРБ, Иван Иванов, Крум Зарков, Пенчо Милков, Таско Ерменков и Тодор Байчев от БСП, Юлиян Ангелов и Красимир Богданов от \"Обединени патриоти\", Хамид Хамид от ДПС и Андон Дончев от \"Воля\". ", "date": "2019.07.11", "title": "Отново удължиха срока на работа на комисията за злоупотреби с българско гражданство"}
{"url": "https://www.actualno.com/asia/bomba-prichini-smyrtta-na-13-dushi-v-afrin-news_767500.html", "text": "    Кола бомба стана причината за смъртта на 13 души в сирийския град Африн, предаде AFP, цитирана от агенция \"Фокус\".      Експлозията е избухнала в близост до пункт, контролиран от протурски милиции в града, като след загиналите има осем цивилни.   По данни на базираната в Лондон Сирийска обсерватория за човешки права, „колата бомба се е взривила край контролно-пропускателен пункт при входа на града, където автомобилите се събират, преди да бъдат проверени“.     ", "date": "2019.07.11", "title": "Бомба причини смъртта на 13 души в Африн"}
{"url": "https://www.actualno.com/moresport/bok-novinata-che-stefka-kostadinova-e-operirana-po-speshnost-e-falshiva-news_767504.html", "text": "    Председателят на Българския олимпийски комитет (БОК) Стефка Костадинова стана поредна жертва на фалшиви новини, съобщават от БОК.      Според пресаташето на БОК Тодор Шабански, в някои медии в България се появила \"новина\", че тя е приета по спешност в болница и оперирана, докато всъщност била на почивка със семейството си в Гърция. Последвали обаждания от приятели, познати и дори непознати с въпроси как е и че ще се справи. А за капак майката на Костадинова ѝ се обадила и помолила да не я лъже, че е в Гърция, а да ѝ каже за \"операцията\".   В същата ситуация изпадна наскоро и Христо Стоичков. Беше съобщено, че той е получил инфаркт и се намира в кома в болницата в Маями. Нещо повече – лекарите почти не давали шанс да се събуди. Камата обаче веднага реагира смело и мощно в свой стил, като се пусна видео отговор, в който каза: \"За миокарда помисли и от ракийката на Бат Ицо си пийни!“\r\nКостадинова призна, че също приела с насмешка фалшивата новина до момента, в който чула гласа на разтревожената си майка. И довери, че без да опровергава информацията официално някои интернет медии вече са заличили лъжата, след като разбрали, че са подведени.   ", "date": "2019.07.11", "title": "БОК: Новината, че Стефка Костадинова е оперирана по спешност, е фалшива"}
{"url": "https://www.actualno.com/curious/4-te-zodii-koito-bukvalno-terorizirat-polovinkite-si-news_767456.html", "text": "    Има зодии, които задушават половинките си с цялата обич, с която ги обсипват. Те толкова много ги ограничават, че накрая се оказва, че любовта дори не е била толкова истинска. Когато имаш силата да дадеш свобода на човека до себе си, тогава можем да наречем това истинска любов.           Телец В началото те се държат сякаш изобщо не се интересуват къде е половинката им, какво прави и с кой е. Всъщност в последствие се оказва, че са доста обсебващи. Създават впечатление на спокойни хора, които не познават ревността, но са до болка ревниви и с времето това започва все повече да си личи. Колкото по-сериозни стават отношенията им, толкова по-задушаващи стават Телците. Тогава те започват постоянно да разпитват и да любопитстват, къде е бил човека, с кого и какво е правил, а това в даден момент започва да дразни половинките им. Представителите на този зодиакален знак имат нуждата половинките им да са постоянно около тях, в противен случай стават несигурни и проблемите започват да се множат. Телците са много трудни за обичане, но за тях е непосилна задача да се справят с този проблем.    Козирог    Те си мислят, че светът се върти около тях. Властни, обсебващи и много отмъстителни, те не могат да делят. Много малко хора могат да се справят с вроденото им чувство за несигурност и с постоянната ревност, която те изпитват. Те не зачитат личното пространство на половинките си и доста често се бъркат в личния им живот. Според тях, имат правото да се ровят в телефона и съобщенията на половинките си, колко и неправилно да е това всъщност. По всякакъв начин се опитват да задържат любовта на половинката си, което ги прави много обсебващи. Те всъщност се плашат изключително много, че той ще спре да ги обича. Все пак всеки има нужда от лично пространство, а те не могат да се примирят с това. Този факт ги прави много трудни за обичане и връзката с тях става прекалено сложна.      ", "date": "2019.07.11", "title": "4-те зодии, които БУКВАЛНО тероризират половинките си"}
{"url": "https://www.actualno.com/politics/nfsb-i-vmro-s-ostri-izkazvanija-za-volen-siderov-news_767508.html", "text": "    Съпредседатели на ПГ на Обединените патриоти коментираха от отстраняването му. Според ВМРО решението за сваляне на атакиста било законно. \"Не е достойно да бягаш и да се криеш от реалността\", посочи пред медиите Искрен Веселинов, предаде Фокус.      Мнозинството иска друго ръководство, защото иска групата да работи, а не да се занимава със скандали от сутрин до вечер, подчерта той. Това е знак, който решително сме дали към \"Атака\", отсече воеводата. Надявам се те да го разберат и да подходят конструктивно, а не да се фиксират в миналото, както правят в момента, сподели депутатът.   Всеки има право да тълкува правото, както му е изгодно на него, коментира още Искрен Веселинов. Ръководството на групата е избраното от мнозинството, по мнението му.\r\nНяма възможност за парашутисти в групите, изтъкна Искрен Веселинов. Няма възможност някой да е доживотно на пост, допълни той.  20 човека се произнесоха кое е легитимното ръководство на Обединените патриоти, посочи и депутатът от НФСБ Валентин Касабов. \"Атака\" смесвали юридически неща, които нямало как да смесят.\r\nПрипомняме, че писмото на Волен Сидеров е входирано до председателя на парламента Цвета Караянчева, която обяви, че процедурата по смяната на председателя на ПГ на Обединените патриоти ще се разгледа от правния отдел на Народното събрание.   На среща във вторник ВМРО и НФСБ отстраниха Волен Сидеров като председател на групата на малката коалиция. Това е станало в отсъствието на депутатите от \"Атака\", както и на самия Сидеров, който е разбрал за отстраняването си от обявлението, прочетено в Народното събрание.     че отстраняването на Волен Сидеров като шеф на парламентарната група на Обединени патриоти не е юридически издържано. Десислав Чуколов заяви по този повод, че \"партньорите\" от НФСБ и ВМРО не могат един преврат да направят като хората.\r\nТотален разрив между трите формации в Обединените патриоти настъпи след като не се разбраха за общо явяване на евроизборите, а ВМРО след провеждането на изборите обвиниха \"Атака\" във водене на клеветническа кампания. ", "date": "2019.07.11", "title": "НФСБ и ВМРО с остри изказвания за Волен Сидеров"}
{"url": "https://www.actualno.com/balkani/otbeljazvat-se-24-godini-ot-klaneto-v-srebrenica-news_767459.html", "text": "    Хиляди хора още от ранните часове на четвъртък започнаха да пристигат в Сребреница (Източна Босна) където в рамките на деня ще се отбележат 24 години от масовите убийства на бошняци през юли 1995 г., извършени от частите на босненските сърби, командвани от Ратко Младич.      По данни от последното преброяване градчето има 13 000 жители, от които 7000 бошняци и 6000 сърби. Във времето преди 1995 г. там са живели повече от 36 000 души, от които 27 000 са се определяли като мюсюлмани, пише агенция \"Фокус\".               ", "date": "2019.07.11", "title": "Отбелязват се 24 години от клането в Сребреница"}
{"url": "https://www.actualno.com/ruse/otcheteno-e-namaljavane-na-prestypnostta-v-ruse-news_767490.html", "text": "    През първото шестмесечие на 2019 г. е намалял броят на извършените престъпления на територията на ОД на МВР – Русе, сравнено със същия период на 2018 г. Забелязва се  сравнително ниско ниво на престъпност, което е и сред ниските нива като цяло в България. Това заяви директорът на ОД на МВР – Русе старши комисар Теодор Атанасов при представяне на информация за работата на дирекцията през първото шестмесечие на 2019 г. С близо 200 престъпления по-малко е снижено нивото на престъпност, като през първите 6 месеца на 2018 г. са регистрирани 1346 престъпления, а през същия отчетен период за тази година броят им е 1161. Разкриваемостта е нараснала, от 27.71 % за 2018 г. до 46.68 % за 2019 г. Близо 60%, от престъпленията в областния град и прилежащите населени места. По отношение на отделните видове престъпления се наблюдават положителни тенденции. Престъпленията против личността са 6.2% от всички, като сред тях най-голям дял заемат различните видове телесни повреди – близо 50 %.      Престъпленията против собствеността (75% от тях кражби) традиционно продължават да заемат най-голям структурен дял в регистрираните престъпления. Има положителна тенденция за намаление през шестмесечието на тази година – 546 бр., докато през същия период на 2018 г. са били 706 броя. Забелязва се намаляване на броя на един друг вид тежки престъпления с висока обществена  опасност – грабежите, като за 2019 г. те са 11, а  за миналата 19. \r\nПри престъпленията, свързани с наркотици са задържани 60 лица за разпространение, а през 2018 г. – 51.\r\nНамаляват телефонните измами. През 2018 г. са регистрирани 18 телефонни измами, които са стигнали до предаване на парични суми и други ценности  от потърпевшите с щети на стойност 151 724 лв, докато през 2019 г. са регистрирани 12 случая с щети за 88 000 лв. През първата половина на година са предотвратени четири телефонни измами с гръцки граждани за 20 000 евро.   ", "date": "2019.07.11", "title": "Отчетено е намаляване на престъпността в Русе"}
{"url": "https://www.actualno.com/showbusiness/naj-golemite-nauchni-otkritija-pristigat-v-sofija-v-svetovnoizvestnata-izlojba-izjivej-naukata-news_767516.html", "text": "    След изключителния успех на добилите световна слава изложби “Човешкото тяло-науката в нас” и “Живите динозаври”, представя в България за първи път продукцията “Изживей науката” , която отваря врати на 13 юли 2019 в The Mall на Цариградско шосе, ниво -2. Както подсказва името на експозицията, нейният формат е уникален по рода си, защото позволява на хора от всички възрасти да се потопят във фантастичния свят на науката като сами влязат в ролята на учени. Това се случва благодарение на над 25 атракциона, даващи им възможност да преживеят на живо едни от най-великите научни открития на нашето време.        Тепърва стартираща своя тур из Европа, “Изживей науката” предизвика сериозен интерес сред малки и големи, а още с първата си поява в Рим, Италия, изложбата регистрира рекордните 1 90 000 продадени билети. В България експозицията ще остане до 30 септември. Разработена в сътрудничество  с  екип от учени, физици, геолози и астрономи, изложбата съчетава научно познание и свежи предизвикателства. Така посетителите не само се забавляват с атрактивните интерактивни машини, но и се запознават с теорията на точните науки като математика, физика, биология, музика и явления като слънчевата енергия и природните катаклизми  по лесен и достъпен начин. Ето защо експозицията е особено подходяща за деца и ученици, за които игровият модел прави образователния процес особено ефективен.   Изложбата ще бъде посрещната с не по-малко любопитство от порасналите членове на семейството, тъй като интелигентно поднесените теоретични модели и описателни панели  обещават ползотворни развлекателни мигове с интерактивните машини на хора от буквално всички възрасти. Разположена на близо 1000 кв.м. площ, “Изживей науката”  ще ни отведе на едно вълнуващо пътешествие в света на природните феномени, ще покаже на посетителите колко бързо реагират нашите мозъци, ще ги запознае с това как да накарат музикален инструмент да зазвучи без струни, как да взаимодействат с електрическа светлина само с движения на ръцете и как сами да създадат електричество. По-смелите ще могат да предизвикат своето равновесие, да изпитат своята памет, да преживеят симулация на земетресение, да бъдат за малко невидими като в приказките и още много други...             ", "date": "2019.07.11", "title": "Най-големите научни открития пристигат в София в световноизвестната изложба \"Изживей науката\""}
{"url": "https://www.actualno.com/politics/siderov-iska-ot-gerb-da-kaje-izkluchena-li-e-ataka-ot-upravlenieto-news_767451.html", "text": "    По силата на закона продължавам да бъда председател на ПГ на \"Обединени патриоти\". Това каза лидерът на \"Атака\" Волен Сидеров по време на брифинг в Народното събрание, предаде Агенция \"Фокус\". По думите на Сидеров решението за промени в ръководството на групата от 9 юли е правно неиздържано и двамата нови съпредседатели Искрен Веселинов от ВМРО и Валентин Касабов от НФСБ са нелегитимни.      Същевременно лидерът на \"Атака\" каза и, че ГЕРБ трябва да се произнесе дали ще приеме заличаването на \"Атака\" от голямата управляваща коалиция. Лидерът на \"Атака\" каза и, че е разговарял с Бойко Борисов и е поискал коалиционен съвет. \"Вероятно в рамките на днешния ден или утре ще направим такава среща. Държа на голям коалиционен съвет, защото трябва да чуем позицията на ГЕРБ дали ще работи с НФСБ, \"Атака\" и ВМРО или ще приеме това заличаване на \"Атака\" от коалицията. ГЕРБ трябва да се произнесе. Тук става дума за управленската голяма коалиция\", обясни Сидеров. В отговор на въпрос какво следва, ако председателят на парламента Цвета Караянчева и ГЕРБ не реагират на искането на \"Атака\", Сидеров посочи, че това не може да се случи, тъй като има правни нарушения. Според него \"Обединени патриоти\" вече не е коалиция.   Сидеров се усъмни и, че е възможно действията срещу него и \"Атака\" да са заради геополитика.\r\n\"Само вчера например Министерски съвет одобри сделката с F-16. Тя е много спорна. На всички ви е известно, че \"Атака\" е против тази сделка. Защо сме против? Президентът Радев, който със сигурност разбира от самолети, твърди, че 3,4 млн. лв. става цената. Той твърди, че тези самолети са по-лоши от други европейски или руски, включително. Тази сделка е спорна, да не кажем съмнителна\", обясни още Сидеров.  \"Да не би пък тези колеги, които оня ден направиха една задкулисна седянка, за да ме свалят от великия пост председател на група не са поощрени от някъде, от някое чуждо посолство. Допускам и това, защото нищо в света не е случайно и всичко е свързано. Тук не става дума за отношения между мен, Валери и Красимир\", каза още Сидеров. Реакция    Междувременно стана ясно, че Цвета Караянчева е наредила на правния отдел на Народното събрание да проучи дали промяната в ръководството на парламентарната група на \"Обединени патриоти\" е легитимна.    \"Разговарях с г-н Сидеров преди малко. Той ми показа документите, входирал ги е в Народното събрание. Разпоредила съм на правния отдел да изследва случая в детайли, да ми даде заключение и тогава ще взема отношение\", обясни Караянчева. ", "date": "2019.07.11", "title": "Сидеров иска от ГЕРБ да каже изключена ли е \"Атака\" от управлението"}
{"url": "https://www.actualno.com/sofia/vdigat-zaplatite-v-gradskija-transport-v-sofija-no-ot-dogodina-news_767429.html", "text": "     С 45 гласа \"за\", 6 \"въздържали се\" и нито един \"против\", Столичният общински съвет прие предложението на кметицата Йорданка Фандъкова да бъде подписано тригодишно споразумение, което да гарантира повишаването на заплатите на служителите в градския транспорт с по 10% в следващите три години , предаде БГНЕС.      Първото увеличение на възнагражденията на заетите в общинските транспортни дружества ще бъде през 2020 година.   До това решение се стигна, след като синдикатите поискаха заплатите на водачите в градския транспорт да бъдат повишени, за да бъде решен проблемът с недостига им в системата.\r\nНезависимо от мнозинството, съветниците от БСП не подкрепиха повишаването на заплатите чак от догодина.  \"В транспортна комисия, която заседава през зимата, дадохме обещание, че при актуализация на бюджета ще търсим възможност за увеличаване на работните заплати и отпускане на средства за подобряване на битовите условия, които бяха основен момент в техните искания. Темата с извънредните часове също ги притеснява\", припомни Калоян Паргов и подчерта, че иска увеличение на възнагражденията на служителите от днес, а не през 2020 година.\r\n\"Въздържахме се от подкрепа, защото самите те (бел. ред. - ) не приемат това споразумение. Няма как ние да не се съобразим с волята, желанието и справедливите искания на работещите в градския транспорт, те не приемат по този начин да бъде затворен проблемът, предвид това, че някой го е страх от предизборната кампания\", добави още той.   Запитан дали работещите искат с още 10% да се увеличат заплатите им, Паргов обясни, че независимо от процента е трябвало повишението на доходите им да стане факт още юни, защото така били обещали на служителите.    Зам.-кметът по финанси Дончо Барбалов каза, че на този етап не може да се мисли за пренасочване на остатъци от бюджета на общината, защото той е изпълнен на 100% и не разполагат със средства за преразпределяне. Той добави още, че за увеличението на заплатите на служителите в дружествата ще бъдат отделени 20 млн. лв., а за 20% увеличения на възнагражденията им през тази година общината е заделени 14 млн. лв.\r\nСтана ясно още, че 100 е бройката на служителите, които не достигат в автотранспорта, толкова е недостигът и в електротранспорта.\r\nВ същото време кметът Йорданка Фандъкова обяви, че общинските съветници са подкрепили доклада ѝ, свързан с възможността да се закупят с евросредства 82 електробуса, 30 тролея и 25 нови трамвая. \"Когато успеем да реализираме тези проекти, ще имаме на 100% подменени тролеи и автобуси в движение и доста сериозен напредък по отношение на трамваите\", коментира тя. ", "date": "2019.07.11", "title": "Вдигат заплатите в градския транспорт в София, но от догодина"}
{"url": "https://www.actualno.com/curious/zodiite-koito-mogat-da-pritejavat-vseki-myj-news_767453.html", "text": "    Сред нас има хора, които никога не биха простили на хората, които са ги наранили или предали по някакъв начин. Те имат принципи и нищо не може да ги накара да простят прегрешенията.      Те лесно забравят за въпросните хора и никога повече не ги допускат в живота си. Има обаче и хора, които прощават, но не забравят какво са им причинили. Те дори са способни да си върнат в някакъв момент.   Можем да ги наречем злопаметни. Имайте предвид, че дори да сте получили прошката им, те никога няма да забравят, че сте постъпили зле с тях.    Телец Те са много спокойни и добронамерени, добри приятели и слушатели. Обаче са много инатливи и точно инатът им не им позволява да забравят, че някой се е отнесъл лошо с тях. Имайте едно наум, ако Телец ви е простил и общува пак с вас. Бъдете сигурни, че не е забравил нищо от случилото се. Те са от хората, които биха се опитали да общуват пак с вас. Ще направят всичко възможно да запазят отношенията ви, но всъщност честичко ще си припомнят какво се е случило и винаги ще поставят под съмнение искреността и добронамереността ви. Опитайте се да не ги наранявате, ако имате близък човек с този зодиакален знак, защото те са много предани и са наистина добри приятели.         Дева За тях най-добрият лек е прошката. Колкото и наранени да са, предпочитат да простят, защото това ги кара да се чувстват по-добре. В първия момент реагират остро, но след като усетят липсата на този човек, осъзнават, че могат да дадат втори шанс. Девите са много справедливи. Чувствителността им ги кара да помнят предателството цял живот, те просто не могат да забравят. Това ги кара за в бъдеще да се държат по-дръпнато, защото вече са били предадени. Не злоупотребявайте с прошката им, защото са способни да си отмъстят в най-неочаквания момент. Те са добри приятели, много искрени и разумни. Ако имат такъв човек в живота си, не се възползвайте от факта, че прощава лесно.  ", "date": "2019.07.11", "title": "Зодиите, които могат да притежават всеки мъж"}
{"url": "https://www.actualno.com/crime/verijna-katastrofa-zatrudni-trafika-po-carigradsko-shose-news_767445.html", "text": "    Верижна катастрофа, с участието на три леки автомобила, затруднява движението по булевард Цариградско шосе в София, предаде БГНЕС.      Ударили са се \"Ауди\", \"Фолксваген Поло\" и миниван \"Фолксваген\". При инцидента няма пострадали хора, нанесени са само материални щети върху автомобилите.\r\nКатастрофата стана на Цариградско шосе, в посока към изхода на града, на моста на 4-ти км.\r\nАвтомобилите са в изпреварващото платно на главната пътна артерия на столицата и изчакват пристигането на екип на КАТ за описване на щетите.   Заглавна снимка:   ", "date": "2019.07.11", "title": "Верижна катастрофа затрудни трафика по Цариградско шосе "}
{"url": "https://www.actualno.com/healthy/zam-ministyr-nacheva-se-angajira-da-eliminira-burokratichnata-tejest-za-roditelite-na-deca-s-rak-news_767475.html", "text": "    „Една от първите ни задачи е да елиминираме бюрократичната тежест за родителите на деца с онкологични заболявания. От близо месец водим конструктивен диалог с тях, с лекарите, които лекуват децата, с представители на лечебните заведения. Ще оптимизираме обхвата на документите, сроковете за подаването им, както и взаимоотношенията между отделните лечебни заведения и институциите при осигуряване на необходимите лекарствени продукти. Родителите няма да се занимават повече с документация. Това ще се случва на ниво болница – здравна каса“. Това заяви зам.-министър Жени Начева пред журналисти по повод протеста на родители на       „Срокът, който сме си поставили с родителите, лекарите и лечебните заведения, за да финализираме промените в Наредба № 10 и Наредба № 2, е до края на месеца. Целта е до края на август да бъдат обнародвани в Държавен вестник и от септември да са в сила“, посочи още Жени Начева.   Процедурите и редът ще бъдат оптимизирани, така че да се осигури необходимото лечение на децата не само за тези заболявания, а и за заболявания, които изискват повтарящо се лечение на по-голяма група от пациенти. Болниците ще могат да правят своите заявки за по-продължителен период от време – 3 или 6 месеца, като планират необходимите количества и договарят същите с притежателите и търговците. Целта е да не се стига до недостиг или липса на лекарствени продукти.\r\nПо отношение отпадането на някои лекарствени продукти за онкологични заболявания на деца от Позитивния лекарствен списък зам.-министър Начева обясни, че лекарствата отпадат не по вина на администрацията, а поради липса на доставка на лекарствени продукти от притежателите на разрешения за употреба или оттеглянето им от ПЛС. За лечението на деца е предвиден и друг ред с наредба на министъра на здравеопазването, съгласно който за деца се доставят нерегистрирани лекарства и по този механизъм е осигурена възможност болниците да се снабдяват с тях, обясни още зам.-здравният министър.   ", "date": "2019.07.11", "title": "Зам.-министър Начева се ангажира да елиминира бюрократичната тежест за родителите на деца с рак"}
{"url": "https://www.actualno.com/vraza/sled-30-godishno-chakane-glavnata-ulica-v-zgorigrad-veche-e-asfaltirana-news_767470.html", "text": "    След близо 30-годишно чакане врачанското село Згориград вече има изцяло асфалтирана главна улица. Това съобщи кметът на общината Калин Каменов.      Средствата, в размер на 230 000 лв, са отпуснати с постановление на министерски съвет.\r\nКаменов ще използва предстоящото заседание на Общинския съвет, за да внесе предложение за отпускане на 500 000 лв за асфалтиране на пътя до село Косталево и участъка между селата Девене - Три кладенци.\r\nСредствата са от икономии в бюджета и подобрена събираемост от наеми и са за пълното възстановяване на двете пътни отсечки, които са в изключително тежко състояние.  За асфалтирането на пътя до с. Косталево са необходими 230 000 лева , като за населеното място са предвидени и над 60 000 лева от Капиталовата програма за асфалтиране на улица „Христо Ботев“. Средствата за възстановяване на участъка между Девене и Три кладенци са в размер на 220 000 лева.\r\nВ рамките на заседанието на местния парламент Калин Каменов ще предложи и 50 000 лева за ремонт на улици в квартал „Бистрец“, като средствата отново са от икономии в бюджета, благодарение на строгата финансова дисциплина.\r\n\"Вярвам, че предложението ми ще бъде подкрепено от общинските съветници, тъй като по този начин заедно ще решим едни от най-наболелите проблеми за жителите на тези населени места.\", посочва още кметът.    Към момента екипите продължават с ремонтните дейности на пътя между Мраморен и Голямо Пещене, като след това ще се възстановяват участъци в Челопек и Лиляче. Успоредно с това се изпълняват и дейностите, предвидени в Капиталовата програма, където за 2019 година са предвидени близо 700 000 лева за селата. ", "date": "2019.07.11", "title": "След 30-годишно чакане главната улица в Згориград вече е асфалтирана"}
{"url": "https://www.actualno.com/showbusiness/krista-bel-ot-tuin-pijks-otnovo-pristiga-v-sofija-news_767460.html", "text": "    Криста Бел, известна още като специален агент Тами Престън в третия сезон на \"Туин Пийкс\", идва отново у нас.       Концертът е част от есенно-зимното европейско турне на Криста Бел \"Time Never Dies\", включващо песни от актуалния й албум \"Feels Like Love\", който излезе в началото на април тази година. Тя ще изпълни и песни от предишния \"We Dissolve\", както и от двата й съвместни албума с Дейвид Линч.\r\nЗаедно с Криста Бел ще видим и чуем на сцената още Кристофър Смарт (басист и съавтор на песните от \"We Dissolve\" и \"Feels Like Love\"), барабаниста Джейсън Олтман и Джон Санчес (китари). и вече се намират онлайн в EpayGo, както и на касите на EasyPay в цялата страна. Криста Бел се завръща в България по покана на \"Аларма Пънк Джаз\".     ", "date": "2019.07.11", "title": "Криста Бел от \"Туин Пийкс\" отново пристига в София "}
{"url": "https://www.actualno.com/society/bylgarite-sa-pod-7-miliona-a-zastarjavaneto-na-naselenieto-prodyljava-news_767404.html", "text": "    През 2018 г. населението в България е наброявало 6 957 642 жители. Това показват последните данни от анализ на \"Евростат\" за броят на жителите в отделните страни членки на ЕС, както и статистически данни за пребиваването на граждани на ЕС (или извън ЕС) във всяка една страна поотделно.      В същото време националната статистика отчита, че продължава процесът по застаряване на българското население.   Анализът отчита също, че броят на у нас на възраст под 15 години през миналата година е бил 996 хиляди или 14,3 на сто от общия дял на населението, пише \"Монитор\".\r\nБългарите на възраст 14-64 години са били 4 494 937 или дял от 64,4 на сто от населението. Българите на възраст над 65 години са били 1 466 652, което е 21 процента или с близо 470 хиляди в повече от младите българи.  Според \"Евростат\" у нас живеят също близо 13 хиляди . В тази категория делът на децата под 15 г. е около 500, на възрастните между 15-64 г- 9 134 и над 65 г. - 3 465. Значително по-висок е броят на хората извън страни членки на ЕС, които живеят в страната ни - 70 920 души. Децата под 15 г. в тази възрастова категория са 7 558, хората между 15-64 г. са 53 335 и над 65 г. - близо 10 хиляди.\r\nСпоред официалните данни на НСИ към 31 декември м.г. населението у нас е наброявало 7 000 039 души, което представлява едва 1,4 на сто от населението на ЕС. Родната статистика отчита също, че в сравнение с предходната 2017 г. българите са се стопили с 49 995 души или с 0,7 на сто.   Продължава процесът по , отчита още националната статистика, като делът на жените над 65 г. е по-голям от броя на мъжете в тази възрастова група - съответно 24,8 на сто срещу 17,7 на сто, което се дължи на по-голямата смъртност сред представителите на силния пол.    Прогнозни данни на НСИ за населението у нас за следващия половин век отчитат, че през 2020 г. се очаква българите да бъдат 6 942 142 души, след 10 години през 2030 - около 6,5 млн., през 2045 г. да се стопим под 6 милиона българи, а точно след половин век - да бъдем 5 791 137 души. ", "date": "2019.07.11", "title": "Българите са под 7 милиона, а застаряването на населението продължава"}
{"url": "https://www.actualno.com/society/prieha-novi-srokove-za-izdavane-i-validnost-na-pasportite-news_767458.html", "text": "    Паспортите на малолетните и непълнолетните т.е. до 18 години ще имат срок за валидност от 5 години, а на лицата от 18-годишна възраст нататък – 10 години. Това реши окончателно парламентът с приемане на второ четене на Закона за личните документи. Това обаче ще стане от 2021 година.      Освен това, със заявление за издаване на паспорт с валидност 10 години ще може да се подаде заявление и за нова лична карта.   Срокът за издаване на паспорт зависи от исканата бързина. По обикновената процедура ще е до 30 дни от приемане на заявлението, при бърза – до 3 работни дни, а при експресна услуга – до 8 работни часа. Когато заявлението за издаване на паспорт е подадено в консулски или дипломатически представителства в чужбина, срокът за издаване става до 45 дни при обикновена услуга и до 30 дни при бърза. ", "date": "2019.07.11", "title": "Приеха нови срокове за издаване и валидност на паспортите"}
{"url": "https://www.actualno.com/asenovgrad/v-chetiri-zoni-na-asenovgrad-veche-ima-bezplaten-internet-news_767463.html", "text": "    Проектното предложение на община Асеновград бе одобрено за финансиране по инициативата за безплатен . Администрацията вече подписа споразумение с Европейската комисията за получаване на ваучер и изграждане на WiFi мрежа.       Покритие има и в района от \"Пешеходния мост\" до Исторически музей-Асеновград. Свободният и безплатен достъп до мрежата е с наименование WiFi4EU. Инициативата финансира разходите за оборудване и инсталиране на точки за достъп за безжичен интернет. Като част от проекта, община Асеновград се ангажира да достави интернет връзка до мрежата.   Припомняме, че кандидатстването за инициативата се проведе в края на миналата година и е на стойност 15 000 евро. ", "date": "2019.07.11", "title": "В четири зони на Асеновград вече има безплатен интернет"}
{"url": "https://www.actualno.com/kustendil/zapochva-mejdunarodnijat-motosybor-noshtni-vylci-v-kustendil-news_767479.html", "text": "    За осма поредна година Кюстендил ще бъде домакин на международният мотосъбор \" Нощни вълци \". Събитието ще се открие утре - 12-ти юли, от 20.30 часа, в двора на бившето оздравително училище в лесопарк \"Хисарлъка\". Организатор на международния мотосъбор е клуб „Нощни вълци” и община Кюстендил.      Очаква се в мотосъбора да се включат десетки любители на мотоциклетите от България, Македония, Сърбия, Босна, Русия и Черна гора. Програмата ще започне с водосвет за здраве на всички мотористи и техните близки и ще продължи с атрактивни игри като: надпиване с бира, канадска борба, състезание за най-много хора на един мотор и др.\r\nВ събота - 13-ти юли от 13:00ч. ще започне традиционна обиколка на града, след което мотористите ще поднeсат цветя на паметника на дядо Ильо Войвода и на загиналия техен приятел и моторист - Кольо Главата. Програмата ще продължи с демонстрации на атрактивно каране на мотоциклети, АТВ –та и скутери, на централния площад в града - “Велбъжд“.\r\nПо-късно вечерта програмата предвижда разнообразни игри като: оригинална татуировка, бавно каране на мотор и др. За доброто настроение на всички ще се погрижат родни рок музиканти, предаде кореспондент от града за    ", "date": "2019.07.11", "title": "Започва международният мотосъбор “Нощни вълци“ в Кюстендил"}
{"url": "https://www.actualno.com/crime/mvr-otreche-kolata-na-minekov-da-e-zapalena-umishleno-news_767471.html", "text": "    Aвтомобилът на скулптора Велислав Минеков не е бил . Това съобщиха от МВР, уточнявайки че колата е била в близост до друга, която всъщност била цел на палежа. По неофициална информация тя е собственост на чужд гражданик, съобщи bTV.      Информацията от МВР е любопитна, тъй като по-рано самият Минеков обясни пред offNews, че според него стъклата на колата му са били счупени и дори имало разлят бензин по седалките.   Омбудсманът Мая Манолова е сигнализирана днес, рано сутринта за запаления автомобил в столичния кв. \"Изток\". Случаят е знаков, тъй като проф. Велислав Минеков, е високо авторитетна личност, известна с острите и силно критични обществени позиции. Заради потенциален риск за свободата на словото, едно от основните права на гражданите, омбудсманът Мая Манолова проведе разговор с министъра на вътрешните работи Младен Маринов, който я увери, че се полагат максимални усилия, за да се установи извършителя на престъплението. ", "date": "2019.07.11", "title": "МВР отрече колата на Минеков да е запалена умишлено"}
{"url": "https://www.actualno.com/cars/jaguar-land-rover-shte-podiga-samochuvstvieto-na-shofiorite-news_767419.html", "text": "    Компанията Jaguar Land Rover обяви, че е създала нова технология на базата на изкуствен интелект, която ще анализира емоционалната състояние на шофьора и спрямо него ще активира или изключва някои от функциите на автомобила. Благодарение на това, ще може да се повиши самочувствието на водача, като ще се намали стреса който той изпитва, докато шофира.      Новата технология ще използва няколко камери, биометрични датчици и данни от маниера на шофиране, благодарение на което ще оценява и анализира състоянието на човека зад волана. С помощта на получените данни автоматично ще се настройват част от системите в автомобила - подгряване или охлаждане на седалките, климатичната система, осветлението и мултимедията. Всичко това ще позволи намаляването на емоционалното натоварване върху шофьор.   Самата система ще бъде самообучаваща се, тоест ще събира данни от реакциите на човека. След това ще ги анализира и така ще може да подбере най-точните настройки за всеки шофьор, който е изследвала. Програмното оборудване на система представлява ново поколение на технологията, която контролира степента на умора у шофьора.\r\nБлагодарение на това, ще може да се повиши и сигурността по време на пътуване. Сега технологията подава звуков сигнал или съответното текстово предупреждение, с което подсеща водача, че вероятно е уморен и трябва да спре и да почине. Това става, след като системата \"усети\", че човекът зад волана не е достатъчно концентриран и губи контрол върху автомобила.   ", "date": "2019.07.11", "title": "Jaguar Land Rover ще подига самочувствието на шофьорите"}
{"url": "https://www.actualno.com/asia/iranski-korabi-opitaha-da-napadnat-britanski-tanker-news_767406.html", "text": "    Петролният танкер на британската компания British Petroleum (BP), за който преди дни стана ясно, , изглежда е претърпял опит да бъде пленен от Революционна гвардия на Иран, съобщи The Rеuters. Tанкерът се криеше във водите на залива, страхувайки се, че може да бъде заловен от Иран в отговор на ареста на миналата седмица.      Пет кораба, за които се смята, че принадлежат към гвардейците, се насочили към британския петролен танкер в Персийския залив и поискали от него да спре в ирански води близо до тях. Те обаче бързо се оттеглили, след като британски военен кораб ги предупредил.   \"Корабът \"Монтроуз\" от британския Кралски военноморски флот бе принуден да заеме позиция между иранските кораби и \"British Heritage\" и да отправи вербални предупреждения към иранските съдове, които след това се отстраниха. Силно сме обезпокоени от това действие и продължаваме да призоваваме иранските власти да деескалират ситуацията в региона\", гласи изявлението на британския официален представител, който Reuters цитира.\r\nOт своя страна Иранската революционна гвардия отхвърли твърдението, че е направила опит да спре британския кораб.  Инцидентът е следствие от ескалацията на изостреното напрежение в Персийския залив във връзка с ядреното споразумение от 2015 г., сключено между Иран и световните сили, от което администрацията на американския президент Доналд Тръмп се оттегли през миналата година.\r\nРискът от пряка конфронтация в региона около границите на Иран се увеличава след последните събития с британския петролен танкер, заяви заместник-външният министър на Русия Сергей Рябков, цитиран от ТАСС. Руският дипломат призова всички страни да проявят политическа воля и да не допускат ситуацията „да придобие неконтролируем характер“.    ", "date": "2019.07.11", "title": "Ирански кораби опитаха да нападнат британски танкер"}
{"url": "https://www.actualno.com/actualno/mashinna-nekadyrnost-news_767424.html", "text": "    Покрай вихрушката от новини тип какво ще е времето и коя държавна институция не е свършила елементарна работа, дойдоха още две, по-обществено значими. Първата – пак промяна на начина, по който гласуваме. Втората – уж промяна в управлението.      Да почнем хронологично. Решиха ГЕРБ и \"Обединени патриоти\", че машинното гласуване е кофти. Скъпо било, несигурно било. Наистина ли? Дали не е скъпо, защото вземаш под наем? Дали защото случайно вземаш и определени машини? Дали е несигурно, защото нямаше необходимата организация дори длъжностните лица да знаят как се работи с тези машини?\r\nОнзи ден, пред БНТ в много актуалния час 7:20 часа сутринта, шефът на \"Информационно обслужване\" проф. Михаил Константинов обясни как можело да се манипулира машинното гласуване, макар и много рядко. И това обяснение идва от шефа на фирмата, с чиято експертиза се направи обществената поръчка за машините! Там, където участваха и други – например .\r\nПо-забавното обаче е другото – говори точно шефът на фирмата, един от чиито уж най-сигурни продукти за минути от човек с лаптоп на Wi-Fi. Тогава каква сигурност на каквото и да е нещо, свързано с машини, ще чакаме от тази фирма? И какво има да ни обяснява експертно такъв човек – да обясни първо как източиха каквото си поискат от общински сайт, правен от неговите служители!  Що се отнася до втората новина – сагата \"Обединени патриоти\", тя всъщност е точно като първата. Единствената разлика е, че стигат нови висоти в държането на кокала. още не иска да си иде, макар Валери Симеонов и Красимир Каракачанов да му плюха политически в лицето. Доста е жалко, когато гълташ такива неща – но щом му понася ... Макар че май не съвсем, след като прати пред медиите. Така е, като искаш от златен пръст да стигне до златен г..! Автор:   ", "date": "2019.07.11", "title": "Машинна некадърност"}
{"url": "https://www.actualno.com/society/othvyrliha-vyvejdaneto-na-zabrana-za-pushene-na-nargile-na-zakrito-news_767409.html", "text": "    Парламентът отхвърли въвеждането на забрана за пушене на наргиле на закрито. Тя бе заложена в измененията в Закона за здравето, но не бе подкрепена на второ четене от депутатите.      Въпреки че законопроектът, който регламентира забраната и бе внесен от лидера на НФСБ Валери Симеонов, , днес народните представители го отхвърлиха.   Причината – законопроектът няма необходимата нотификация от Европейската комисия, заради което, ако текстовете бъдат приети, страната ни може да бъде санкционирана.\r\nЗабрана бе приета единствено за продажба и употреба на наргиле при непълнолетни.  Потребителят на водна лула (наргиле) вдишва токсични вещества, които се срещат и в стандартните цигари, но при наргилето въглените, чрез които се разпалва сместа, засилват вредите за здравето, посочват в мотивите си вносителите.\r\nТе отбелязват, че вредите за здравето са свързани с увреждане на дихателната система, сърдечносъдовата система, зъбната кухина и зъбите. Времето също има значение - една цигара се пуши за около 5 минути, докато при наргилето може да трае около 40 минути.   „Увеличихме и детайлизирахме глобите, които касаят не само нарушителите на забраната за пушене в забранените места, но и тези, които са го допуснали. На този етап имаше леко затруднение да се санкционират собствениците на заведения, които са допуснали да се пуши на тяхната територия“, обясни д-р Даниела Дариткова, председател на парламентарната здравна комисия.    По данни на международно изследване на Световната здравна организация, проведено в периода 2013-2014 г., страната ни се нарежда на пето място сред 42 страни по пушене на наргиле сред 11-13 – годишни ученици и на второ място сред 15-годишните.\r\nНародните представители приеха дейността на общините по провеждане на политики в областта на здравната профилактика сред населението и на лекарите при и по повод на предоставяната медицинска помощ може да се подпомага от здравни медиатори.\r\nИзискванията към дейността на здравните медиатори ще се определя с наредба от министъра на здравеопазването. ", "date": "2019.07.11", "title": " Отхвърлиха въвеждането на забрана за пушене на наргиле на закрито"}
{"url": "https://www.actualno.com/velikotarnovo/shestima-dushi-sa-raneni-pri-chelen-udar-mejdu-kola-i-linejka-news_767399.html", "text": "    Шестима са пострадалите при катастрофата между лек автомобил и линейка на пътя между Велико Търново и Горна Оряховица, съобщиха от пресцентъра на МОБАЛ \"Д-р Стефан Черкезов\" във Велико Търново.      Сигналът за инцидента, който стана в района на село Арбанаси, е подаден в 18.17 часа. Сблъсъкът е бил челен. На място са изпратени екипи на полицията и Спешна помощ.   Всички пострадали са откарани в Спешното отделение на МОБАЛ \"Д-р Стефан Черкезов\". Все още се преглеждат и обработват. Двама от тях са пътували в лекия автомобил, другите четирима са били в линейката, която превозвала пациенти на хемодиализа.\r\nДвама от ранените от специализирания автомобил са болни, а другите двама са придружители, уточниха от търновската болница.  Заради катастрофата пътят бе затворен за движение. Екипи на полицията пренасочваха автомобилите през село Шереметя. Установяват се причините за тежкия инцидент. ", "date": "2019.07.11", "title": "Шестима души са ранени при челен удар между кола и линейка"}
{"url": "https://www.actualno.com/goodnews/dobrovolci-postroiha-10-mosta-na-vitosha-news_767408.html", "text": "    На Витоша има 10 нови моста. Съоръженията са изградени от горските служители и вече улесняват туристите на едни от най-посещаваните пътеки в парка.      Стоил Стоилов, Кирил Пенев и Александър Дунчев са доброволците, които са се заели с нелеката задача. В интервю за bTV те разказаха, че го правят, защото обичат планината.   Инициативата е за възстановяването на туристическата инфраструктура на . Тя тече вече няколко години, а плановете са големи.\r\nИма още мостове за ремонтиране и пътеки за възстановяване. Това обаче изисква много ресурси и затова нещата стават бавно, обясни Александър Дунчев, който е експерт в Югозападното държавно предприятие.  Има нужда от още доброволци и затова той призова всеки, който има желание да помогне, да се свърже с горското стопанство. ", "date": "2019.07.11", "title": "Доброволци построиха 10 моста на Витоша"}
{"url": "https://www.actualno.com/education/izleze-pyrvoto-klasirane-za-sedmoklasnicite-news_767418.html", "text": "    Първото класиране за прием в гимназиите след седми клас е факт. може да провери къде е приет на адрес priem.mon.bg . Засега няма сериозни проблеми в системата.      Учениците ни се увеличават и тази година, в сравнение с миналата те са повече. 7% от кандидатствалите да учат в София са учениците от страната, които ако не бъдат приети тук, ще могат да продължат образованието си в района, от който идват. Това каза началникът на Регионалното управление на София-град д-р Ваня Кастрева, която изнесе данни за извършеното първо класиране за прием в езикови и професионални училища в града, предаде  БГНЕС.   „За следващата учебна година са планирани 383 паралелки, от които 229 са профилирани и 154 са професионални. Тази година на Националното външно оценяване по български език и литература се явиха 10 149 ученика. Средните резултатите са над средните за страната, общо 64.45 са точките за нашия град. По математика се явиха 10 137 ученици като София-град постигна среден резултат от 44.65 точки. И на двамата формата училището с най-висок резултат е Софийската математическа гимназия „П. Хилендарски““, отчете Кастрева.\r\nКандидат-гимназисти, които не са приети след първо класиране, са 836.  Припомняме, че 16 ученици са получили максимален брой точки на изпита по БЕЛ след 7 клас, а по математика – 141. На изпит по БЕЛ са се явили 55567 ученици, а по математика - 55474. По БЕЛ със 100 точки са 16 души, а с 0 т. – 107. По математика броят на получилите максимален резултат е 141, а 109 са с 0 точки. Само един ученик е получил максимален брой точки и по двата предмета, а с 0 т. и на двата изпита са 12 души.\r\nПрез тази учебна година най-много желания са подадени за Испанската гимназия - 2101 кандидат-ученици. Според представената от Кастрева статистика, второто най-популярно училище е 22 СЕУ, с 2085 желания, а трето е 32 СУИЧЕ, с 1992 желания. Френската гимназия има 1923 заявления, а Втора английска езикова гимназия \"Томас Джеферсън\" е с 1921 желаещи да ѝ бъдат възпитаници.   Що се отнася до конкретни специалности, то за \"Банково дело с английски език\" в Националната търговско-банкова гимназия има 1389 кандидати.    Кастрева отбеляза, че тази година най-големият брой желания, постъпили в едно заявление за кандидатстване, са 153, като за миналата година са били 119. Кастрева обяви, че тази година има кандидат-гимназист с максимален брой точки 500 и това е момиче от Първа английска езикова гимназия.\r\nУчилището с най-висок минимален бал за прием е СМГ \"Паисий Хилендарски\", като балът на последното прието дете е 490.500 точки. И тази година балът в софийските училища се е повишил.\r\n\"Нямаме промяна в първите 10 училища. Те са подредени по начина, по който бяха и миналата година. Водеща е СМГ \"Паисий Хилендарски\", като тази година балът е 479.500 за сравнение миналата година балът е бил 456\", добави Ваня Кастрева, цитирана от Агенция \"Фокус\". Тя отбеляза, че сред най-желаните паралелки до 46 място предпочитаният профил е чужди езици, на 47 място се нарежда профилът софтуерни и хардуерни науки с английски език. ", "date": "2019.07.11", "title": "Излезе първото класиране за седмокласниците"}
{"url": "https://www.actualno.com/crime/zapochva-deloto-sreshtu-krusev-sos-shte-reshava-da-vdiga-li-zaplatite-v-gradskija-transport-news_767339.html", "text": "    За днес, 11 юли, е насрочено разпоредително заседание по делото срещу бившия зам.-кмет по транспорта на София Евгени Крусев, предаде БГНЕС. на 4 декември 2018 заради обвинения в длъжностно престъпление заради ремонта на ул. \"Граф Игнатиев\".      Крусев отива на съд за това, че в периода от 27 юни 2018 година до 5 декември 2018 година, в качеството си на длъжностно лице, заемащо отговорно служебно положение, е нарушил служебните си задължения по Закона за обществените поръчки. Според обвинението, той е предприел действия за съществено изменение на сключения договор с \"Джи Пи Груп\" АД за обществена поръчка за промяна в носещата конструкция на трамвайния релсов път с контактна и кабелна мрежа по улица \"Алабин\" и улица \"Граф Игнатиев\" (1 225,55 метра) с нов тип напречен профил, включващ околорелсова еластична виброизолационна система в съчетание с носеща конструкция от типа \"плаваща плоча\". С това прокуратурата счита, че е набавил облага за \"Джи Пи Груп\" и допринесъл за значителни вредни последици за Столична община от заплатени на дружеството строително-монтажни работи на завишени цени в размер на 621 194,01 лева с ДДС, както и заплатени неизпълнени количества и обеми строително-монтажни работи в размер на 298 669,54 лева с ДДС – или общо 919 863,55 лева с ДДС.   Завишените цени в полза на \"Джи Пи Груп\" се определят от разликата в офертната цена на обществената поръчка на спечелилия и класирания на второ място участник, който предложил същата подложка на релсовия път, положена при изграждане на трасето. Дружеството \"ПСТ градска среда зона 2\" ДЗЗД предложило цена от 5 072 233,22 лв. без ДДС (6 086 679,87 лева с ДДС), а \"Трейс РВП\" ДЗЗД – 4 846 490,15 лв. без ДДС (5 818 788,18 лева с ДДС. Офертната цена на \"Джи Пи Груп\" АД била по-висока с 517 661,69 лв. без ДДС  (621 194,01 лева с ДДС) спрямо тази на \"ПСТ градска среда зона 2\" ДЗЗД и със 743 404,75 лв. с ДДС спрямо офертата на \"Трейс РВП\" ДЗЗД .\r\nНаред с това, съгласно изменението на проекта, в кривата на ул. \"Алабин\" и ул. \"Граф Игнатиев\" били положени 144 метра обикновени релси Ri60(60R1), а не предвидените в договора за обществена поръчка - тип \"60R2 – 290GHT, съгласно БДС EN 14811\". Те били актувани, отчетени като изпълнени и платени на изпълнителя два пъти с два протокола – веднъж с цялото количество релси от 4960 метра, и веднъж с друг протокол. Така общината е била ощетена с още 21 707,14 лв с ДДС от невложени при строително-монтажните работи 144 м. обикновени релси , смята прокуратурата.  Евгени Крусев е с мярка за нeотклонение \"Подписка\" и наложена забрана да напуска страната.\r\nСъщо днес, Столичният общински съвет ще реши дали да приеме предложението на столичния кмет Йорданка Фандъкова, , което да гарантира повишаването на заплатите на служителите в градския транспорт с по 10% в следващите три години.    ", "date": "2019.07.11", "title": "Започва делото срещу Крусев, СОС ще решава да вдига ли заплатите в градския транспорт"}
{"url": "https://www.actualno.com/politics/simeonov-nedovolstva-ot-othvyrlenata-zabrana-za-pushene-na-nargile-na-zakrito-news_767426.html", "text": "    Неудовлетворени сме от . Това каза лидерът на НФСБ Валери Симеонов по време на брифинг в Народното събрание, предаде „Фокус“.      „Тук сме, за да изразим позицията на НФСБ по повод на току-що разглеждания в зала законопроект за здравето, свързан с ограничение при ползването на наргилета, на лули на водна основа и т.н., свързани с тютюневите изделия.\r\nНие сме изключително неудовлетворени от току-що приетите текстове на второ четене, по-скоро на част от нашите предложения, които не бяха приети, които са очаквани от обществото, напълно разбираеми и в интерес на здравето на българските граждани.   Все пак чрез току-що приетите промени в Закона за здравето се забрани употребата на въпросните лули на водна основа от лица до 18 години. Честото, тъй като тази практика за подражание на по-възрастните, дай Боже, ще бъде прекъсната.  Това вече се превърна в една опасна мода. Много често деца, ученици с одобрението на родителите дори провеждат рождени дни в такива наргиле барове“, поясни още Симеонов.\r\nПо думите му истината е, че никой не може да гарантира съставът на смесите, които се използват при този вид пушене. „Всички изследвания показват, че те нанасят много сериозни вреди. Много често съставът е неясен, произходът на субстанциите също. Има регистрирани случаи на припадъци. Излишно е да ви губя времето и да ви убеждавам във вредата от употребата на едни нерегламентирани съставки“, каза още Симеонов.\r\n„Лошата новина обаче следва веднага след това. В същия законопроект, който сме внесли и който току-що беше разглеждан, ние предложихме и забрана за използването на този вид наргилета и водни лули в закрити помещения. С други думи предложихме да бъдат уеднаквени с режима за забрана на тютюневи изделия в закрити помещения“, допълни още лидерът на НФСБ.       „Ние считаме, че такава забрана трябва да бъде въведена“, подчерта Симеонов. Според него не е допустимо да бъде забранено тютюнопушеното в закрити помещения, а пушенето на лули на водна основа да не бъде забранено.\r\n„Всъщност сме тук да изразим своето несъгласие и неудовлетворение от това, че въпросните текстове бяха отхвърлени. Има една неразбираема от нас незаинтересованост, едно прехвърляне на отговорността между здравната комисия и министерство на здравеопазването.\r\nВ резултат на това тези текстове тотално отпаднаха, те няма да бъдат предложени на нотификация, тъй като това било работа на Министерство на здравеопазването, като че ли Министерството не е министерство на Република България, а на планетата Марс“, каза още Симеонов.\r\nТой посочи, че не вижда какъв е бил проблемът ръководството на комисията да поиска нотификация на тези текстове още във фазата на тяхното обсъждане между първо и второ четене, каквато е практика за много закони. „Такова обаче не беше предложено, което ни кара да подозираме наличието на фирмени интереси, които са повлияли на това решение“, допълни още той. ", "date": "2019.07.11", "title": "Симеонов недоволства от отхвърлената забрана за пушене на наргиле на закрито"}
{"url": "https://www.actualno.com/curious/po-gostopriemstvo-istanbul-e-pyrvi-na-balkanite-a-gyrcija-i-japonija-v-sveta-news_767267.html", "text": "    Швейцарска класация подреди по гостоприемство страните и градовете в света, предаде БГНЕС.      Гърция е обявена за най-гостоприемната държава света, а Истанбул - за най-гостоприемния град на Балканите.   Класацията „Световни социални инвестиции - 2019“ е съставена от авторитетната неправителствена организация Базелски институт за управление. Резултатите са определени въз основа на допитване по десетобалната скала.\r\nИстанбул е с население над 15 милиона души и е най-големият град в Европа. В класацията той събира 8,6 от 10 бала. В класацията по гостоприемност Париж събира 8 бала, Москва – 7,5, а Берлин – 5,3.  Най-гостоприемните страни са Япония и Гърция. И двете получават максимума от 10 бала. Турция в тази класация е получила 8,1 бала, което я нарежда сред най-гостоприемните държави в Европа, но след Гърция. ", "date": "2019.07.11", "title": "По гостоприемство: Истанбул е първи на Балканите, а Гърция и Япония - в света"}
{"url": "https://www.actualno.com/starazagora/video-i-snimki-pokazvat-prashna-burja-v-gylybovo-riosv-oshte-ne-moje-da-potvyrdi-news_767353.html", "text": "    Сигнали за запрашаване и обгазяване от страна на ТЕЦ Брикел, на Христо Ковачки, се появиха в социалните мрежи.      Сигналът е придружен както от снимки, така и от видео. Коментарите са, че задимяването е толкова гъсто, че не се вижда град Гълъбово. Заради сигналите във Facebook, от РИОСВ – Стара Загора започнаха проверка на състоянието на депото за неопасни производствени отпадъци на \"Брикел\" ЕАД. Същевременно обаче РИОСВ казва и, че данните от пункта за контрол на качеството на въздуха , който е в централната част на града, не са показали замърсяване с азот, но нямало още информация за замърсяването с прах - чакали се до края на седмицата . \"Може би ще бъде образувана наказателна процедура\", каза инж. Минчо Минчев от РИОСВ. Това, естествено, беше посрещнато с недоверие от хората предвид снимковия доказателствен материал и видеото какво става.  Според Нова телевизия, за случилото се било виновно т.нар. Черно езеро,  откъдето вятър подел отпадните продукти от ТЕЦ-а. Христо Христозов,  представител на \"Брикел\", обясни, че преди два дни имало много силен  вятър, 3-4 метра в секунда, което било форсмажорно обстоятелство и  нямало как да се предвиди. Инж. Минчо Минчев от РИОСВ заяви, че съоръженията на Черното езеро работели нормално.  ", "date": "2019.07.11", "title": "ВИДЕО и СНИМКИ показват прашна буря в Гълъбово, РИОСВ още не може да потвърди"}
{"url": "https://www.actualno.com/sofia/procesyt-sreshtu-evgeni-krusev-shte-trygne-v-kraja-na-septemvri-news_767413.html", "text": "    Процесът срещу зам.-кмета на София , завеждащ ресора „Транспорт и транспортни комуникации“, започва на 30 септември, реши съдът на разпоредително заседание.      Съдът уважи изцяло становището на Специализираната прокуратура относно липсата на процесуални нарушения, които биха довели до ограничаване правата на обвиняемия. Насрочена бе и втора дата за гледане на делото по общия ред – 9 октомври 2019 г.   Крусев бе предаден на съд за това, че в периода от 27 юни 2018 г. до 5 декември 2018 г., в качеството си на длъжностно лице, заемащо отговорно служебно положение, е нарушил по Закона за обществените поръчки, както и задълженията, възложени му със Заповед на кмета на Столична община. Предприел e действия за съществено изменение на сключения договор с „Джи Пи Груп“ АД за обществена поръчка, с което е набавил облага за и допринесъл за значителни вредни последици за Столична община от заплатени на дружеството строително-монтажни работи на завишени цени в размер на 621 194,01 лева с ДДС, както и заплатени неизпълнени количества и обеми строително-монтажни работи в размер на 298 669,54 лева с ДДС – или общо 919 863,55 лева с ДДС. Така са създадени условия за финансови корекции на основание чл.70, ал.1, т.10 от Закона за управление на средствата от Европейските структурни и инвестиционни фондове, във връзка с чл.2, ал.1, раздел III от приложение 1 от Наредбата за посочване на нередности. Завишените цени в полза на „Джи Пи Груп“ се определят от разликата в офертната цена на обществената поръчка на спечелилия и класирания на второ място участник, който предложил същата подложка на релсовия път, положена при изграждане на трасето, припомнят от прокуратурата.\r\nОсвен това, съгласно изменението на проекта, в кривата на ул. „Алабин“ и ул. „Граф Игнатиев“ били положени 144 м обикновени релси, а не предвидените в договора за обществена поръчка. Те били актувани два пъти с два протокола, с което общината е била ощетена с още 21 707,14 лв с ДДС.  Съдът обяви определената на Евгени Крусев мярка за неотклонение „Подписка“ и наложената му забрана да напуска страната като адекватни и ги остави в сила. ", "date": "2019.07.11", "title": "Процесът срещу Евгени Крусев ще тръгне в края на септември "}
{"url": "https://www.actualno.com/europe/rusija-dade-na-gruzija-posleden-shans-news_767297.html", "text": "           Очевидно Русия няма да въведе нови санкции срещу - поне засега. По-рано президентът Владимир Путин се изказа против подобни мерки. Освен това, както подчерта руският лидер, той не смята за целесъобразно да налага санкции от уважение към грузинския народ. По този начин Москва очевидно даде да се разбере: Русия отделя грузинското общество от онези, които раздуват антируските настроения и които, както подчерта Путин, \"не познават историята и в крайна сметка вредят на Грузия\".   Ръководителят на Грузинското външно министерство Давид Залкалиани приветства изявлението на Путин, наричайки го „единствено правилното”. Решението на Путин зарадва и премиера Мамук Бахтадзе: „Разбира се, това решение е добро и добре дошло. Личната ми позиция е, че не трябва да има бариери между нациите.\r\nСлед като научи за решението на президента, Държавната Дума подчерта: позицията на депутатите в отговор на антируските действия остава същата. Отказът на Владимир Путин да наложи санкции позволява на да се осъзнае, предупреди говорителят на долната камара Вячеслав Володин. Той каза: „Трябва да послушат нашия президент. Сега отново им дава шанс. Защото ние, представителите на руския народ, не им даваме такъв шанс. И той им дава шанс - да се осъзнаят“.  На Тбилиси е оставена възможност със собствените си ръце да спре на радикалите и да се върне поне към статуквото, което беше преди атаката срещу заместник-председателя на Държавната Дума Сергей Гаврилов.\r\nСега топката е в полето на грузинските власти. И ако всичко си остане по старому, това означава, че Грузия не е усвоила уроците. С такова развитие на събитията Москва може след известно време да „превключи“ отново на санкции, което всъщност предупредиха руските депутати. Какъв път ще избере - възстановяването на отношенията или влошаването и конфронтацията - сега зависи само от Тбилиси, предупреждава още руското издание.   В същото време вестникът \"Московский Комсомолец\" посочва, че конфликтът между Москва и Тбилиси (не) е разрешен. Руската дипломация успя да неутрализира само \"малката мина\", отказвайки се от въвеждането на санкции срещу Грузия, но „голямата мина“ с многото нерешени проблеми между двете страни остава.    Развитието на икономическите връзки между Русия и Грузия е чудесно. Но това по никакъв начин не може напълно да компенсира липсата на напредък в сферата на политическите отношения. Разбира се, постигането на пълно политическо разбирателство между Москва и Тбилиси по разбираеми причини не е нещо, което може да се очаква реално. Но трябва да има поне движение към такова политическо разбиране - ако не пълно и постоянно, то поне временно. Вместо това, през последните години няма развитие на политическия диалог. ", "date": "2019.07.11", "title": "Русия даде на Грузия последен шанс"}
{"url": "https://www.actualno.com/asia/v-sauditska-arabija-osydiha-jena-na-zatvor-za-obidi-kym-myja-news_767313.html", "text": "    Съд в Саудитска Арабия осъди жена на 3 дни затвор за изпращане на обидни послания към бившия ѝ съпруг през Whatsapp и други социални мрежи, предаде БГНЕС.      Съгласно мотивите на съда, жената е използвала неприличен език към мъжа, с когото се е развела преди повече от 5 години. Освен това съдът е открил \"расистки оттенък\" в съобщенията, в които жената е напомняла на бившия си съпруг произхода му.\r\nСъдът също така нареди на осъдената да подпише документ, в който тя се съгласява никога да не изпраща такива съобщения до бившия си съпруг.\r\nЖената признала вината си, че е изпращала тези съобщения.   ", "date": "2019.07.11", "title": "В Саудитска Арабия осъдиха жена на затвор за обиди към мъжа ѝ"}
{"url": "https://www.actualno.com/america/amerikanski-senatori-iskat-ogranichenija-za-sauditska-arabija-sys-zakon-news_767329.html", "text": "    Американските сенатори от двете основни партии - Републиканската и Демократическата, представиха законопроект, предвиждащ ограничения за във връзка с убийството на журналиста Джамал Кашоги и ситуацията в Йемен, гласи документ, публикуван на уебсайта на Парламента.      Авторите на законопроекта изискват ръководството на САЩ да преразгледа отношенията си със Саудитска Арабия, като оцени ситуацията със спазването на правата на човека в страната, както и действията му в контекста на ситуацията в Йемен. Документът предвижда отказ за издаване на визи на САЩ на представители на правителството на Саудитска Арабия, ограничаване на достъпа до собствеността на тази страна в Съединените щати и функционирането на лицензополучателите, но не предвижда ограничения за доставката на оръжие, предаде БГНЕС.   \"Поведението на трябва да се промени. Моят междупарламентарен законопроект се отнася до напрежението в нашите страни. Той ще има много значителен ефект в момент, когато има много идеи, но малко планове\", пише един от авторите на законопроекта, републиканецът Джим Рич в Туитър.\r\nСпоред медиите комисията по външни работи на Сената може да разгледа законопроекта още следващата седмица.   ", "date": "2019.07.11", "title": "Американски сенатори искат ограничения за Саудитска Арабия със закон"}
{"url": "https://www.actualno.com/america/sasht-reagira-na-gotven-vyv-francija-danyk-sreshtu-google-amazon-facebook-i-apple-news_767320.html", "text": "    САЩ започнаха разследване на планирания във Франция данък върху технологичните гиганти, предаде БГНЕС.      Разследването е по разпореждане на американския президент Доналд Тръмп.\r\nАмериканският президент Доналд Тръмп разпореди разследване на планирания във Франция данък върху цифровите услуги, който ще удари особено силно американските технологични гиганти.\r\n\"Съединените щати са много загрижени, че данъкът за цифрови услуги, който се очаква да бъди одобрен от Френския Сенат е несправедлив и е насочен към американските компании\", се казва в изявление на американския търговски представител Робърт Лайтхайзър.     Предложеният трипроцентен данък върху общите годишни приходи на компаниите, предоставящи услуги на френските потребители, се прилага само за най-големите технологични компании, \"където американските фирми са световни лидери\", се казва в изявлението на американската администрация.\r\nНамерението на Франция датира още от миналата година, а на прицел са Google, Amazon, Facebook и Apple - конкретно заради дигиталната реклама. Франция очаква приход от 570 млн. долара от новия налог само през тази година. Всъщност Париж, заедно с Берлин, искаха въпросният данък да бъде общоевропейски, но Ирландия се противопостави, а причината е, че точно там големите технологични гиганти отиват, когато работят в Европа, за да плащат по-малко данъци. Според ЕК, интернет компаниите минават доста тънко в тази сфера, за разлика от традиционните. - припомнете си в !      ", "date": "2019.07.11", "title": "САЩ реагира на готвен във Франция данък срещу Google, Amazon, Facebook и Apple"}
{"url": "https://www.actualno.com/politics/spored-ataka-koalicijata-obedineni-patrioti-e-schupena-no-te-si-ostavat-v-upravlenieto-news_767360.html", "text": "    Събрали се колегите от ВМРО и НФСБ и решили да променят правилника на парламентарната група. С вторичен акт решили да променят първичен акт, т.е. коалиционното споразумение. Във вторник, НФСБ и ВМРО строшиха в земята коалиция \"Обединени патриоти\". Те отменят коалиционното споразумение с \"Атака\". Това заяви зам.-председателят на \"Атака\" Десислава Чуколов във връзка с от председателския пост на парламентарната група на \"Обединени патриоти\".      Чуколов подчерта пред Нова телевизия, че ГЕРБ всъщност е подписал коалиционно споразумение с \"Обединени патриоти\", която сега е \"счупена\" . Но на въпрос какво от това, Чуколов прехвърли отговорността към НФСБ и ВМРО. \"Не е до детронирането на Сидеров, а до детронирането, изчезването на \"Атака\", смята зам.-председателят на \"Атака\".   Попитан чия е била идеята – на Валери Симеонов или на Красимир Каракачанов, Чуколов отвърна, че това било подготвено отдавна и извади документ с дата 8 юни за отстраняване на Волен Сидеров като председател на парламентарната група на \"Обединени патриоти\". Той не прие вчерашното обяснение на Валери Симеонов, че написаната дата е техническа грешка. \"Един преврат не могат да направят като хората, а очакваме от тях да правят закони\", каза Чуколов.\r\nНа въпрос дали Бойко Борисов е знаел и има отношение, Чуколов отвърна: \" Да не сме футболни босове да ходим при Борисов да ни оправя бакиите \", като добави пак, че проблемът е и на ГЕРБ. . Зам.-председателят на \"Атака\" така и не даде основателно обяснение защо се стигна дотук, като отрече, че това е кулминация на \"каране\" при \"Обединени патриоти\".   Отговорът Политиците държат за врата бизнеса, а не обратното. Това каза бившият вицепремиер Валери Симеонов. По думите му \"в България политиката язди бизнеса, защото политическата партия, която управлява тя извършва поръчките и с тези си лостове прави бизнеса зависим. Това е истината в България, а не че има големи икономически субекти, които управляват. Не отричам империята на Пеевски, но и той е политик. Той представлява определена политическа сила със съдействието на икономическите лостове, които са в нейните ръце\".   На въпрос на БНТ защо не се разделят с \"Атака\" Симеонов отговори: \"Политиката не е толкова елементарно нещо, колкото се опитвате да я изкарате и в нея има сериозни и отговорни хора. Нищо случайно не казвам, осмислям всяка своя дума, случайни коментари нямам, но има нещо което трудно се приема от медийните среди и това е казването на истината.\"    Симеонов съобщи, че Волен Сидеров е имал 4% участие и присъствие за 10 месеца в парламента: \"Става въпрос, че от 100 работни дни вие отивате на работа 4 и имате претенции да определяте политиката на тази група\". По думите му, Сидеров се освобождава от \"един тежък ангажимент, който не може да изпълнява. „Сега се опитваме с колегите от ВМРО да направим тази група действаща парламентарна сила. Не е истина, че се губи пропорционалността на представители на партиите”, добави той. ", "date": "2019.07.11", "title": "Според \"Атака\" коалицията \"Обединени патриоти\" е счупена, но те си остават в управлението"}
{"url": "https://www.actualno.com/chronicles/roden-e-petyr-dynov-news_767245.html", "text": "    Петър Дънов е роден на 11 юли 1864 година в село Хадърча (дн. Николаевка), Варненско, тогава в Османската империя. Той е 3-то дете на свещеник Константин Дъновски и на Добра Георгиева. Негов дядо по майчина линия е чорбаджи Атанас Георгиев (1805 – 1865), български възрожденски поборник за църковна независимост. Баща му Константин Дъновски (1830 – 1918) е първият български свещеник във Варна.      През 1872 година Петър Дънов постъпва в основно българско училище в село Хадърча, а след Освобождението от османско владичество завършва петокласна мъжка гимназия във Варна. На 24 юни 1886 година завършва американско методистко училище в Свищов, в което попада под влияние на протестантството. От есента на 1887 до лятото на 1888 година учителства в русенското село Хотанца.\r\nПрез август 1888 г. заминава за САЩ и се записва за студент в Методистката теологическа семинария „Дрю“ в град Медисън, щата Ню Джърси, и я завършва през май 1892 г. През есента на 1892 г. се записва в Теологическия факултет на Бостънския университет, защитава дипломна работа „Миграцията на германските племена и тяхното християнизиране“ и се дипломира през юни 1893 г. Една година посещава занятията в Медицинския факултет на Бостънския университет и през 1894 г. получава сертификат, даващ му право да практикува медицина.   През 1895 г. Петър Дънов се завръща в България, установява се във Варна и отказва предлаганата му длъжност на методистки проповедник. През 1896 г. издава книгата „Науката и възпитанието“, в която анализира пътя на човека в световната драма и говори за основите на нова култура, която предстои да настъпи през идващия век.  През 1897 г. Петър Дънов учредява със съмишленици във Варна „Общество за повдигание религиозния дух на българский народ“, в което по-късно членуват д-р Георги Миркович, Мария Казакова, Тодор Стоименов, Пеню Киров, Анастасия Желязкова и Милкон Партомиян. Същата година издава брошура с мистичен текст под заглавие „Хио-Ели-Мели-Месаил“. Така той застава в центъра на духовно общество, което по-късно прераства в „Синархическа верига“ (1906) и обществото „Всемирно бяло братство“ (1918), а последователите на Дънов започват да го наричат „Учителя“. Според тяхното гледище след 1897 г. е по-правилно да се говори за Учителя Беинса Дуно, вместо за Петър Дънов, въпреки че псевдонимът Беинса Дуно започва да се употребява в публикации едва в началото на 1930-те години.\r\nСпоред някои източници етимологията на името „Беинса Дуно“ е със санскритски корени и според интерпретация може да се преведе като Този, който носи доброто чрез слово. Според други интерпретации на негови последователи името е с корени в така наречения ватански език, който според Дънов е първичният протоезик на човечеството.\r\nСамите последователи на Дънов не са единни в тезата за произхода на името. Теологът Светослав Иванов твърди, че: Беинса Дуно е окултно име, отразяващо духовното и творческо взаимодействие между Господ, Учителя – Петър Дънов, и учениците Му при съвместна работа върху Словото, музиката и Паневритмията.    През 1898 г. записва и произнася пред Варненското благотворително дружество „Майка“ беседата „Призвание към народа ми“, която е апел към социално и духовно самоутвърждаване. На следващата година написва „Десетте свидетелства Господни“ и „Божието обещание“. От 1900 г. Петър Дънов свиква ежегодни събори, които първоначално нарича „срещи на Синархическата Верига“. Оттогава до 1942 г. през август се провеждат годишни събори на Всемирното бяло братство на различни места – във Варна (1900, 1903, 1905 – 1909), в Бургас (1901, 1902 и 1904), в Търново (1910 – 1925), в София (1926 – 1941), на планините Рила и Витоша.   От 1901 до 1912 г. пътува из селищата на България, изнася сказки и прави френологични изследвания на избрани представители от българския народ. От 1904 г. пребивава продължителни периоди от време в София, в дома на Петко Гумнеров на ул. „Опълченска“ 66. Започва да изнася публични проповеди под форма на беседи. Централно място в тях заема фигурата на Христос, схващан като историческа, космична и метафизична личност.\r\nПрез 1912 г. в село Арбанаси работи върху Библията и съставя „Завета на цветните лъчи на светлината“, който излиза от печат през септември същата година. На титулната страница е изписано мотото: „Винаги ще съм предан раб на Господа Иисуса Христа, Син Божий, 15 август, Търново, 1912“.\r\nНа 16 март 1914 г. произнася в София първата официално стенографирана неделна беседа „Ето Човека“, с която слага начало на сериите „Сила и живот“. В тях Дънов излага основните принципи на своето учение, което нарича „Новото учение на Всемирното бяло братство“.\r\nНа 8 февруари 1917 г. открива в София цикъл от специални лекции пред омъжени жени, който продължава до 30 юни 1932 г. През 1917 – 1918 г., по време на Първата световна война, правителството на Васил Радославов го интернира във Варна, тъй като разколебава духа на войниците на фронта. Живее в хотел „Лондон“ (днес „Мусала“) и води преписка със свои ученици. След края на войната бързо нараства броят на последователите му из цялата страна и през 1930-те години достига около 40 000 души.   На 24 февруари 1922 г. открива в София езотерична школа, която нарича Школа на Всемирното бяло братство. Състои се от 2 класа ученици. Общият окултен клас се открива с лекцията „Трите живота“, а Специалният (младежки) окултен клас – с лекцията „Двата пътя“. Лекциите пред окултните класове продължават ежеседмично 22 години – до декември 1944 г.   През 1927 г. Дънов създава край София селището Изгрева (днес квартал Изгрев в София), в което събира свои слушатели, последователи и ученици, за да центрира работата на езотеричната школа. Установява се постоянно в Изгрева, където проповядва в специално построен салон. От 19 август 1927 г. (на годишния събор на Всемирното бяло братство) изнася поредица от беседи, обединени в цикъла „Пътят на ученика“.\r\nПрез лятото на 1929 г. Дънов за първи път извежда своите последователи и ученици на лагер край Седемте рилски езера. На 21 септември 1930 г. открива ново течение на своите проповеди, наречено неделни утринни слова, които продължават до април 1944 г. От 1934 г. започва работа върху паневритмията – цикъл от 28 упражнения, съставени от мелодия, текст и пластични движения. По-късно към нея добавя упражненията Слънчеви лъчи и Пентаграм.\r\nАктивист на политическата партия Демократически сговор му нанася побой на 4 май 1936 г., който предизвиква мозъчен кръвоизлив и парализа. Въпреки заболяването на 14 юли Петър Дънов излиза със свои ученици на лагер край Седемте рилски езера и до 12 август напълно възстановява здравето си.\r\nНа 22 март 1939 г. записва послание към учениците си, озаглавено „Вечният завет на Духа“. В началото на 1944 г., по време на въздушните бомбардировки над София, организира евакуирането на Изгрева в село Мърчаево (на 24 км югозападно от София) и се установява в дома (сега музей)[10] на своя ученик Темелко Гьорев. Завръща се на Изгрева на 19 октомври 1944 г. На 20 декември 1944 г. изнася пред Общия окултен клас беседата „Последно слово“.\r\nПетър Дънов умира на 27 декември 1944 година в София и е погребан в квартал „Изгрев“. В Централния държавен архив се пазят негови снимки, спомени и беседи ", "date": "2019.07.11", "title": "Роден е Петър Дънов"}
{"url": "https://www.actualno.com/balkani/burja-ubi-turisti-v-gyrcija-amerikanski-uchen-nameren-udushen-na-krit-news_767323.html", "text": "    Петима туристи загинаха по време на буря в Гърция, предаде БГНЕС. трагедията се е разиграла в Северна Гърция.      Чешка двойка е загинала, тъй като силни ветрове са преобърнали караваната им. Руски турист и синът му са били убити от паднало дърво, уточнява АФП. А отломки от сграда са причинили смъртта на румънска туристка.   Вероятно има още една жертва на бурите, които са се разразили в района на Халкидики близо до град Солун, но засега това не е потвърдено. Нова телевизия пък съобщи за 100 ранени, засега няма данни да има сериозно пострадали българи. В генералното консулство в Солун обаче имало само един сигнал - от българка, която казала, че помещението, в което пребивала, се наводнило и питала дали има изгледи бурята скоро да утихне.\r\nМеждувременно, известен американски микробиолог беше намерен мъртъв на остров Крит. 59-годишната жена е омъжена и има двама сина. Тя е молекулярен биолог и работи за световно известния институт \"Макс Планк\".  Сюзан Ийтън, която изчезна преди повече от седмица, след като е дошла на острова за научна конференция, е починала от задушаване. Местните власти заявиха, че разследват случая като престъпно деяние.\r\nПолицията в пристанищния град Ханя, където се е провела конференцията, заяви, че е Ийтън е била намерена в изоставен бункер на около 10 км от мястото, където е била видяна последно.   Първите сигнали за изчезването ѝ са подадени на 2 юли след което е било организирано мащабно издирване. Шест дни по-късно тялото ѝ е открито от двама местни жители, които проучват бункера, който представлява система от пещери, създадени от нацистите по време на окупацията на Крит през Втората световна война.    Според новинарския уебсайт Сretalive, съдебномедицинската аутопсия е установила, че жертвата е била задушена. Полицията разследва дали Сузан Ийтън е била убита в бункера или е преместена там по-късно. Според местен служител, говорил пред ABC News, районът около бункера, който се намира северозападно от острова, е популярно туристическо място.\r\nСемейството, приятелите и колегите на Ийтън създадоха страница във Facebook, координирайки усилията за търсене и предлагайки награда от 50 000 евро за информация, подпомагаща разследването. Заглавна снимка:   ", "date": "2019.07.11", "title": "Буря уби туристи в Гърция, американски учен намерен удушен на Крит"}
{"url": "https://www.actualno.com/health/9-syveta-kak-da-se-spasim-ot-niskoto-kryvno-news_767089.html", "text": "                Жегата е абсолютно противопоказна, ако страдате от хипотония. Може да доведе до рязко понижаване на кръвното налягане, а в по-тежките случаи - и до загуба на съзнание. Затова избягвайте да стоите в помещения, които съчетават силна топлина и задух.    Избягвайте да се изправяте рязко, особено след сън. Когато ставате, първо седнете и постойте така няколко минути и след това се изправете.     Ако кръвното ви рязко падне, изпийте чаша айран или вода със сол, за да компенсирате загубата на натриеви соли. Пийте на малки глътки. Те са богати на минерали и спомагат за реинтеграцията на елементите, които губим при обилно потене. А обилното потене, независимо дали е причинено от горещо време, спорт или стрес, може да доведе до рязко падане на кръвното налягане. При прекомерно изпотяване се губят течности, а с тях и минерални соли, особено калий и магнезий. Те са важни регулатори на кръвното налягане. Богати на калий са сушените и пресни кайсии, черният шоколад, зрелият боб, картофите, спанакът, тиквите и тиквичките, бананите, стафидите и бадемите. Добър природен източник на магнезий са зеленолистните зеленчуци, черният шоколад, бадемите, фъстъците, авокадото, кафявият ориз и овесените трици.       Дългото стоене на едно място прав е противопоказно за хора с хипотония, тъй като затруднява венозното връщане на кръвта към сърцето. В такава ситуация е по-правилно да се правят малки стъпки напред-назад, за да могат крайниците да се раздвижват и да не спада рязко кръвното. През лятото часовете между 12 и 15 са рискови за хората, които страдат от ниско кръвно налягане. Продължителното стоене под слънцето или спортуването в тези часове може рязко да понижи кръвното. Причината е в бързото затопляне на тялото, което, за да се охлади, насочва усилията си към повърхността, тоест към кожата, и в резултат налягането спада. Ако ви се налага да бъдете навън в тези часове, задължително търсете сянка, за да може организмът да балансира. И носете със себе си бутилка вода за пиене, както и спрей с термална вода, за да напръсквате кожата.    Редовно проветрявайте помещенията. Задушното помещение провокира спадане на кръвното налягане. Но е важно и кога ще освежавате въздуха. Ако го правите в най-топлите часове на деня, полза няма да има. Проветрявайте сутрин и вечер - тогава въздухът е по-прохладен и освежава и ободрява. Щом се приберете вечер у дома, задължително проветрете - застоялият през деня въздух ще промени кръвното ви налягане. Това е най-бързата превантивна мярка, ако кръвното ви налягане падне, а не кофеиновите или газираните напитки, както мнозина предполагат. Храненето също е важно. В топлото време или по време на тренировки е възможно кръвното да падне под 100 mm Hg. За да балансирате, яжте храни, които съдържат повече вода и натриеви соли - краставици, домати, маруля, кисело мляко, особено ако е обогатено с пробиотици, които регулират чревната дейност. Ако почувствате колебания в кръвното налягане, седнете и вдигнете краката си на високо. Това благоприятства венозното връщане от периферните части на тялото към сърцето и нормализира кръвното налягане. ", "date": "2019.07.11", "title": "9 съвета как да се спасим от НИСКОТО кръвно"}
{"url": "https://www.actualno.com/society/novini-ili-novini-kartinata-na-pechata-za-11-uli-news_767300.html", "text": "            Изданието коментира, че ниските цени за чадъри и шезлонги по Българското Черноморие, с които кандидати за концесионери на плажове са спечелили конкурси за тяхното стопанисване и с които министърът на туризма Николина Ангелкова толкова се хвалела, се оказали бутафория. След множество сигнали Министерството на туризма решило да направи показна проверка, придружено от телевизионни камери. Резултатът от нея показал това, което почиващите отдавна знаят - че ниските цени са само в главите на чиновниците от ведомството.   Медията пише, че от 512-милионното население на ЕС през 2018 г., 7,8% са граждани, които са се родили в други държави. 3,4% са имали преди това гражданство на друга държава - членка на ЕС, и едва 4,4%, т.е. 22 милиона и половина, идват от държава, която не е членка на ЕС. Това съобщи \"Евростат\" в изследване, посветено на миграцията на Стария континент, цитирано от ежедневника. Става ясно, че тези дялове обаче са много различни в отделните държави от Общността. През 2018 г. Люксембург например има най-голям дял граждани на друга страна от ЕС – цели 41% от нейното население, следвана от Кипър (13%) и Ирландия (9%). Най-голям дял граждани с произход извън ЕС са се установили в Естония и Латвия (14%) и в Австрия (8%). Пълните данни от проучването ще откриете по страниците на \"24 часа\". Всекидневникът отбелязва, че регистрираните случаи на изхвърлени мъртви делфини по българското крайбрежие на Черно море намаляват. От началото на 2019 г. до настоящия момент по актуална информация от страна на РИОСВ – Бургас и Варна общият брой регистрирани мъртви китоподобни е 38 екземпляра, като сред тези случаи няма такива със следи от човешка намеса, насочваща към умишлено умъртвяване. За сравнение - през същия период на 2015 г. са регистрирани 41 екземпляра, 2016 г. – 150, 2017 г. – 81 , а през 2018 г. – 74 екземпляра. Тези данни показват тенденция към трайно намаляване на броя на изхвърлените мъртви делфини по българското крайбрежие на морето.     Вътрешното министерство е регистрирало по два сигнала за престъпления на час през 2018 г. Това става ясно от годишните доклади за дейността на МВР и прокуратурата, цитирани от \"Монитор\". Според информацията през миналата година у нас са регистрирани общо 96 187 престъпления, от които 87,9% против личността и собствеността на гражданите, и 12,1% – икономически. В данните на полицията има и добра новина – отчита се намаление на регистрираните престъпления с около 9,8% спрямо 2017 г. Става ясно още, че топ 3 на най-криминалните градове спрямо броя на населението у нас са София, Бургас и Враца. ", "date": "2019.07.11", "title": "Новини или Novini - картината на печата за 11 юли"}
{"url": "https://www.actualno.com/cite/edin-prevrat-ne-mogat-da-napravjat-kato-horata-a-ochakvame-ot-tjah-da-pravjat-zakoni-news_767359.html", "text": "    Това заяви зам.-председателят на \"Атака\" Десислав Чуколов заради отстраняването на Волен Сидеров като председател на парламентарната група на \"Обединени патриоти\".      Според Чуколов, това било подготвено отдавна и извади документ с дата 8 юни за отстраняване на Волен Сидеров като председател на парламентарната група на \"Обединени патриоти\". Той не прие вчерашното обяснение на Валери Симеонов, че написаната дата е техническа грешка.    ", "date": "2019.07.11", "title": "Един преврат не могат да направят като хората, а очакваме от тях да правят закони"}
{"url": "https://www.actualno.com/politics/kakvo-kupuvame-za-novite-f-16-zam-voennijat-ministyr-smjata-che-e-dostatychno-news_767363.html", "text": "    Въоръжение, пълно оборудване за поддръжка на изтребителите, цялостно оборудване за пилотите (например нашлемни устройства), тренажори за обучение на пилоти, договор за обучение в САЩ – всичко това е включено в офертата за 8-те изтребителя F-16, която вчера (10 юли) от правителството и трябва тепърва да бъде одобрена от парламента, за да довършим сделката. Това обобщи зам.-военният министър Атанас Запрянов.      Дали обаче това е достатъчно и защо сме намалили ракетите от 12 на 24 и има само 1 резервен двигател на самолет? На този въпрос Запрянов уточни, че още в първоначалното искане на България е бил записан 1 резервен двигател. Той е за 8-те самолета, като имало опит да се договорят 2 без оскъпяване, но не станало. И 1 двигател обаче бил достатъчен, според зам.-военния министър, Що се отнася до ракетите, ставало въпрос само за такива за близък въздушен бой, но имало други компенсации – например повече нашлемни устройства за пилотите. Изрично имало възможност броят на ракетите да бъде увеличен при определени обстоятелства, добави Запрянов, а осигуреното въоръжение позволявало изпълнението на задълженията в Air Policing на нашите военновъздушни сили (ВВС), подчерта той.   Получаваме изцяло натовски самолет, пето поколение и с авионика, завърши Запрянов пред Нова телевизия, като намекна ясно, че този F-16 е по-добър от \"Грипен\".\r\n\"Сиромахомилството не е добър начин да се води политика\", коментира бившият служебен военен министър Тодор Тагарев, според който досега винаги сме получавали военни подаръци от САЩ и дошло време да си купим нещо. На въпрос колко живот има в МиГ-овете, Тагарев уточни, че според руските специалисти става въпрос за до 2029 година. МиГ-овете дошли с ресурс от 3000 часа и изглежда той не е бил достигнат, но нямало официална информация, защото това са класифицирани данни, а F-16 идвали с 12 000 часа, което ще стигне за 40 години, може би и повече, според бившия военен министър.   ", "date": "2019.07.11", "title": "Какво купуваме за новите F-16 - зам.-военният министър смята, че е достатъчно"}
{"url": "https://www.actualno.com/sofia/cgm-shte-zvyni-na-shofiori-da-premestjat-kolite-si-ako-se-nalaga-miene-ili-remont-na-ulica-news_767348.html", "text": "    Центърът за градска мобилност (ЦГМ) вече ще се обажда по телефона и ще моли собственици на автомобили да ги преместят, ако се налага миене на конкретна улица или ремонт, като идеята е да не се намесва паяк, съобщава в. \" \".      Припомняме, че само преди два дни Софийският градски съд (СГС) що се отнася до миенето на улици. Столична община да реализира миене на улиците с обществена значимост и вътрешно кварталните улици два пъти месечно от май до септември и веднъж месечно от октомври до април като средномесечно се измиват не по малко от 10 847 декара, каза съдът, но това може да бъде обжалвано.   \"Често хората не са успели да се информират за предстоящи мероприятия в техния квартал. Затова се обаждаме и молим да си изместят колите. Ползваме базата данни от закупените винетни стикери за паркиране в синята и зелената зона, както и от SMS-те за плащане. Така искаме да избегнем ситуации, в които например човек години паркира на едно и също място и в един момент вижда, че колата му я няма. А всъщност ние сме я преместили на съседна улица, но докато собственикът разбере, минава време. Искаме да улесним хората”, обясни Румяна Милова от ръководството на ЦГМ.\r\nШофьорите получават обаждане не само когато става дума за мероприятие на улицата, на която живеят, но и за места, на които системата е засякла, че паркират често. В деня преди ремонта или миенето общински служител записва номерата на паркиралите автомобили. След това собствениците се прозвъняват.   ", "date": "2019.07.11", "title": "ЦГМ ще звъни на шофьори да преместят колите си, ако се налага миене или ремонт на улица"}
{"url": "https://www.actualno.com/healthy/roditeli-na-deca-bolni-ot-rak-shte-protestirat-pred-zdravnoto-ministerstvo-news_767271.html", "text": "    Родители на деца с онкохематологични заболявания ще протестират пред здравното министерство днес, предаде БГНЕС.      От Сдружението на децата с онкохематологични заболявания настояват да се улесни процедурата, по която се получава разрешение за финансиране на лекарства, неразрешени за употреба у нас от Комисията за лечение на деца към Здравната каса. Искането се отправя към Министерството на здравеопазването. Целта на протеста е да бъде постигнато трайно решение за осигуряването на лекарства за различни заболявания – рак на кръвта, левкимии, лимфоми и тумори. Проблемът е от десет години, когато за първи път няколко лекарства от позитивния лекарствен списък отпадат от списъка, и започват да липсват системно от България. През 2015 г. Фондът за лечение на деца започва да плаща част от лекарствата.   Причината  за протеста е прехвърлянето на Фонда за лечение на деца към Комисията за лечение на деца към Националната здравно-осигурителна каса. В момента, в който Фондът е закрит, се оказва, че процедурата по доставката на лекарствата е усложнена, и че броят на необходимите документи е нараснал. Затова в четвъртък родителите ще настояват да бъде съкратена процедурата по отпускане на средства за лекарства на децата им. Друго тяхно искане е да се създаде резерв в болниците на необходимите лекарства, за да може при нови заболели деца, лекарството да е налично, а не тепърва да се чака.\r\nСлед провеждането на няколко работни срещи, от октомври 2018 г. до днес със зам.-министър Начева, е поет конкретен ангажимент за промяна в регламента за процедурата за отпускане на основните лекарства, който да влезе в сила незабавно от 1 май 2019 г. До този момент обаче нищо не се е променило, категорични са от Сдружението на деца с онкохематологични заболявания.  Средно в България между 150 и 200 деца на година се разболяват от различни онкохематологични заболявания. ", "date": "2019.07.11", "title": "Родители на деца, болни от рак, ще протестират пред здравното министерство"}
{"url": "https://www.actualno.com/education/polovinata-uchebnici-po-istorija-veche-bili-redaktirani-po-temata-komunizym-news_767347.html", "text": "    Три от издателствата са поправили учебниците си по история за 10-и клас, в които има уроци за комунизма. Тези учебници ще бъдат одобрени от образователното министерство и ще могат да се ползват от училищата. Това обяви министърът на образованието Красимир Вълчев, цитиран от в. \" \".      По думите на Вълчев обаче, две издателства още не са направили необходимите редакции, за да получат зелена светлина от МОН.   Поправката на проектите за новите учебници за 10-и клас се наложи след обществено недоволство, че периодът на комунизма е представен твърде оптимистично и създава впечатление, че диктаторът Тодор Живков е управник от световна класа, грижещ се само за благото на народа. Изобщо не са споменати по времето на Живков - в края на 50-те години на XX век, като през 1960 година външният ни дълг е рекордните 3 млрд. лева, през 1978 година най-вече заради поскъпването на петрола и през 1987 година, заради цялостният провал в почти всички икономически отрасли. Реакцията накара Красимир Вълчев да поиска нова редакция, въпреки че учебниците бяха минали предварително одобрение от експертите на образователното министерство.\r\n\"Образованието не е само предоставяне на знания, но и възпитание и създаване на отношения и нагласи към света. Духът на програмата по история за периода 1944-1989 г. е такъв, че тя трябва да създаде отношение към базовите характеристики на режима, който е бил тогава\", коментира Вълчев.  \"Ангажирали сме учени от БАН, които не са участвали в процедурата досега, да направят допълнителна дискусия и да намерят най-добрите текстове\", добави той. Учебниците трябва да бъдат готови до началото на следващата учебна година. ", "date": "2019.07.11", "title": "Половината учебници по история вече били редактирани по темата \"комунизъм\""}
{"url": "https://www.actualno.com/society/zashto-atakuvat-naj-moshtnata-razuznavatelna-slujba-v-bylgarija-tykmo-sega-news_767194.html", "text": "     Петър Чолаков .      Военната прокуратура оповести, че разследва генерал Пламен Ангелов, началник на Служба \"Военна информация\" (СВИ), както и бившия шеф на службата генерал Светослав Даскалов заради нерегламентираното издаване на достъп до .\r\n„И двамата директори на службата за сигурност не са изпълнили задълженията си по служба за организиране и контролиране на дейностите по защита на класифицираната информация и са допуснали служителите по сигурността на информацията да издават разрешения за достъп за нива на класификация, които нямали право да издават, тъй като е изключително правомощие на директора\", посочват от държавното обвинение. Става дума за общо 504 разрешения за достъп до секретна информация „на ЕС и НАТО”, издадени „в нарушение на правилата”, в между април 2016 и май  2019 година.\r\nЗа обществото, което винаги е жадно за сензации, всяка новина, която хвърля светлина върху загадъчния  и магнетичен „свят на Джеймс Бонд” (или по-точно на Щирлиц, в нашия случай) вероятно е „гореща” и „пикантна”. Но начинът, по който тя бе поднесена, е притеснителен. Поради няколко причини.      На първо място, за проблемите в сферата на разузнаването не трябва да се „бие барабана”. Ако, както твърди прокуратурата, двамата генерали са нарушили закона, разбира се, трябва да бъдат взети мерки. Но без за тях да се „разтръбява”. Освен ако целта на прокуратурата не е именно такава: от една страна, на обществото да се покаже, че нещо се върши, а от друга, да бъде хвърлено петно върху репутацията на „замесените”. Източници на „Дневник” твърдят, че по донос през ДАНС и че става дума за схемата, изпробвана срещу ген. Димитър Шивиков през 2015 г.\r\nВторо, не е сигурно, че процедурата не е била спазена, както твърди прокуратурата. Г-жа Цвета Маркова, бивш директор на ДКСИ, посочи в интервю за БНР, че една проверка от НАТО би показала наличието на зaпoвeд, ĸoятo дaвa мaндaт нa зaмecтниĸa дa пoдпиcвa paзpeшeниятa зa дocтъп дo ĸлacифициpaнaтa инфopмaция.    Трето, ако ДАНС е решила да проверява „Военна информация”, това би било в разрез с фундаменталния принцип за ненамеса на една служба в работите на другите. В самата „Военна информация” би трябвало да има „звено „Сигурност”, което да контролира случващото се в институцията”, посочи г-жа Маркова. Друг е въпросът, че в цял свят е честа практика службите да бъдат в непрекъсната конкуренция и да се „дебнат една друга”. Тази практика не е непременно контрапродуктивна. Така – чрез взаимно възпиране – се пречи на определена институция да се самозабрави, да стане всесилна. Но противоборствата между службите в никакъв случай не би трябвало да се превръщат в зрелище.    Въпросът е защо някой е пуснал „тази муха” в „комуникационните канали” и какво се цели с тази операция? Не е изключено двамата генерали да са жертва на сблъсъка между старите и новите лоялисти в системата. Първите никога не се прекъсвали пъпната си връв с начина на мислене и функциониране, характерен за органите на „стария режим”, а вторите са „нови лица”, които се ръководят от евроатлантическите ценности. Изглежда, че г-н Ангелов принадлежи към „новия ешелон”, тъй като е влязъл в системата след  1990 година.\r\nТрудно е да установим с категоричност дали наистина е продукт на описания сблъсък. Факт е обаче, че скандалът не само няма да повиши доверието на нашите партньори от НАТО към България, което и без това не е особено високо, а и ще ни навреди. Не е тайна също така, че определени партии, които имат особено място в българската политическа система, имат огромни апетити: и към бизнеса, и към съдебната система, а и към службите за сигурност.\r\nНека го кажем направо: става дума за ДПС – партия, която формално е стожер на либералните идеи, НАТО и ЕС, но, както изглежда, поддържа топли отношения с Русия (да не говорим за съмненията, че елитът ѝ е отгледан от комунистическите служби за сигурност). В доклада за дейността си през 2018 г. военното разузнаване (т.е. СВИ), ръководено от ген. Ангелов, посочи Русия като източник на хибридни операции и заплахи за употреба на военна сила.   Когато през 2013 г. депутатът от ДПС г-н Пеевски, човек със спорна репутация, бе избран за шеф на ДАНС, това породи масово недоволство в страната. Шест години по-късно ДПС е в прекрасна кондиция, почетният му председател реализира големи бизнес проекти, а, както се твърди, апетитите на Движението към сектор „Сигурност и отбрана” не само не са секнали, а са по-силни от всякога.\r\nДали разкритията на прокуратурата не обслужват точно амбициите на ДПС? Съвпадение ли е, че преди да бъдат закупени самолетите F-16 се хвърля „бомба” или „димка” във военното разузнаване? Г-н Методи Андреев твърди в интервю за „Фрог нюз\", че целта е СВИ да бъде обезглавено преди сделката – в интерес на Русия. Каква е ролята на управляващата партия ГЕРБ в пиесата? Още въпроси, чиито недвусмислени отговори едва ли ще получим, особено в близките дни. Но това не пречи да ги задаваме. ", "date": "2019.07.11", "title": "Защо атакуват най-мощната разузнавателна служба в България тъкмо сега?"}
{"url": "https://www.actualno.com/climate/akademichnijat-svjat-pochna-da-se-obedinjava-za-borba-s-klimatichnite-promeni-news_767344.html", "text": "    Хиляди университети по света обявиха \"извънредно положение за климата\" и се ангажираха пред Организацията на обединените нации (ООН) да се борят с климатичните промени, мобилизирайки своите студенти, предаде БГНЕС.      В писмо представители на повече от 7 000 образователни институции на 6 континента обещаха да постигнат въглеродна неутралност до 2030 г. или най-късно до 2050 г, съобщи АФП. Те също така обещаха повече ресурси за \"ориентирани към действия\" изследвания в областта на изменението на климата, както и за разработване на екологично образование както в колежите, така и чрез по-масови програми за образование.   \"Това, което преподаваме, оформя бъдещето\", каза Ингер Андерсен, директор на Програмата на ООН за околната среда (UNEP) в изявление, приветстващо инициативата, която беше представена в централата на ООН в Ню Йорк.\r\n\"Младите хора са все по-често на преден план в призивите за повече действия в областта на климата и екологичните предизвикателства, а инициативите, които пряко включват млади хора в тази критична работа, са ценен принос\", добави тя.  Лидерите на инициативата - които включват университета Strathmore в Кения, университета Tongji в Китай, френското бизнес училище KEDGE, университета в Глазгоу, Калифорнийския държавен университет, университета Zayed в Обединените арабски емирства и Мексиканския университет в Гуадалахара - се надяват да привлекат повече от 10 000 академични институции, които да се ангажират с този план за действие до писани и ангажирани с плана до края на годината. ", "date": "2019.07.11", "title": "Академичният свят почна да се обединява за борба с климатичните промени"}
{"url": "https://www.actualno.com/society/posleden-shans-da-se-objalvat-telk-reshenija-po-novija-zakon-news_767332.html", "text": "    Днес, 11 юли, изтича срокът, в който хората, които са ощетени от медицински експертизи и решения на ТЕЛК, могат да ги обжалват, предаде БГНЕС. Тази еднократна възможност се дава на хора, които са освидетелствани между 3 август 2018 г. и 10 юни 2019 г. и смятат, че са ощетени от новата наредба за медицинската експертиза.      На 11 юни влязоха в сила промени в нея, които правят известен компромис с рестриктивните условия, заложени в предишния текст. Така при най-малко две заболявания, които носят 50 и над 50% инвалидност, оценката ще се определя по най-високия процент плюс 20% от сбора на процентите за останалите заболявания. Самото преосвидетелстване, обаче, едва ли ще стане в близките месеци, като се имат предвид претовареността на комисиите и започващият сезон на летните отпуски. Лекари вече предупреждават, че за много хора новите условия пак няма да доведат до по-голям процент инвалидност. По-висок краен процент след преизчисляване ще получат само хората с най-малко две заболявания, носещи 50 и нагоре проценти, подчертават експерти.   В последните дни се появиха примери какво могат да очакват пациентите. Според експерти в новата методология ако едно лице има заболяване, което му дава 50%, и още три с 40, 30 и 20%, промяната в наредбата няма да доведе до нищо. Тя ще е 50%, а останалите заболявания само ще бъдат изброени в решението. В случай, че лицето има две заболявания с 50% и още три с 40, 30 и 20%, то по новата наредба ще получи 78% вместо 50%, както беше по старата действаща наредба. ", "date": "2019.07.11", "title": "Последен шанс да се обжалват ТЕЛК решения по новия закон "}
{"url": "https://www.actualno.com/curious/chovek-ocelja-sled-padane-v-niagarskija-vodopad-news_767341.html", "text": "    Полицията на парка \"Ниагара Фолс\" съобщи, че неизвестен мъж е оцелял след падане в бушуващите води на Ниагарския водопад от почти 57 метра височина, предаде БГНЕС.      Човекът \"е забелязан да се изкачва над подпорната стена\" във вторник (9 юли), преди да падне от скалата, става ясно от официално полицейско съобщение в Twitter. След претърсване под водопада, полицаите са открили мъжа \"седнал на камъните\", без опасни за живота наранявания.\r\nЧовекът, когото полицията не е идентифицирала, е бил отведен в болница.\r\nКъсметлията е паднал от ръба на водопада \"Подкова\" - най-големият от трите водопада, които съставляват Ниагарския водопад, казват служители.  \"Когато езерото Ери тече по-силно към езерото Онтарио, има по-голям шанс при падане да се избегнат масивните камъни под водопада \"Подкова\", каза местен експерт.\r\n\"Единственият начин да оцелеете от този вид падане е като избегнете големите скали долу\", заяви експертът пред BBC. \"В този случай, за този човек - това е било нещо като Божия благословия\", добави той. ", "date": "2019.07.11", "title": "Човек оцеля след падане в Ниагарския водопад "}
{"url": "https://www.actualno.com/sofia/planirani-spiranija-na-vodata-v-sofija-news_766995.html", "text": "    „Софийска вода” временно ще прекъсне водоснабдяването в някои части на столицата на 11 юли. Това съобщиха от пресцентъра на дружеството.      Във връзка с монтаж на спирателен кран на бул. „Княгиня Мария Луиза“ в жк. „Банишора“ се налага спиране на водоподаването от 09.00 до 21.00 часа на клиентите на „Софийска вода”, живеещи в района на: бул. „Княгиня Мария Луиза“ от Централна железопътна гара - София до надлез „Надежда“ (северната страна). При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Княгиня Мария Луиза“ пред Транспортна болница.\r\nВъв връзка с подмяна на сградно водопроводно отклонение на ул. „Миньорска“ в с. Яна се налага спиране на водоподаването от 09.00 до 16.00 часа на клиентите на „Софийска вода”, живеещи в района на: ул. „Васил Левски\", ул. „Юрий Гатарин\", ул. „Миньорска\", ул. „Стефан Стамболов\". При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред 116 ОУ.\r\nВъв връзка с подмяна на сградно водопроводно отклонение на бул. „Св. Климент Охридски“ в кв. „Малинова долина“ се налага спиране на водоподаването от 09.00 до 17.00 часа на клиентите на „Софийска вода”, живеещи в района на: бул. „Св. Климент Охридски“ от №26 до №72 и от №59В до №61К. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Св. Климент Охридски“ №48А.     Във връзка с подмяна на сградно водопроводно отклонение на ул. „Гълъбец“ в с. Бусманци се налага спиране на водоподаването от 09:00 до 14:00 часа на клиентите на „Софийска вода”, живеещи в района на: ул. „Гълъбец“, ул. „Вучко Игнатов – Даскала“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Гълъбец“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21.    Можете да следите развитието на всички планирани теренни дейности в реално време чрез Виртуалния информационен център на дружеството - тук. Информация за предстоящи планирани спирания на водата можете да получите безплатно на СМС след предварителен абонамент на сайта на дружеството. ", "date": "2019.07.11", "title": "Планирани спирания на водата в София"}
{"url": "https://www.actualno.com/healthy/bashtata-na-pochinalata-zaradi-dyrjavata-gabi-ne-bih-se-vyrnal-v-bylgarija-zashtoto-ne-vjarvam-che-neshto-se-e-opravilo-news_767365.html", "text": "    Не срещах разбиране, а направо ми пречеха. Така бащата на починалата от левкимия Габи – Петър, си спомня за ужаса, който е изживял в опитите си да излекува дъщеря си от смъртоносното заболяване.      Припомняме, че тази седмица стана ясно, че здравното министерство заради буквално отказ от помощ момиченцето, което почина, да бъде лекувано. Съдебното решение може да се обжалва!   \"Разбирам загрижеността на родителите на Габи, но ако дам на тях пари, трябва да дам и на другите\", разказа Петър пред Нова телевизия какво му бил казал тогавашният здравен министър Стефан Константинов. Причината – по закон лечение на дете в чужбина се прави само ако са изчерпани всички възможности в България.\r\nПетър и майката на Габи – Росица, разказват и за отношението на отговорните в България и огромната разлика спрямо Италия, където семейството в крайна сметка стига, за да лекува дъщеричката си, но в крайна сметка безуспешно. Отиде си според мен заради нехайството на органите в България да реагират навреме, категоричен е почерненият баща. Той си спомни как здравното министерство се признало за виновно и въпреки това ВКС върнало делото на първа инстанция.  Сега Петър и Габи осъдиха за 100 000 лева държавата, но може да има обжалване. Тези пари няма да ни върнат Габи, подчертаха родителите. \"Гледам да не мисля много, защото ми е много тежко\", подчерта Петър. И двамата, заедно с другата си дъщеря, живеят в Италия. \"Не бих се върнал в България, защото не вярвам, че нещо се е оправило\", добави той. Петър е категоричен, че в такава ситуация всеки в България осъзнава, че е сам. ", "date": "2019.07.11", "title": "Бащата на починалата заради държавата Габи: Не бих се върнал в България, защото не вярвам, че нещо се е оправило"}
{"url": "https://www.actualno.com/celebrate/sv-ravnoapostolna-olga-news_767246.html", "text": "    Света благоверна Олга била съпруга на киевския княз Игор. След ранната смърт на съпруга си тя поела управлението на княжеството до пълнолетието на своя син Светослав. Княгиня Олга деятелно се заела да благоустроява държавата. Обикаляла всички области на страната и навсякъде оставяла следи от мъдри грижи, като въвеждала в управлението ред и правосъдие. С това тя спечелила любовта на народа и се прославила като мъдра управителка.      Русите през Х в. били още езичници. Но още в средата на ІХ в. всред тях започнало да прониква християнството. На някои места били построени църкви и християните свободно извъшвали богослужение. Такава църква имало и в гр. Киев. Княгиня Олга наблюдавала живота на християните, могла да узнае за тяхната вяра и да направи сравнение със славянското езичество. Със своя светъл и проницателен ум тя схванала, че езичеството не могло да възпита такива люде, каквито са християните. Беседите с християнски учители й открили небесната чистота и висота на християнското учение. Нейното сърце било пленено от евангелската истина. Но Олга не се решавала да приеме кръщение в Киев, понеже се страхувала от вълнения между старейшините и народа, които, като езичници, не били разположени към християнската вяра. От друга страна, тя желаела да изслуша най-точни наставления във вярата в самата столица на християнството, за да не допусне някаква грешка. Княгиня Олга искала лично да види всичко най-хубаво в най-хубавата вяра, за да я възприеме с пълно убеждение на ума и сърцето. За тая цел в 955 г. тя се отправила в Цариград. Там император Константин Багренородни я приел с големи почести. Патриарх Полиевкт я наставил във вяра и я удостоил със св. кръщение, в което тя била наречена Елена. \"Благословена си ти всред твоя народ - казал й патриархът, - понеже обикна светлината и остави тъмнината. Тебе ще благославят руските синове!\"   Благоверна Олга се върнала в Киев дълбоко убедена в превъзходството на християнската вяра. Тя вече не могла да не желае да се обърнат към християнската светлина и другите, които оставали в езически мрак. Преди всичко, като любяща майка, тя говорела на сина си за тази вяра: \"Аз опознах истинния Бог, сине - казала му тя - и се радвам. Ще Го познаеш и ти и ти ще се радваш. Християнската вяра е светлина и радост за душата. Чрез животворното си действие върху душата тя сама говори за своя неземен произход, за своето божествено достойнство. Приеми тая вяра и не само не ще съжаляваш, но ще се считаш най-щастлив, както аз считам себе си най-щастлива!\" Светослав обаче обичал много славата, мислел само за битки и отговорил на майка си: \"Как аз едничък да приема друг закон? Цялата ми дружина ще се смее на това.\" Макар и да не искал да слуша за светата вяра, той не пречел на другите да я приемат. Мнозина, като слушали убедителната проповед на княгинята, приемали св. кръщение. В древните руски паметници се говори, че св. Олга посяла първите семена на християнскатат вяра в своя млад внук Владимир и в неговите братя. Цели 12 години св. Олга разпространявала светата вяра далеч зад пределите на Киев. Тя умряла на 11 юли 969 г.\r\nЛетописецът преподобни Нестор, завършвайки своите известия за благоверна Олга, пише: \"Тя била предтеча за християнството в нашата земя, както зорницата пред слънцето, както зората пред пълната светлина, както месечината нощем; тъй тя светела всред неповярвалите люде. Тя първа из Русия се изкачила в Царството небесно. Руските синове я хвалят като началница. Тя и след смъртта си моли Бога за Русия, а нетленните й мощи продължават да вършат чудеса.\"  Според мнението на някои историци света Олга - Елена била българска княгиня и следователно отишла в Русия вече християнка.     ", "date": "2019.07.11", "title": "Св. равноапостолна Олга"}
{"url": "https://www.actualno.com/society/prognoza-za-vremeto-11-uli-chetvyrtyk-news_767291.html", "text": "    Захлаждането на времето продължава и в четвъртък, предаде БГНЕС.      Днес се очаква да бъде ветровито и сравнително по-хладно спрямо вчера. Ще има променлива облачност, по-значителна преди обед над източните, а следобед и над планинските райони. Само на отделни места ще превали дъжд. Преобладаващите максимални температури ще са между 22 и 27 градуса.   Над Черноморието сутринта ще е облачно и на места все още ще има превалявания от дъжд. Около обяд облачността ще се разкъса до предимно слънчево. Ще духа умерен, временно и силен север-североизточен вятър. Максималните температури ще са между 23° и 26°, колкото е и температурата на морската вода. Вълнението на морето ще е 2-3 бала.\r\nНад планините облачността ще е променлива, с превалявания главно в сутрешните часове. Тогава ще е и по-ветровито, но през деня север-северозападният вятър ще отслабне. Остава хладно с максимална температура на височина 1200 метра около 18°, на 2000 метра около 10°.  В следващите дни се очаква затопляне на времето. В неделя следобед обаче отново ще нахлува студен въздух, очакват се и нови превалявания. ", "date": "2019.07.11", "title": "Прогноза за времето - 11 юли (четвъртък)"}
{"url": "https://www.actualno.com/politics/obsyjdat-zabranata-za-pushene-na-nargile-na-zakrito-news_767272.html", "text": "    Промените в Закона за здравето, предвиждащи въвеждане на пълна забрана за пушене на наргиле на закрито, влизат за второ четене в парламента на пленарното заседание в четвъртък, предаде БГНЕС.       е внесен от депутати от групата на „Обединени патриоти“, начело с лидера на НФСБ Валери Симеонов. С него вносителите си поставят за цел опазване на здравето най-вече на децата и подрастващите чрез въвеждането на административни и други мерки по отношение ограничаване употребата на изделия за водна лула (наргиле), несъдържащи тютюн.   В мотивите им е записано, че вдишват токсични вещества, които се срещат и в стандартните цигари, но при наргилето въглените, чрез които се разпалва сместа, засилват вредите за здравето. Те са свързани с увреждане на дихателната и сърдечно-съдовата системи, зъбите и други.\r\nВ рамките на пленарното заседание депутатите ще обсъждат и промени в Закона за личните документи, час от които предвиждат влизането и пребиването на чужденци от български произход на територията на страната с цел обучение или сезонна заетост.   ", "date": "2019.07.11", "title": "Обсъждат забраната за пушене на наргиле на закрито "}
{"url": "https://www.actualno.com/politics/gerb-pravi-vytreshno-razsledvane-na-10-signala-za-zloupotrebi-news_767369.html", "text": "    \"Няма да генерирам сензации в аванс. Над 10 сигнала се проверяват от ГЕРБ. И не само в Банско и Сандански. Сигналите са конкретни и зад тях стоят лица с техните имена. В етичната комисия ще се приемат и анонимни сигнали.\" Това каза вицепремиерът Томислав Дончев в интервю за bTV.  Той допълни, че \"вероятно има самозабравяне в ГЕРБ - при толкова членове, няма как да сме сигурни за всеки един.\"      Относно Дончев заяви, че първо трябва да се чуе \"гласът на народа, както и експертите по темата. Тогава не можем да си затворим очите.\"   \"Съобразяваме се и с другите държави в ЕС. Няма държава, която да използва машинно гласуване в Европа\", каза още той.\r\n\"Ако България вземе решение да сме единствената държава в ЕС, която да използва , то ние трябва да произведем машините, а не да наемаме за всеки избор. Експертите са на нокти всеки път, тъй като машините пристигат малко преди изборите, а проверки трябва да се извършват обстойно на всеки апарат\", допълни Дончев.   ", "date": "2019.07.11", "title": "ГЕРБ прави вътрешно разследване на 10 сигнала за злоупотреби"}
{"url": "https://www.actualno.com/curious/praznuvame-svetovnija-den-na-shokolada-news_767333.html", "text": "    Половин блокче черен шоколад може да се консумира всеки ден, без да вреди на здравето, но е по-добре да го консумираме през първата половина на деня, тъй като е висококалоричен продукт и съдържа вещества, които ни ободряват, твърдят лекари.      На 11 юли се чества Световният ден на шоколада. Първи започнали да го празнува французите, които организирали масово честване на това сладко . Постепенно празникът придобива голяма популярност в други европейски страни.   \"Ако вземете тъмен шоколад със съдържание на какао най-малко 50%, то тогава средностатистическият човек може да консумира около 50 грама всеки ден. Можете да си хапнете и повече, ако се занимавате с  тежък физически труд или спорт\", казва Алексей Буверов, професор в отделението за поликлинична терапия в университета Сеченов, предаде БГНЕС.\r\nТой поясни, че яденето на шоколад е по-добро през първата половина на деня, тъй като продуктът съдържа захар и е високо калоричен, освен това има вещества със стимулиращ ефект, алкалоиди, които могат да попречат на съня.  Учените са открили, че какаото е лек при и диабет.\r\nВ същото време, експертите са съгласни, че тъмният шоколад е по-здравословен за човешкото здраве, тъй като съдържа по-високо съдържание на какаови зърна и съответно по-голям брой полезни компоненти.   \"Сега има активно проучване на биофлавоноидите, които се съдържат в тъмния шоколад. Проучва се положителният ефект върху метаболизма на холестерола, т.е. въпреки че шоколадът съдържа мазнини, флавоноидите намаляват нивата на холестерола\", обясни Буверов.    В допълнение, шоколадът дава на човека енергийни резерви, както и подобрява настроението, добави той.\r\nСпоред него, деликатесът има и компоненти, които имат определен защитен ефект върху черния дроб.\r\nПротивопоказания за консумация на шоколад, според лекарите, са заболяванията на панкреаса.    ", "date": "2019.07.11", "title": "Празнуваме Световния ден на шоколада "}
{"url": "https://www.actualno.com/health/kak-da-razberete-che-ste-natrupali-toksini-news_767295.html", "text": "    В съвременния начин на живот няма как да избегнем натрупването на токсини. Но ако те достигнат определено ниво, могат да доведат до Кои обаче са симптомите за прекалено голямо натрупване на токсини в организма? От BrightSide дават няколко примера.       Имате \"мозъчна мъгла\"    Ако се чувствате замаяни, объркани и не можете да се концентрирате дори сутрин, след като сте се наспали, в тялото ви може да са се натрупали вредни токсини. Те предизвикват редица реакции, които \"изсмукват\" основните витамини и минерали, с помощта на които организмът ви трябва да функционира. Нещо подобно на това, което се случва, когато налеете нискокачествен бензин в колата си. Миришете неприятно   Взели сте сутрешния си душ, нанесли сте дезодорант и въпреки това в метрото хората се отдръпват, когато се приближите до тях. Познахте: токсините могат да ви накарат да миришете неприятно. Когато се усвояват, те произвеждат газове и миризми, които се отделят през порите ви и се разнасят като отвратителна смрад.\r\nВижте останалите в  ", "date": "2019.07.11", "title": "Как да разберете, че сте натрупали токсини"}
{"url": "https://www.actualno.com/society/varnensko-rpu-ostana-bez-tok-spira-rabota-s-grajdanite-news_767372.html", "text": "    Поради възникнала авария в електропреносната мрежа и нарушено електроподаване в района на \"Пътна полиция\" и Трето РУ при ОД на МВР - Варна, към момента не се предоставят никакви услуги за граждани в двете структури, съобщиха от МВР.      Уведомени са аварийните екипи на електропреносното дружество, които са започнали работа по остраняване на проблема.   От полицията се извиняват на гражданите за причиненото неудобство. ", "date": "2019.07.11", "title": "Варненско РПУ остана без ток, спира работа с гражданите"}
{"url": "https://www.actualno.com/analysis/iztochnoto-sredizemnomorie-arena-na-igrite-za-naprednali-news_767270.html", "text": "            Според Ферхат Еркюмен, докторант по международното морско право в университета в Глазгоу, гръцката администрация в Кипър иска да развие досега ограничените си отношения със страните от региона, като Израел и Египет, за да сключи договор в качеството си на едноличен собственик на острова и да придобие политическа власт срещу ТРСК и Турция в допълнение към икономическите си печалби чрез предоставяне на едностранни привилегии на международни компании като „Тотал“, „Ени“ и „Ексон“ върху енергийните запаси, открити в югоизточната част на Кипър, тяхното разпределяне, проучване и обработване.\r\nПредоставяйки следната информация за международното морско право, нашият експерт също така изтъква източника на проблема. Днес валидните морски зони се идентифицират чрез класифицирането им: започвайки от брега като вътрешни води, териториални води, прилежаща зона, континентален шелф и изключителна икономическа зона (ИИЗ) и накрая открито море.  Познаването на континенталния шелф и ИИЗ е необходимо, за да се разбере местоположението на енергийните ресурси. Правата върху морското дъно и природните източници намиращи се под земята - петрол и газ - се предоставят на държави, които имат континентален шелф. Тези права не трябва да бъдат декларирани.\r\nВъпреки това ИИЗ се счита за морска зона, която дава право на дейности като риболов, генериране на енергия от вълни и вятър върху водния обект, и това са права, които трябва да бъдат декларирани.   Международното право препоръчва тези зони да бъдат разделени предимно чрез консенсус между крайбрежните държави. В случаите, в които това не е възможно, международните арбитражни трибунали и съдилища са следващата инстанция. В случай, че това също не даде решение, международните съдилища създават временни решения между съответните държави, свързани с ползата от тези природни ресурси.    Тези принципи са ясно посочени в Конвенцията на Организацията на обединените нации от 1982 г. за морското право. В крайна сметка всяка инициатива, като едностранното , която необратимо ще промени правата на свързаните страни в неразделени морски зони, се счита за незаконна.\r\nИзточникът на проблема тук е, че не е извършвано цялостно разделение на между държавите, насочено към преработката на природен газ и петролни източници в Източното Средиземноморие. Причината за това е предимно кипърският проблем и продължаващият спор между страните с брегове по , насочени към разделяне на политическите и морските зони.   Въпреки това гръцката администрация в Кипър подписа споразумения за разграничаване на морските зони с Египет и Израел като единствена власт на острова; договорът, който тази администрация искаше да направи с Ливан, беше предотвратен в резултат на усилията на Турция.   Въпреки това неотдавнашното откриване на сериозни запаси от природен газ в областите, които Израел нарича „Левиатан“, гърците наричат „Афродита“, и Египет – „Зор“, близо една до друга сближи тези държави. Освен това с усилията на Гърция да се присъедини към тази група, започнаха обсъждания за транспортирането на газ, който може да транспортира оттук до Европа. Въпреки това нито Турция, нито ТРСК са включени в това уравнения. Техните (на Гърция, Кипър, израел и Египет) усилия са насочени към постигане на физически свършен факт в Източното Средиземноморие.\r\nИ все пак Турция играе картите си срещу тези играчи, без да се отдръпва назад - тя казва: \"Аз също съм на земята\". Но международната игра в е достатъчно сериозна, за да бъдат забравени вътрешните икономически, политически и социални проблеми.\r\nИсторията на човечеството е свидетелство за това как законът е нарушаван от силните, когато интересите станат незаменими. Следователно по-голямата част от времето не е достатъчно да си прав. Необходимо е да бъдеш могъщ и в чужбина, и на местно ниво, завършва авторът на анализа.  ", "date": "2019.07.11", "title": "Източното Средиземноморие - арена на игрите за напреднали"}
{"url": "https://www.actualno.com/bgfootball/desetki-arestuvani-sled-boj-s-uchastieto-na-fenove-na-levski-v-bratislava-news_767345.html", "text": "    Полицията в словашката столица Братислава е арестувала около 80 души, след като снощи фенове на българския \"Левски\" се сбиха с полски и холандски запалянковци, съобщава МВнР.      Арестите са се наложили, тъй като футболните привърженици са почнали да чупят маси и столове на една от централните улици в града. Има и ранени хора. Българското посолство е в контакт с местните служби на реда за уточняване колко от нашите сънародници са задържани и дали има ранени сред тях.\r\nОколо 9:00 тази сутрин се очаква се очаква да бъдат освободени всички задържани във връзка със сблъсъците на футболни запалянковци в словашката столица Братислава. По информация на българското посолство, към 5:30 часа местно време са задържани 45 души като свидетели, а към момента са освободени 30 души. А към 9:40 часа българско време МВнР съобщи, че всички задържани българи вече са освободени!\r\nС кои футболни агитки са се сблъскали сините фенове - !   Заглавна снимка:       ", "date": "2019.07.11", "title": "Десетки арестувани след бой с участието на фенове на \"Левски\" в Братислава*"}
{"url": "https://www.actualno.com/europe/britanski-razuznavatelen-samolet-izvyrshi-polet-nad-cherno-more-news_767376.html", "text": "    Самолетът за радиоелектронно разузнаване на британските ВВС Bombardier Global Express Sentinel R.1. е прелетял над черноморското крайбрежие на Русия.      Той е приключил в 7.10 часа руско време, след което се е върнал в базата си.   Същият самолет е бил на разузнавателна мисия край руското крайбрежие на 9 юли. Преди това още един негов събрат е бил засечен в района на Новоросийск, предаде БГНЕС.\r\nКато цяло чуждестранни дронове и самолети все по-често се появяват край границите на Русия. Те са забелязани над Черно море, край Калининградска област, а също така недалеч от руските бази в Сирия.  Пентагонът отказва да прекрати разузнавателните си операции край бреговете на Русия, въпреки призивите на руското министерство на отбраната.     ", "date": "2019.07.11", "title": "Британски разузнавателен самолет извърши полет над Черно море "}
{"url": "https://www.actualno.com/politics/jane-janev-sys-signal-kym-etichnata-komisija-na-gerb-news_767373.html", "text": "    Яне Янев е подал сигнал към етичната комисия на ГЕРБ.      \"Сигналът е за почти цялата работа на общинските съветници на Сандански през последните 4 години. Първият сигнал е свързан с разрешение за строеж на водопровод с , братът на кмета и негов съсед. Те получават разрешение и заповед от кмета за един ден. Водопроводът минава през парка и стига до хотела на кмета, къщата за гости на Манолев и къщата на съседа на кмета. По всичко личи че е оказан натиск\", обяви лидерът на РЗС в интервю за bTV.   От своя страна кметът на община Сандански Кирил Котев заяви, че \"водопроводът е абсолютно законен. Тази постъпка е и законна, и морална. Не само един хотел ще се възползва от тази минерална вода, а и много други. Няма конфликт на интереси.\"\r\n\"Това, че Борисов обяви на Конгреса, че иска да се бори с феодализма по места, ме кара наистина да имам надежда\", допълни Яне Янев.  \"Свещеници ми казаха, че кметът е направил освещаване на басейна в началото на годината, а разрешението е издадено преди 2 седмици\", каза още той.\r\n\"Разрешението за водоползване се издава преди разрешението за строеж. Етичната комисия ще дойде и прецени. Това не е първият хотел в България с минерална вода\", отговори кметът.   \"Истинският кмет на Вижда се, че го защитаваше и за къщата за гости и за джакузито му\", завърши Янев.     ", "date": "2019.07.11", "title": "Яне Янев със сигнал към етичната комисия на ГЕРБ"}
{"url": "https://www.actualno.com/society/zapaliha-avtomobila-na-izvesten-kritik-na-vlastta-news_767395.html", "text": "    Колата на скулптора Велислав Минеков е била подпалена в сряда вечерта, съобщава Offnews. Инцидентът е станал пред дома на Минеков в столичния квартал „Изток“, като по думите на Минеков стъклата на автомобила са били счупени, а купето е било залято с бензин.      Колата е била паркирана до детска градина и вече е горяла, когато скулпторът се е опитал да я премести, за да предотврати по-сериозни щети.   До по-сериозен инцидент не се е стигнало заради бързата намеса на пожарната, посочи Минеков. На мястото са пристигнали и полицаите, които са разследвали заплахите срещу Минеков.\r\nПроф. Минеков е известен с острите си публични критики към управляващите. Той твърди, че преди това е получавал заплахи \"от въоръжени лица\".  По-рано в деня на инцидента сайтът Liberta.bg публикува интервю с професора, озаглавено „Докато не приключи „падишахлъка“, винаги ще има някакъв нов Цветанов“, в което той за пореден път критикува властта и в частност поведението на премиера Бойко Борисов по време на преговорите за разпределянето на ключовите постове в ЕС.\r\nСлед случилото се, друга известна с многократното изобличаване на абсурдите в държавата фигура в лицето на адвокат Николай Хаджигенов подкрепи Минеков и в нарочен Facebook пост предизвика всеки кандидат-подпалвач да заповяда, защото няма да мълчи.         ", "date": "2019.07.11", "title": "Запалиха автомобила на известен критик на властта"}
{"url": "https://www.actualno.com/viewpoint/istorija-na-emigracijata-v-novo-vreme-news_767279.html", "text": "    Създадена на кръстопът, страната ни ражда номади - така е било, така е и сега. В периода, когато границите бяха затворени, а бягството се приемаше за държавна измяна, цената беше много висока, но пак имаше хора, които търсеха живота си другаде.      Днес младите приемат за даденост факта, че могат да търсят реализация в други страни без особени проблеми, освен трудностите при адаптацията, но това са общо взето нормални неща.\r\nНе им се налага да бягат през телени мрежи, да се превръщат в мишени, да преживяват безпомощно проблемите на семейството си, останало тук. Много житейски драми останаха зад гърба ни. В момента житейската драма е друга - остават възрастните, а децата създават живота си на хиляди километри. Почти няма семейство, което да не е дало емигрант. Тъжно и трудно е, когато ти се раждат внучета зад океана и единственият начин да общуваш с тях е през десктопа...\r\nТова е ежедневието на новата емиграция и нейните корени тук. А корените остаряват и няма кой да им даде една чаша вода.   От началото на 20. век до 1991 година страната ни е дала малко над 1 милион емигранти. \r\nСтената падна през 1989-та, но до 1993-та кандидат- емигрантите можеха да претендират за политическо убежище. После и Америка, и Европа се произнесоха, че страната ни вече е с демократично управление и те нямат право на тоя статут.    Първата вълна емигранти се насочи с туристическа виза към Канада с екскурзии до Куба. Използваха междинния полет и оставаха в Канада. Някои се заселиха там трайно, мнозина не успяха и се върнаха. Заразени от емигрантската жилка, мнозина от тях пак опитаха, но другаде.\r\nПосле се оказа, че съседката ни Гърция има голяма нужда от берачи на портокали и това беше сезонният шлагер. Пред гръцкото консулство в Пловдив непрекъснато се виеше огромна опашка, първите етажи на съседните сгради бяха наети от агенции за преводи, визи и устройване на работа. От няколко години вече то е затворено.   Преди 20 години емигрантски квоти, в които влизаха и българите, поддържаха само САЩ, Нова Зеландия и Австралия. Най- легално можеше да се отиде в Аржентина и Венецуела. Германия приемаше охотно наши студенти, стига да могат да декларират сметка с 12 000 марки. Работниците там отиваха най-често с колективен договор, което ще рече - през агенция. Най- голям интерес в началото на 90-те има към САЩ - лотарията \"Зелена карта\" дава шанс на 2000 души до 1999 да заминат. Най-голям шанс имат семейства с едно дете, в които мъжът е със средно специално образование и документ за дадена професия. Хора с висше образование и добър английски получават през 1999-та визата си за Америка още същият ден.\r\nВ Канада също с приоритет се приемаха млади семейства - особено ако поне единият владее добре френски език - обикновено ги насочваха към френскоговорящата провинция Квебек. За да стигнат дотам обаче, им се налагаше да декларират средства, достатъчни за 6 месеца живот в Канада. За тричленно семейство това означаваше 9000 канадски долара. И сега Канада няма посолство в България, за процедурата се налагаше да се ходи до Белград.\r\nДокато в Канада и Америка нашите емигранти можеха да се реализират с професията си, за Гърция до 1999-та година вече бяха заминали 100 000 нелегални емигранти - предимно жени, доста от тях с висше образование.   По-късно се наложи Гърция да плати за луксозния си начин на живот, но истината е, че този период помогна и на много български семейства, защото заплатите на домашните прислужници и гледачки на възрастни хора поне двойно надвишаваха средните доходи у нас. Жените на средна възраст бяха главно действащо лице в тоя поток на работна ръка. Това повлия и на следващото поколение, което растеше тук без майка и получаваше пари наготово. То е в основата на доста проблеми, продължаващи и днес, когато статистиката отчита сериозен брой млади хора, които нито учат, нито работят. За съжаление, тази тенденция започна от повече от 20 години. \r\nОсвен Гърция, дестинация номер едно малко по-късно стана Испания. Днес е Обединеното кралство. Интересно е, че преди 20 години тази страна беше абсолютно недостижима за нас. Югозападният университет пръв успя да изпрати 20 студенти на селскостопанска бригада и те всичките останаха там, това създаде проблеми при издаването на визи за следващите.   Преди 20 години трябваха 6000 долара, за да емигрираш във Венецуела или Аржентина, след 6 месеца ти издаваха постоянен паспорт. Като че там беше най-лесно да останеш. \r\nСлед влизането ни в Европейския съюз, вратите вече бяха отворени, опашките пред посолствата изчезнаха, нямаше нужда от визи. На летищата българите преминаваха бързо през портала \" ЕU members only\". И се тръгна.\r\nНовият свят отвори границите си и това изглежда съвсем нормално за всички, родени след 1989-та. Последна преди месеци отвори работния си пазар Швейцария. А страната ни, създадена на кръстопът, все повече оредява и дори бежанците от военните райони я подминават. При такова световно устройство в момента това не е странно, нито е странно, че можеш да търсиш добрата си реализация или просто по-голяма заплата навън.\r\nТова обаче, което родените по-рано знаят и помнят, е, че и това е период от историята, който може да свърши. И тогава емиграцията става наистина опасна авантюра. И пак ще има хора, които ще я изберат, защото такава е човешката природа.  ", "date": "2019.07.11", "title": "История на емиграцията в ново време"}
{"url": "https://www.actualno.com/society/shofiorskite-kursove-poskypvat-rjazko-sled-uvelichenie-na-chasovete-za-kormuvane-news_767381.html", "text": "    Цената на шофьорските курсове може да стигне и мине 1000 лв. Това реши работна група в Министерството на образованието и науката късно снощи, съобщи Труд.      Прието бе предложение на Държавната агенция за безопасност на движението по пътищата часовете за кормуване да се увеличат от 31 на 42, което автоматично повишава и парите, които трябва да плащат българските младежи и техните родители.   Себестойността на един учебен час по кормуване излиза около 25 лв. и увеличението на курсовете ще е с над 270 лв. В момента те струват от 580 до 750 лв.\r\nПредставители на Института за пътна безопасност са били против, напуснали са заседанието на работната група и не са участвали в гласуването, което създава рискове по шосетата да излязат голяма група шофьори без книжка.  „Необяснимо е, че това решение се взема по доклад от Държавната агенция. Ние настоявахме тя да бъде създадена, но не с цел да налага допълнителни трудности и да създава рискове за хората“, каза пред „Труд“ Богдан Милчев, шеф на Института.\r\nПоследната дума обаче ще има министъра на образованието Красимир Вълчев, който трябва да издаде наредба, за да влезе в сила предложената от работната група промяна. И още        Часовете за практическо обучение на кандидат-шофьорите в категория “B” да бъдат обвързани с конкретни групи умения, които трябва да придобият, предлага работната група.\r\nЗа да се завиши качеството на обучението, в предложената за одобрение методика се предвижда за група умения „Управление извън населено място“ да се отделят минимум 6 часа, от които поне 3 часа за „Управление по автомагистрала или скоростен път (при възможност) или път с интензивен автомобилен трафик“. Подобно изискване се залага за първи път – досега управлението на магистрала или скоростен път изобщо не е било включено в изискванията за провеждане на шофьорските курсове и се е организирало само при инициатива на инструкторите.\r\nСред другите задължителни елементи е в група умения „Управление в населено място с голяма интензивност на движение” да се преминат поне 10 часа обучение. Минимум 2 часа ще трябва да покрият курсистите и по компонент „Управление през нощта и в условията на намалена и ограничена видимост“. Учебната документация ще влезе в сила заедно с нов механизъм на контрол от страната на ИА „Автомобилна администрация“, за да се гарантира, че тези минимални часове по отделните компоненти ще бъдат спазвани.\r\nДруг от широко дискутираните въпроси в хода на обсъжданията бе дали да  се създаде възможност част от обучението да се провежда на симулатор.  Държавна агенция “Безопасност на движението по пътищата” и част от  работната група подкрепяха идеята да се допусне възможност до 4 часа от  задължителните часове по кормуване да могат да се провеждат и на  симулатор. Целта на подобно предложение бе да се насърчи навлизането на  нови технологии и практики в обучението без то да има задължителен и  обвързващ характер за школите. Предложението обаче не бе прието от  мнозинство от участниците в дискусиите, затова не е част от методиката.\r\nАнализът на пътно-транспортните произшествия през 2018 г. показва, че смъртността сред водачите между 18 и 25 години е с 20% по-висока от всички останали шофьори, а тенденцията е за нарастване на негативната статистика сред тази възрастова група.    ", "date": "2019.07.11", "title": "Шофьорските курсове поскъпват рязко след увеличение на часовете за кормуване"}
{"url": "https://www.actualno.com/varna/vyv-vsichki-profilirani-gimnazii-vyv-varna-shte-ima-stem-paralelki-news_767428.html", "text": "    \"Още през тази учебна година ще бъдат разкрити паралелки по така наречените СТЕМ науки\". Това съобщи директорът на Регионалното управление по образованието във Варна Венцеслава Генова. Тя допълни, че решението за разкриването на паралелки по места е на педагогическите съвети. Очаква се СТЕМ паралелки да има във всички профилирани гимназии в морската ни столица.      Една паралелка ще бъде разкрита в Руското училище. Такава ще има в Първа и Четвърта езикова гимназия, както и в Трета природоматематическа гимназия.   „Всяка гимназия решава колко от заявените паралелки в държавния план-прием ще бъдат СТЕМ ориентирани. Общият брой паралелки за държавния план-прием за учебната 2019/2020 година е 164. От тях профилирани са 65, а професионални са 69. От профилираните паралелки, за първи път в държавния план-прием се залагат 44 със СТЕМ обучение, а останалите 21 са по учебните планове на традиционните профили. Професионалните паралелки са 99. От тях с техническа насоченост са 22, а 11 са IT и останалите 66 са с друга насоченост.\", обясни Венцеслава Генова.    ", "date": "2019.07.11", "title": "Във всички профилирани гимназии във Варна ще има СТЕМ паралелки"}
{"url": "https://www.actualno.com/showbusiness/forbes-djordj-kluni-e-naj-pechelivshijat-aktior-v-sveta-news_767430.html", "text": "    Джордж Клуни е спечелил повече пари през миналата данъчна година от всеки друг актьор, пише списание \"Forbs\". 239 млн. долара е годишната печалба на 57-годишната звезда преди облагането на сумата с данъци.      Това го поставя на второ място в годишния си списък на най-добре платените знаменитости в света, веднага след боксьора Флойд Мейуедър.   Кайли Дженър е на трето място в обратното броене на \"100-те най-богати знаменитости\". През миналата финансова година тя е направила приблизително 166,5 милиона долара. По-рано този месец \"Forbes\" заяви, че звездата от социалните медии е на път да стане \"най-младият самостоятелно натрупал богатството си милиардер в света\".\r\nБританската група \"U2\" също попада в топ 10 заедно със световните футболни звезди Лионел Меси и Кристиано Роналдо.   ", "date": "2019.07.11", "title": "Forbes: Джордж Клуни е най-печелившият актьор в света"}
{"url": "https://www.actualno.com/smartguide/facebook-razrabotva-novi-prilojenija-news_767393.html", "text": "    Fасеbооk плaниpa пycĸaнeтo нa нoви пpилoжeния. Гигaнтът пpи coциaлнитe мpeжи твърди, чe e cъздaл eĸип c имeтo „Eĸcпepимeнтиpaнe c нoви пpoдyĸти“ (Nеw Рrоduсt Ехреrіmеntаtіоn), зaнимaвaщ ce c пpoeĸтиpaнe, изгpaждaнe и пycĸaнe нa пpилoжeния, ĸoитo дaвaт нa xopaтa „изцялo нoви пpeживявaния c oглeд paзвитиe нa oбщнocттa“. Πpилoжeниятa мoгaт дa вapиpaт oт игpи дo бизнec инcтpyмeнти, пише специализираното издание .      Fасеbооk e фopмиpaл eĸипa в paмĸитe нa нoвo дpyжecтвo c oгpaничeнa oтгoвopнocт. Opгaнизaциятa цeли дa нacъpчи eĸcпepимeнтиpaнeтo, пoзвoлявaйĸи нa cлyжитeлитe бъpзo дa пpoмeнят пpилoжeниятa cи или дopи дa ги зaĸpият, aĸo нe ycпeят дa изпълнят oчaĸвaниятa, зaявявaт oт Fасеbооk.\r\nHoвитe пpилoжeния щe бъдaт oзначeни c нaимeнoвaниeтo нa eĸипa „NРЕ Теаm frоm Fасеbооk“. Hяĸoи oт тяx щe бъдaт бeзплaтни, дoĸaтo дpyги мoжe дa пpeдлaгaт и пoĸyпĸи. Oчaĸвa ce пpeз cлeдвaщитe ceдмици пpилoжeниятa дa бъдaт ĸaчeни в мaгaзинa зa пpилoжeния нa Аррlе, в Gооglе Рlау, ĸaĸтo и в интepнeт.   „Чecтo зaпoчвaнeтo oт нyлaтa e нaй-дoбpият нaчин дa ce нaпpaвят нaй-гoлeмитe oтĸpития“, зaявявa ĸoмпaниятa нa yeбcaйтa нa eĸипa нa NРЕ. „Hиe вяpвaмe, чe изгpaждaнeтo бeз cтpax oт пpoвaл e eдинcтвeният нaчин зa пocтигaнe нa ycпex“.  Cъздaвaнeтo нa нoвия eĸип пoтвъpждaвa нaмepeниeтo нa Fасеbооk зa paзpaбoтвaнe нa фyнĸции и ycлyги извън ocнoвнaтa мy coциaлнa мpeжa, ĸoятo e въвлeчeнa в пopeдицa oт cĸaндaли зa пoвepитeлнocттa и cигypнocттa нa пoтpeбитeлитe. Извън ocнoвнaтa ycлyгa и Меѕѕеngеr, Fасеbооk нe ycпявa дa paзpaбoти дpyги ycпeшни пpилoжeния, ĸoитo дa ce paдвaт нa пoпyляpнocт. Coциaлнaтa мpeжa зaĸyпи пpилoжeниeтo зa cпoдeлянe нa cнимĸи Іnѕtаgrаm и ycлyгaтa зa cъoбщeния WhаtѕАрр. Koмпaниятa cъщo тaĸa ycпeшнo ĸoпиpa фyнĸциятa Ѕnарсhаt’ѕ Ѕtоrіеѕ, ĸoeтo пoзвoлявa нa пoтpeбитeлитe дa пyблиĸyвaт видeo и cнимĸи, ĸoитo изчeзвaт cлeд 24 чaca.\r\nΠpилoжeниятa, paзpaбoтeни oт eĸипa нa NРЕ, биxa мoгли дa пocлyжaт ĸaтo дoĸaзaтeлcтвo зa Fасеbооk, дaвaйĸи нa coциaлнaтa мpeжa инфopмaция зa тoвa ĸaĸви xapaĸтepиcтиĸи вълнyвaт нeгoвитe 2,38 милиapдa aĸтивни пoтpeбитeли. Mнoгo oт oбaчe ocтaвaт пpeдпaзливи ĸъм пpoмeнитe, пpeди влaгaнeтo нa cepиoзни инвecтиции oт cтpaнa нa ĸoмпaниятa.\r\nCъщo тaĸa тoвa би мoглo дa пoмoгнe нa Fасеbооk зa пpoĸapвaнe нa път нa oчaĸвaнaтa ĸpиптoвaлyтa Lіbrа, ĸoятo вepoятнo щe бъдe пpeдcтaвeнa oфициaлнo пpeз 2020 г. Bъзмoжнo e Lіbrа дa бъдe интeгpиpaнa ĸaтo нaчин зa плaщaнe в пpилoжeниятa. Fасеbооk вce oщe изгpaждa цифpoв пopтфeйл зa cъxpaнявaнe нa вaлyтaтa и cъглacнo пocлeднитe пyблиĸaции нa ĸoмпaниятa, вce oщe e твъpдe paнo дa ce ĸaжe дaли нoвитe пpилoжeния щe пpиeмaт Lіbrа.       Oтвopeн e въпpocът дaли caмocтoятeлнaтa cтpaтeгия щe пpopaбoти. B пpoдължeниe нa двe гoдини Fасеbооk cтapтиpa инициaтивa, нapeчeнa Сrеаtіvе Lаbѕ, ĸoятo нacъpчaвa cлyжитeлитe нa ĸoмпaниятa дa eĸcпepимeнтиpaт. Tя cъздaдe пpилoжeниeтo зa чeтeнe нa нoвини Рареr, ycлyгaтa зa cъoбщeния Ѕlіngѕhоt и гpyпoви пpилoжeния зa чaт. Hитo eднa oт тeзи ycлyги нe ce пoнpaви нa пoтpeбитeлитe и Fасеbооk cъoтвeтнo ги пpeĸpaти. Fасеbооk пycнa и ĸoнĸypeнт нa пpилoжeниeтo ТіkТоk, нapeчeн Lаѕѕо, нo тo тaĸa и нe ycпя дa пpидoбиe дocтaтъчнo пoпyляpнocт.\r\nΠpилoжeниятa нa NРЕ мoжe дa нe бъдaт paзпpocтpaнени зa шиpoĸaтa ayдитopия, cъoбщaвaт oт Fасеbооk. Hяĸoи oт тяx щe бъдaт oгpaничeни дo oпpeдeлeни дъpжaви в зaвиcимocт oт ycлyгaтa. Fасеbооk нe cъoбщaвa ĸoлĸo гoлям щe бъдe eĸипът нa NРЕ или ĸoй щe pъĸoвoди гpyпaтa. Eĸипът вĸлючвa пo-мaлĸи пoдpaздeлeния, cъcтaвeни oт инжeнepи, пpoдyĸтoви мeниджъpи и дизaйнepи. Toй щe бъдe paзпoлoжeн в цeнтpaлaтa нa opгaнизaциятa и щe ce нaблюдaвa oт глaвния тexнoлoгичeн диpeĸтop нa Fасеbооk Maйĸ Шpьoпфep.\r\nFасеbооk cъoбщaвa, чe cъбиpaнeтo нa дaнни щe вapиpa в зaвиcимocт oт пpилoжeниeтo. Hяĸoи пpилoжeния мoгaт дa пoзвoлят нa пoтpeбитeлитe дa влизaт чpeз пpoфилитe cи oт coциaлнaтa мpeжa.\r\nУcлoвиятa зa пoлзвaнe нa ycлyгитe и пoлитиĸaтa зa cъxpaнeниe нa дaннитe нa Fасеbооk щe вaжaт зa пpилoжeниятa, издaдeни oт eĸипa нa NРЕ. Koмпaниятa cъщo тaĸa щe пycнe „дoпълнитeлни ycлoвия“ зa eĸипa пpeз cлeдвaщитe ceдмици пpeди cтapтиpaнeтo нa нoвитe пpилoжeния. ", "date": "2019.07.11", "title": "Facebook разработва нови приложения"}
{"url": "https://www.actualno.com/analysis/audiozapis-podskazva-che-salvini-e-finansiran-ot-kremyl-v-narushenie-na-italianskite-zakoni-news_767316.html", "text": "    Близък помощник на италианския вицепремиер Матео Салвини провежда тайни разговори, за да изпомпва руски петролни капитали за крайнодясната си партия \"Лига\". Това твърди в свое разследване американският сайт Buzzfeed, като изважда на бял свят данни за тайна среща на приближени на Салвини с влиятелни руски фигури.      Договаряната сделка е следната - за година да бъдат продадени по 3 млн. метрични тона петрол на стойност 1,5 млрд. долара на италианския енергиен гигант Eni. Сделката обаче не трябвало да е пряка, а чрез посредници и със съответните отстъпки - около 65 млн. долара, като точно те е трябвало да отидат при Матео Салвини и неговата \"Лига\". А един от участващите на срещата италианци казва, че сметката е проста - 4% отстъпка на 250 000 метрични тона, като целта е да се избегне позволената от италианския закон граница за дарения за италиански партии от чужбина - 100 000 евро! Това обаче беше до края на миналата година, а от януари, 2019 година, в Италия вече действа закон, изцяло забраняващ политическите дарения от чужбина. Италианците настояват за бърза реализация на договорката - първата петролна доставка да е още през ноември, 2018 година, защото \"идват избори\" (евроизборите бяха в края на май тази година), като не забравят да си търсят допълнителна лична комисионна от руснаците.    За какво плащат Русия? Шестима мъже участват в бизнес среща сутринта на 18 октомври миналата година, сред шумотевицата и мраморните колони на московския хотел \"Метропол\", за да обсъдят плановете за \"велик съюз\". Столетие по-рано същото място е сцена на събития, които помогнаха да се промени лицето на Европа и света - руските царски сили водеха битки във вътрешността на хотела, докато се опитваха неуспешно да отблъснат болшевиките от Кремъл през 1917 година, а в апартамент 217 е съставена първата съветска конституция след успеха на революцията.  Шестимата мъже - трима руснаци и трима италианци - събрани под грандиозния стъклен покрив на лобито на хотела през октомври миналата година , също се вглеждат в историята в рамите на час и 15 минути, колкото продължава срещата. Формалната им цел е петролна сделка; тяхната истинска цел е да подкопаят либералните демокрации и да оформят нова, националистическа Европа, подкрепена от Москва, твърди Buzzfeed. и аудиозапис от въпросната среща, , в която близък помощник на най-мощния крайнодесен лидер на Европа - италианският вицепремиер Матео Салвини - и петимата негови събеседници могат да бъдат чути да преговарят за условията на сделка за тайно предаване на десетки милиони долари -  руски петролни капитали, за партията \"Лига\" на Салвини. . Самият Салвини твърдо отрича да е нарушил италианските закони.\r\n\"Ние искаме да променим Европа\", каза дългогодишният помощник на Салвини Джанлука Савоини по време на въпросната среща. Той вечеря заедно с руския президент Владимир Путин на правителствен банкет, за да отпразнува посещението на руския президент в Рим миналата седмица. \"Една нова Европа трябва да бъде близо до Русия, както преди, защото искаме да имаме своя суверенитет\", заяви той под звуците на чаши за кафе и разговори във фоайето на хотела. Савоини посочва и кои съюзници вижда \"Лига\" за тази промяна - Марин Льо Пен, \"Алтернатива за Германия\", и казва: \" Наистина искаме да работим за този велик съюз с партии, които са проруски настроени \"!       Салвини е описан с ентусиазъм от руснаците от записа като \"европейския Тръмп\". Той не присъства на срещата, но по това време е бил в Москва. Предишния ден Салвини изнася реч, в която осъди като \"икономическо, социално и културно безумие\" преди да се срещне с руския вицепремиер Дмитрий Козак и с влиятелен член на партията на Путин \"Единна Русия\" на име Владимир Плигин. В сагата, като посредник, е намесен и Александър Дугин - едно от идеологическите оръжия на Путин\r\nВсъщност скандалът излезе отчасти в Италия още през тази зима, в списание  L’Espresso, но тогава Салвини отказа да коментира. Сега Савиони също не  иска да коментира, като единствено казва, че ако се налага, ще говори  адвокатът му.\r\nВъпреки че BuzzFeed не идентифицира руснаците, участващи в срещата в хотел \"Метропол\", записът съдържа ясни индикации, че правителствени фигури на високо равнище в Москва са били наясно с преговорите - включително и тези, с които Салвини се е срещал предишната вечер. На тайната среща участващите руснаци могат да бъдат чути да правят препратки към \"вчерашната среща\", без да уточняват присъстващите, като споменават два пъти, че ще трябва да уведомят за детайлите \"вицепремиера\" и да обясняват, че се надяват да получат \"зелена светлина\" от \"г-н Плигин\" следващата седмица. Записът от \"Метропол\" предоставя първите твърди доказателства за тайните опити на Русия да финансира европейските националистически движения и очевидното съучастничество на някои високопоставени фигури от крайната десница в тези опити .\r\nМакар засега да не е ясно дали споразумението, договорено в хотел \"Метропол\", някога е било изпълнено и дали \"Лига\" е получила някакво руско финансиране, наличието на запис за подробни преговори повдига сериозни въпроси относно нарушението на италианските закони, връзката между Москва и партията \"Салвини\" и  честността на европейските избори през май.      Европейската политика е засенчена от години от предположението, че руските търговски сделки с крайнодесни лидери имат скрити политически цели. Френският националистически лидер Марин Льо Пен взе заем от 11 млн. евро от руски банки, включително една приближена до Кремъл, през 2014 г. – само година след като публично подкрепи анексията на Крим от Путин. А най-пресният скандал преди този беше в Австрия, който доведе до в тамошното управление - кой беше той, припомнете си в ! Превод:   ", "date": "2019.07.11", "title": "Аудиозапис подсказва, че Салвини е финансиран от Кремъл в нарушение на италианските закони"}
{"url": "https://www.actualno.com/sofia/plashtalo-li-se-e-za-rabota-po-graf-ignatiev-kogato-oficialno-se-e-pochivalo-news_767436.html", "text": "    За незаконно строителство по ул. \"Граф Игнатиев\" сезираха прокуратура от неправителствената организация \"Спаси София\".      НПО-то е установило, че горе-долу в половината от дните, признати за неработни заради лоши метеорологични условия по време на ремонта, се е работело. Става въпрос за 86 дни, а \"Спаси София\" се съмнява, че само 46 дни всъщност може да се считат за такива, в които не може да се работи заради времето. По този начин се избягва възможността за избягване на санкция за забавяне. По изчисления на \"Спаси София\" тя би излязла общо 4,8 млн. лева или 240 000 лева на ден. Това означава, че е извършвано незаконно строителство, щом се е работило във време, което официално е неработно, заяви Борис Бонев, едно от лицата на \"Спаси София\". Бонев изрази опасения, че сумата за това строителство няма да бъде изплатена от евросредсвата, а ще бъде покрита от бюджета на София т.е. от софиянци. Той настоява отговорност да поеме кметицата Йорданка Фандъкова.  Бонев съобщи още, че \"Спаси София\" имат съмнения за датиране на документи със задна дата и са отправили молба към прокуратурата да изземе по най-бърз начин цялата документация по проекта бъдещи, за да се препятства извършването на евентуални документални манипулации, които биха могли да се случат.\r\nТъй като проектът е финансиран с европейски средства, \"Спаси София\" са подали и сигнал до Европейската служба за измами ОЛАФ, съобщи още Бонев. \"Това, което искаме от ОЛАФ, е да бъде извършена пълна ревизия на договорите за реконструкция на централна градска част, защото това не е първият случай с проблеми. Само с пълна ревизия би могъл общественият интерес да бъде защитен, както и средствата на българските и европейските данъкоплатци, категоричен е Бонев и настоя столичният кмет да понесе отговорността.   \"Кметът Йорданка Фандъкова заяви на 28 май на пресконференцията на пл. \"Славейков\", че са констатирани 15 декара с дефекти от общо 40, но изпълнителят няма да бъде върнат за да ги оправи, въпреки, че това е едно от задълженията му и по договор. За нас това предизвиква съмнение, че облагата, която се набавя за изпълнителя е и със санкцията на столична община\", изтъкна Бонев. Той съобщи, че от \"Спаси София\" са поискали документи за санкциите, които Фандъкова твърдеше, че е наложила на участници в изпълнението на договора, но тази информация им била отказана . \"Ние подадохме искове в съда, съдът отсъди, че общината трябва да предостави тази информация, но това още не е направено\", заяви той и коментира, че случаят поражда съмнения за истинността на твърденията, че са били налагани санкции, поне ва размера, в който се твърди, че са налагани.    Сигналът на \"Спаси София\" до прокуратурата е в обем от 40 страници с .\r\nПрипомняме, че преди два месеца стана ясно, че заради ремонта на \"Граф Игнатиев\". Заради това Столична община обжалва в съда. Санкциите заради \"Граф Игнатиев\" дотук общо са 400 000 лева, но може да достигне 1 000 000 лева, каза Йорданка Фандъкова точно след като се разбра за финансовите корекции. Не може да престанем да работим заради някои проектанти и майстори, които не се справят, е тезата на Фандъкова, след като беше попитана дали е доволна от ремонта на \"Граф Игнатиев\".\r\nПрипомняме, че днес, 11 юли, стартира делото срещу бившия зам.-кмет по транспорта на София Евгени Крусев. , че е помогнал на изпълнителя на ремонта на \"Граф Игнатиев\" \"Джи Пи Груп\" да се облагодетелства. ", "date": "2019.07.11", "title": "Плащало ли се е за работа по \"Граф Игнатиев\", когато официално се е почивало?"}
{"url": "https://www.actualno.com/starazagora/vjarvashti-sybirat-sredstva-za-paraklis-posveten-na-sv-pantelejmon-news_767446.html", "text": "    Вече повече от 10 години православни християни полагат усилия да съберат средствата, необходими параклис, посветен на Св. Пантелеймон.      Малката света обител трябва да бъде издигната в местността „Голяма черква“ край с. Стоян Заимово, община Чирпан. Там преди време дядо Иван Желев, овчар от околията, попада на останките на олтар на средновековен храм. За да се отбележи святото място, там е издигнат кръст. През 2000 г. инициативен комитет подема идеята за построяване на същото място на параклис, който да се посвети на св. великомъченик Пантелеймон, пише presstv.bg.\r\nИдеята подкрепят художници, поети, писатели, музиканти, политици и общественици. Сред най-дейните от тях са Златка Колева, Кама Ганева, Малина Витанова, Валери Станков, Митко Станчев, Евгени Василев, Евгени Чалъков, Таня Гатева, Мартин Ралчевски, Ангел Кроснев и много други. Дейностите, предприети от Инициативния комитет за набиране на средства за построяване на параклис на името на Свети Пантелеймон са най-разнообразни – от организиране на благотворителни базари до дарителски кампании. В тях се включват дори и деца – българчета, живеещи в чужбина.   Поделите благородната кауза православни християни, искрено се надяват, че общинската управа в Чипан ще вземе решение гласуваното място за строеж още през 2015 г. да бъде дарено на Старозагорската митрополия.  Средства за построяването на параклиса „Св. Пантелеймон“ се събират на следния контакт:\r\nБанкова сметка за дарения на Храм „Св. Пантелеймон“ :\r\nBG 50 UNCR 7000 15 23 08 58 95     ", "date": "2019.07.11", "title": "Вярващи събират средства за параклис, посветен на Св. Пантелеймон"}
{"url": "https://www.actualno.com/asenovgrad/kmetyt-na-asenovgrad-problemyt-s-bezdomnite-kucheta-ne-moje-da-se-reshi-bez-pomosht-ot-dyrjavata-news_767472.html", "text": "    \"За огромно съжаление, такава е картината в цялата страна - никоя общината не е в състояние сама, без ресурса и подкрепата на държавата, да реши качествено и трайно проблема с .\" С тези думи кметът на Асеновград доктор Емил Караиванов коментира ситуацията с нахапаното от бездомно куче 8-годишно момче. Той допълни, че в разговор с бащата на детето е изразил пълна готовност да съдейства с каквото е необходимо за възстановяването на малкия асеновградчанин. \"Общината носи отговорност за всичко, което е в нейните задълженията и възможности при такива случаи\", заяви Караиванов.      Кметът разпореди спешна и пълна проверка на обстоятелствата по инцидента с пострадалото дете, потърпевшо от бездомно агресивно куче на улица „Отец Паисий”, съобщиха от градската управа. От общината увериха, че е реагирано и на двата подадени сигнала за нападнати от кучето деца - на 02.07.19 г. и на 09.07.19 г. В съвместна акция с екип от общински приют–Пловдив, четириногото бе уловено и транспортирано до пловдивския „Зооветеринарен комплекс“. Проблемното агресивно куче до момента не е било третирано и маркирано, признават от общинското управление. И посочват, че по данни на съседи то е било хранено от хора в района, където е забелязано да пребивава от скоро.   Над 30 бездомни кучета от началото на годината са заловени и третирани в Асеновград по сигнали и след огледи на общинските екипи из града. С изключение на тези, които са проявили агресия към физически лица, останалите са върнати обратно, както е по закон. Общо девет акции са проведени до момента, а следващата е насрочена за 16.07.19 г. Планирано е заради инцидента да бъде извършен повторен оглед на целия район около улица „Отец Паисий” и квартал ”Изток” в града. ", "date": "2019.07.11", "title": "Кметът на Асеновград: Проблемът с бездомните кучета не може да се реши, без помощ от държавата"}
{"url": "https://www.actualno.com/business/ima-li-pari-za-vtora-pensija-oficialno-da-no-dali-za-vseki-news_767382.html", "text": "    \"Парите, които внасяме в пенсионни фондове за задължително допълнително осигуряване, изчезват, вместо да се увеличават. Недоумявам какво става!? Доходност няма никаква - напротив, само за една година натрупаните пари по партидата на мъжа ми са намалели с близо 400 лева, вместо да се увеличат с 270 лв.\". Това казва пред Валентина Ценова от Варна.      \"Сметнете колко пари изчезват от двата милиона българи, които се осигуряват допълнително. Вижте баланса в края на предходната година, въпреки че цяла година е внасял, и ще видите, че всичко е изчезнало\", негодува тя относно положението с парите за втора пенсия на мъжа ѝ.\r\nЦенова изпрати до снимки на писмата, с които различни фондове уведомяват клиентите си за \"натрупванията\" по техните партиди. От тях ясно се вижда, че сумите от края на 2017-та са по-големи от тези в края на 2018-та, въпреки че са внасяни средства.  \"Снимките са от различни фондове, не са от един и същ. Така че няма как да са объркали нещо конкретно в едно писмо. Да не би фондовете до се изкарват на загуба!? Какво правим, ако през 2019-та кажат, че фалират!? През 2020-та трябва да започнат да изплащат пенсии, а те в момента ни ощетяват. Досега имаха доходност. Както виждате, това са сумите без удръжки. Тяхната издръжка си върви по редовете там, ако гледате. Това е доста притеснително, понеже наближава вече да плащат. На мен отдавна ми се струва, че това е една пирамида, но все пак си викам: \"Има закони и те трябва да са за народа уж\". За първи път ми се случва да видя такива фрапиращи несъответствия\", коментира Ценова.\r\nСпоред нея излиза, че този, който е внасял, всеки месец е хвърлял в коша едни 50 лева, което е ненормално и абсурдно.\r\n\"Аз съм незряща и от 2012-та не внасям осигуровки, понеже съм инвалид, но виждам, че моите пари се топят с едни 100 лева на година. Докато дойде време да взема пенсия, няма да има нищо в партидата. Дефакто ние внасяме едни суми, които изчезват\", гневи се тя.     Когато за пръв път в края на април забелязала несъответствията, г-жа Ценова пуснала снимки с партидите във Facebook в очакване някой да вземе сериозно отношение. Нищо подобно обаче не се случило. Един-двама отговорили, че това е нещо нормално за България, друг писал просто \"Булгаристан\" - и толкова!\r\n\"Аз не мога да повярвам, че народът не се интересува какво става с тези пари. Имам чувството, че им омръзна да се занимават. Хората вече май свикнаха да не разчитат на тези пари и им е все тая. Дъщеря ми получи писмо от нейния фонд и въобще не го погледна. Ако всички си хвърлят писмата в коша и не ги поглеждат, е ясно защо няма реакция. Досега беше едно хвалене, една доходност. Аз като прехвърлях моите вноски, ми се хвалеха каква висока доходност имат - 3%. И накрая няма да се учудя, ако всички се изкарат фалирали\", ядосва се Ценова, която по образование е строителен техник.\r\nПо думите ѝ, в тези фондове се генерират милиони от народа и те трябва да ги управляват разумно. \"Ако някой не умее да пази парите на народа и ги пропилява с лека ръка, трябва навреме да се вземат мерки. Казват, че шефът на едикой си фонд получава 200 000 лева заплата, че направила кабинетите лукс. И ако някой пилее народните пари така и накрая се изкара фалирал, няма да се учудя. Мошеници много в тази държава, но трябва някой да се заинтересова, някои способи да се прекратят\", обобщи Валентина Ценова. Информация от КФН    Според на Комисията за финансов надзор (КФН) преди месец, една трета от партидите не получават редовни постъпления. \"Идентифицирали сме около 1,1 млн. такива партиди - с някаква сезонна заетост или много малки сумички, внасяни на различни интервали от време\", каза при приемането на доклада заместник-председателят на комисията Диана Йорданова.\r\nКъм 31 март, по официална информация, на натрупаните средства за втора пенсия най-после надхвърли 3000 лв. Към 31 март 2019 г. в партидите на родените след 1959 г. има средно 3147.48 лв. Официални данни за пазара  провери годишните финансови отчети на три от деветте лицензирани пенсионно-осигурителни дружества, които сборно управляват над 50% от тези активи в България.\r\nДве от тях – ПОК \"Доверие\" и ПОД \"Алианц България\", по показател управлявани активи държат през 2018 година общо около 48.12% от пазара, а по показател брой осигурени лица - 47.87%. ПОК \"Доверие\" АД завършва предходната година с реализирана печалба преди данъчно облагане и след резерви в размер на 16 515 000 лв. Реализираният за 2018 година размер на печалбата е намален спрямо този за 2017 година, отчитайки увеличените такси за надзор. Възнагражденията, получени общо през годината от членовете на съветите на дружеството, са в размер на 1 487 000 лева, което прави годишна заплата от почти 200 000 лева на човек.\r\nЗа ПОД \"Алианц България\" финансовият резултат от 2018 година след данъчно облагане и приспадане на вноските към пенсионния резерв е печалба на стойност 14 797 000 лв . Възнагражденията на ключовия ръководен персонал на ПОД \"Алианц България\" през 2018 г. са в размер на 1 270 000  лв., което прави близо 105 000 лева годишна заплата на всеки .\r\nПенсионноосигурителна компания \"Съгласие\" АД е завършила предходната отчетна година с печалба след приспадане на разходите за данъци в размер на 4 365 000 лв. , като за 2017-та печалбата ѝ е била почти 5,3 млн. лв . Възнагражденията на ключовия управленски персонал там са на обща стойност 300 000 лв., което значи по 50 000 лева годишна заплата на всеки . се ангажира да предостави думата на който и да е от ръководството на действащите пенсионни фондове, за да обясни защо парите по партидите на хората намаляват, вместо да се натрупват. ", "date": "2019.07.11", "title": "Има ли пари за втора пенсия - официално да, но дали за всеки?"}
{"url": "https://www.actualno.com/starazagora/izgrajdat-amfiteatralna-tribuna-na-antichnija-forum-v-stara-zagora-news_767442.html", "text": "    Амфитеатрална трибуна с 500 седящи места ще изградят в Стара Загора специално за „Летните музикални вечери на античния форум“. Изграждането на трибуната ще се извърши за летния сезон на Държавна опера - Стара Загора, в който на сцената на античния форум от 19 до 27 юли ще бъдат представени две премиери - оперна и балетна, както и един концерт, предаде кореспондентът на .      На 19 юли основаната през 2013-а група \"Фондацията\" в състав Кирил Маричков, Иван Лечев, Добрин Векилов-Дони, Славчо Николов и Венко Поромански и оркестърът на Старозагорската опера ще изнесат концерт с популярни песни на ФСБ, Б.Т.Р. и други популярни парчета.   Световната премиера на операта \"Траян в Тракия\" ще бъде на 26 юли. Произведението е писано специално за Държавна опера - Стара Загора. Музиката и либретото на операта са на Андре Катели. Действието от 106 г. сл. Хр. ще се развива в естествената среда на древния град Августа Траяна. Режисьор на постановката е Мортен Росен, диригент на премиерата ще бъде Антъни Арморе, сценографията е на Тодор Демеров, а костюмите - на Теодора Джамбазов. Участват солистите на операта Теодор Петков, Едуин Кей, Игнат Желев, Николай Моцов, Елена Мишинова, Тереза Бракалова, Христо Иванов, Костадин Якшев, хор и оркестър и Прабългарска школа „Багатур“.\r\nНа следващия ден, 27 юли, е премиерата на балета \"Антигона\" на хореографа Людовик Парти. Едноактният балет е по музика на Теодор Антониу, Арво Перт, Микис Теодоракис, Джовани Солима, Никос Скалкоттас, Фредерик Шопен. Сценографията отнова е на Тодор Демеров, а костюмите са Мария Христова. В спектакъла ще участват солистите Анелия Димитрова, Фредерико Пинто, Ивайло Янев, Франческо Бориелло, Джоузеф Райт, Каито Такахаши, Фиорди Лоха и балетът на Държавна опера - Стара Загора. Балетът е вдъхновен от „Антигона“ от Жан Ануи, а разказвач ще бъде старозагорската актриса Светла Тодорова. В балетната вечер на Античния форум зрителите ще видят и балетната миниатюра „Лотос“ на  италианската хореографка Алесандра Скаламбрино, чиято премиера беше на 10 юли.  „Летните музикални вечери на античния форум“ са част от инициативата на Държавна опера - Стара Загора, \"Изкуството не излиза в отпуск\". ", "date": "2019.07.11", "title": "Изграждат амфитеатрална трибуна на античния форум в Стара Загора"}
{"url": "https://www.actualno.com/burgas/sykrovishtata-na-tutankamon-idvat-za-pyrvi-pyt-v-bylgarija-snimki-news_767394.html", "text": "    \"Тутанкамон - една недовършена любовна история\" се нарича изложбата от реплики на артефакти, която е експонирана в Бургас.      Уникалните открития са направени от Хауърд Картър - английски археолог, който в Египет по време на разкопки със своя екип.\r\nСъкровищата, които сега се намират в Бургас и са от гробницата на египетския , са показвани на различни места по света при голям интерес от страна на публиката. За първи път те са в България. Над сто са предметите, които могат да се видят в експозицията.\r\nНай-популярните от тях са златните – маска и трон, както и мумията на „детето фараон“.   разговаря с Илияна Драганова от отдел “Култура“ в община Бургас, която разказва подробности за \"Златният трон\" на Тутанкамон.\r\n“Инкрустиран е по този начин, за да представи любовната история между него и съпругата му. Древните са вярвали, че любовната история между двамата е продължила в задгробния живот. На земята тя е била много кратка, поради това, че са си отишли от света твърде млади, не са имали деца и в нашия свят тази история не е продължила. Върху златния стол могат да се видят инкрустирани различни символи от египетската култура и история, йероглифи, които символизират защитата на боговете. В основата на стола се вижда мястото за ходилата на владетеля и там са изобразени поробените от египетския цар народи. Столът е в абсолютно същите размери, в които е бил открит оригиналът, който е бил от злато. Орнаментиката по него също е традиционно египетска. В горната част на стола над двамата съпрузи е слънцето, което свети и символизира техните хармонични взаимоотношения. Цялата сцена, която е изрисувана на стола, показва тяхната любовна история и топлите отношения, които са имали в земния живот.“     Експонатите пресъздават гробницата на фараона, а предметите от изложбата са подредени в няколко тематични къта - \"Златният трон\", \"Преддверието\", \"Позлатеният олтар\", \"Шедьовърът на стаята\",\"Съкровищницата\" и \"Погребалната камера\". Предметите, които може да види публиката са дело на компанията Horus Limited. Тя е единствената, която има разрешение за тази дейност от Министерството на културата в Египет.   До края на месец септември Бургас е домакин на едно от най-интересните исторически открития в света. ", "date": "2019.07.11", "title": "Съкровищата на Тутанкамон идват за първи път в България (СНИМКИ)"}
{"url": "https://www.actualno.com/ruse/domashnite-svine-v-rusensko-shte-bydat-umyrtveni-do-20-uli-news_767433.html", "text": "    Областният управител на област Русе Галин Григоров издаде заповед на 10 юли, с която разпорежда всички немаркирани домашни свине и такива, отглеждани в нерегистрирани частни стопанства на територията на област Русе, да бъдат умъртвени в 10-дневен срок (до 20 юли) от стопаните си. След този период, на 12-ия ден (22 юли), ще се премине към принудително умъртвяване на прасетата в задните дворове на стопаните. Кметовете на общини в област Русе същевременно да проведат разяснителна кампания, свързана със същността на заболяването Африканска чума по свинете по подходящ начин.      „Ако болестта влезе в свинекомплексите, то икономическите загуби ще бъдат катастрофални. Преди година и половина ние говорихме много по тази тема. Проблемът е, че тя не се приема достатъчно сериозно. При първите заседания на областната междуведомствена епизоотична комисия относно заразата основният въпрос, който поставихме, беше не дали заболяването ще влезе в страната, а кога ще се случи това. Искам категорично да подчертая, че по този начин браним българските производители, защото последиците за индустрията ще бъдат изключително тежки при констатиране на случаи на африканска чума в близост до свинекомплексите“, каза Григоров на заседанието на общинската епизоотична комисия в Сливо поле.   Той подчерта, че е в постоянен контакт както с всички заинтересовани, така и с другите областни управители от Северна България, като до няколко дена в граничните райони с Румъния очаква вероятността за навлизане на заболяването да бъде намалена максимално, тъй като и там трябва да бъдат предприети подобни мерки.\r\nОбластният управител припомни, че за отстрел на дива свиня има финансова премия от 50 лв.   ", "date": "2019.07.11", "title": "Домашните свине в Русенско ще бъдат умъртвени до 20 юли"}
{"url": "https://www.actualno.com/politics/ataka-osporva-otstranjavaneto-na-siderov-news_767448.html", "text": "    Депутатите от \"Атака\" депозираха писмо до председателя на Народното събрание Цвета Караянчева, в което оспорват решението за промяна в ръководството на парламентарната група на \"Обединени патриоти\", предаде БГНЕС.      На заседанието на групата във вторник от председателското място бе отстранен лидерът на „Атака“ Волен Сидеров, а мястото му заеха двама съпредседатели Искрен Веселинов от ВМРО и Валентин Касабов от НФСБ.   Юридическите аргументи за оспорване на решението изложи Явор Нотев, според който то страда от пороци, които го превръщат в нищожно, а като такова не следва да породи правни последици. Според него депутатите, взели решението за смяната, са се постарали да променят тези правила, които са представлявали пречка за осъществяването ѝ.\r\n„Продължавам да бъде председател на ПГ на „Обединени патриоти“. Решението на групата е правно нелегитимно“, заяви от своя страна лидерът на „Атака“ Волен Сидеров. „Ако не реагира председателят на парламента, това ще означава, че си затваря очите пред закононарушението“, допълни още той.  Волен Сидеров определи още действията на колегите си от НФСБ и ВМРО като „задкулисен опит да бъде заличена коалицията“ и подчерта, че те могат д имат и своята геополитическа обосновка, давайки за пример сделката за придобиването на изтребителите F-16.\r\nНа въпрос дали „Атака“ все още стои зад икономическия министър Емил Караниколов, който също даде зелена светлина за закупуването на самолетите, Волен Сидеров обясни, че той няма пряко отношение към цената и параметрите на сделката.   Сидеров обяви още, че от партията му иска свикване на т. нар. голям коалиционен съвет, както и на политическия съвет на коалицията „Обединени патриоти“. Поканите към лидерите на НФСБ Валери Симеонов и на ВМРО Красимир Каракачанов вече са отправени, а от „Атака“ настояват политическият съвет да се проведе от 15.00 часа на 12 юли, в стая 204 на Партийния дом.    От своя страна председателят на парламента Цвета Караянчева съобщи, че е разпоредила на правния отдел да изследва в детайли случая с промяната в ръководството в групата на патриотите и допълни, че ще вземе отношение едва след неговото заключение. ", "date": "2019.07.11", "title": "\"Атака\" оспорва отстраняването на Сидеров"}
{"url": "https://www.actualno.com/europe/pojar-v-ruska-tec-kraj-moskva-video-news_767455.html", "text": "    Пожар се е разгорял на станция с високо налягане на територията на ТЕЦ-27 край градчето Митищи, близо до Москва, съобщи РИА Новости. Площта на пожара е 800 кв. м.      По предварителна информация до момента са пострадали осем души. На тях е оказана медицинска помощ на място. Всички те са работници от близък сервиз. Огънят се е прехвърлил на съседна сграда. Жилищни блокове има на 500 м от пожара. Обсъжда се евакуация на хората.   В потушаването на пожара участват 157 пожарникари и 52 единици техника, включена е авиация, както и два пожарни влака. \r\nГубернаторът на Москва Андрей Воробьов е взел ситуацията под личен контрол, пише Медуза.ио. ТЕЦ-27 осигурява снабдяването с ел. енергия на Митищи и северната част на Москва.    ", "date": "2019.07.11", "title": "Пожар в руска ТЕЦ край Москва (ВИДЕО)"}
{"url": "https://www.actualno.com/curious/slavi-trifonov-prosti-na-cvetelina-grahich-news_767491.html", "text": "     Двамата заровили томахавките и Дългия дори ѝ разрешил да работи отново с бившите си колеги от „Ку-Ку бенд“.       , разказват от екипа.   Откакто Дългия простил на Грахич, кариерата ѝ тръгнала нагоре.  Певицата имала все повече участия по клубовете, научи „Галерия“.\r\nПрипомняме, че босненката бе уволнена от „Ку-Ку бенд“ и опита да гради солова кариера.   ", "date": "2019.07.11", "title": "Слави Трифонов прости на Цветелина Грахич"}
{"url": "https://www.actualno.com/balkani/sled-tejkata-burja-sys-zaginali-i-raneni-halkidiki-bavno-se-vyzstanovjava-video-news_767403.html", "text": "    Силна буря връхлетя популярния сред туристите полуостров Халкидики. Има загинали и ранени граждани, включително и чужденци. Гръцките власти се събраха на извънредно заседание, за да набележат мерки за справяне с природното бедствие, отбелязват гръцките медии, цитирани от БГНЕС.      „Искам да подчертая, че нямаше наводнения, а паднали вследствие на силната буря дървета, които станаха причина за смъртта на хората“. Това заяви министърът за гражданска защита на Гърция Михаилис Хрисохоидис по време на извънредното заседание на Министерския съвет, състояло се в Солун рано тази сутрин.\r\nМинистърът потвърди, че са загинали шестима туристи от Русия, Чехия и Румъния, между които и две деца. Един рибар е изчезнал и се издирва от бреговата служба.\r\nБурята е повредила сериозно пътната мрежа в община Халкидики. „През следващите часове и дни ще работим за възстановяване на нормалния живот в района – това е наше задължение“, заяви министърът. Той се ангажира да предостави допълнително информация за отстраняването на щетите и за всички свързани с това въпроси, предвидени в законодателството.  „Тук сме всички заедно, за да подкрепим Халкидики, да изразим съболезнования за жертвите и да затворим бързо раните“, подчерта Хрисохоидис.\r\nНа сутрешното съвещание е присъствал и префектът на региона Централна Македония Апостолос Дзидзикостас и заместниците му, отговорни за гражданската защита, кметът на град Солун, представители на войската, полицията, бреговата служба и спешната помощ. Основната задача е набелязване на конкретни стъпки и мерки за справяне със ситуацията.\r\nМинистърът апелира към гражданите да се обаждат на спешния телефон на гръцката полиция 100 и на телефон 112 на гражданска защита, ако разполагат с информация за изчезнали лица.    Припомняме, че късно през нощта в района на Халкидики бе обявено извънредно положение вследствие на разразилата се силна буря и градушка.\r\nЗагинали са шестима чужди граждани, между които и две деца. Ранени са десетки хора, на които е оказана медицинска помощ.     Съобщава се за ранени деца – четири момичета и едно момче на възраст между 3 и половина и 13 години. Всички са хоспитализирани в болница в Солун и животът им е вън от опасност. Едно от децата е ранено в главата и се е наложило да бъде оперирано, но за неговия живот няма риск.\r\nУправата на болницата съобщава, че четири от децата са от Гърция, а едно момиче на 13 г. е от Сърбия.   По информация на българското МВнР, до момента няма постъпили сигнали за пострадали наши граждани.  ", "date": "2019.07.11", "title": "След тежката буря със загинали и ранени, Халкидики бавно се възстановява (ВИДЕО)"}
{"url": "https://www.actualno.com/europe/es-s-preduprejdenie-kym-turcija-za-vyzmojni-sankcii-zaradi-sondajite-news_767483.html", "text": "    Европейският съюз (ЕС) ще отложи диалога на високо равнище с Анкара и преговорите за споразумение за въздушен транспорт, както и ще замрази финансирането за Турция през следващата година заради „незаконните“ сондажи за газ и нефт край бреговете на Кипър. Това е записано в проект на декларация, цитиран от гръцкото издание Kathimerini.      Текстът на съвместното решение ще бъде обсъден от постоянните представители в Брюксел, за да бъде приет по време на предстоящата среща на министрите на външните работи на ЕС.   „В светлината на продължаващите незаконни действия на Турция, Европейският съюз решава да прекрати преговорите за Споразумението за въздушен транспорт и се съгласява да не се провеждат по-нататъшни срещи на диалога на високо равнище“, е записано в проекта, отбелязва още БГНЕС.\r\nСъветът подкрепя предложението на Европейската комисия за намаляване на предприсъединителната помощ за Турция за 2020 г. и призовава Европейската инвестиционна банка да преразгледа кредитните си отношения с Турция, по-специално на кредитирането с държавно участие.  В допълнение се казва, че ЕС е готов да въведе рестриктивни мерки спрямо Турция, ако тя продължи със сондажите. ", "date": "2019.07.11", "title": "ЕС с предупреждение към Турция за възможни санкции заради сондажите"}
{"url": "https://www.actualno.com/europe/vatikanyt-reagira-na-syobshtenija-za-fantastichni-proekti-za-restavracija-na-notr-dam-news_767440.html", "text": "    Ватиканът прави опит да спре фантастични проекти за реставрацията на Парижката катедрала. Постояннният наблюдател на Светия престол в ЮНЕСКО, монсеньор Франческо Фоло, говори за реконструкцията на Нотр Дам, опустошена от пожар на 15 април тази година.      Ватиканският дипломат присъства на заседание на Комитета за световно културно и природно наследство, което се проведе в Баку. В словото си представителя на Светия престол предупреди за духа, който трябва да ръководи работата по възстановяването на катедралата Нотр Дам, след щетите от разрушителния пожар, съобщава Vatican News.   „Светият престол се надява катедралата Нотр Дам да бъде възстановена за вярващите, невярващите и бъдещите поколения, в съответствие с принципите, по които опазването на културното наследство, включително неговото основно религиозно измерение, е неотменимо условие за неговата валоризация“, подчерта монс. Фоло. \r\nВатиканският представител припомни и „ясните“ думи на папа Франциск веднага след бедствието в посланието си до архиепископа на Париж, Мишел Опети: \"Катедралата Нотр Дам отново да стане, благодарение на реконструкцията и мобилизацията на всички, красива съкровищница в сърцето на града, знак за вярата на тези, които са я построили, църква - майка  на своите диоцези, архитектурно и духовно наследство на Париж, Франция и на цялото човечество\" .  Оттук и необходимостта, подчерта делегатът на Светия престол, \"на сегашния етап на възстановителните работи, да се подчертае доминиращия характер на култовото измерение\" на катедралата „Нотр Дам“, както препоръча монс. Мишел Опети, за да се съхрани сакралността на мястото. Ето защо, това трябва да бъде “приоритет предвид нуждите на култа и свързаните с него практики, които трябва да продължат да се упражняват. Защитата на сакралността на култово място е фундаментална - обясни монс. Фоло, тъй като религиозният живот и формите, в които той се изразява, са свързани и взаимозависими с катедралата, а от друга страна, с култа и структурите, които го съхраняват. Елементите, които ще бъдат реконструирани, трябва да отговарят на целта за която е построена сградата\", \"за да се запази отличителността на нейната идентичност\".\r\nИзказването на монс. Фоло е вследствие на някои съобщения в медиите, в които се говори за фантастични проекти за възстановяването на катедралата Нотр Дам.   Що се отнася до набраните средства, досега те възлизат на 38 млн. евро – както заяви архиепископа на Париж, интервюиран от пресата за RTL - сума, много по-ниска от 850 млн. евро от обещаните даряния, обявени от френския министър на културата в средата на май. Архиепископ Опетит каза, че въпреки дългите технически процедури за получаване на големи дарения, е уверен в бъдещето.    Основно място за поклонение на Католическата църква в Париж, сред най-известните готически сгради в света, обявена през 1991 г. от ЮНЕСКО за обект на световното наследство, катедралата Нотр Дам е собственост на френската държава.\r\nВ момента списъкът на световното наследство включва 1121 обекта в 167 страни.\r\nСледващата сесия на Комитета на ЮНЕСКО за световно наследство ще се проведе във Фуджоу (Китай) през 2020 г. ", "date": "2019.07.11", "title": "Ватиканът реагира на съобщения за фантастични проекти за реставрация на Нотр Дам"}
{"url": "https://www.actualno.com/society/uvelichena-e-dyrjavnata-pomosht-za-otoplenie-prez-zimata-news_767525.html", "text": "    Месечната помощ за отопление става 93,18 лева, което е с 24,5% повече в сравнение с миналия зимен сезон. Общата стойност на помощта, която се изплаща от Агенцията за социално  подпомагане за периода 1 ноември – 31 март, ще се повиши с 91,75 лв. –  от сегашните 374,15 лв. на 465,90 лв. Това съобщиха от пресцентъра на  МТСП, уточнявайки, че промяната се прави с подписана заповед от социалния министър Бисер Петков.      Новите текстове регламентират, че базата за определяне на размера на помощта нараства от 385 киловатчаса на 500 кВтч. Причина за увеличението на помощта са и определените от Комисията за енергийно и водно регулиране по-високи цени на електрическата енергия, които влязоха в сила от 1 юли.\r\nПредприети са и мерки, за да не се отпусне отпадане на хора от енергийно подпомагане поради увеличението на пенсиите от 1 юли с 5,7%. С промените в нормативната уредба беше разширен и обхватът на подпомаганите лица и семейства чрез увеличаване на индивидуалните коефициенти за достъп до целевата помощ. Най-голямо е увеличението за рисковите групи – възрастните хора и особено онези от тях, които живеят сами, хората с увреждания и родителите, отглеждащи сами децата си, включени в образователния процес. Прогнозите са, че това ще увеличи с около 45 000 подпомаганите семейства, като броят им ще достигне 255 000. През миналия отоплителен сезон ( 2018-2019 г.) с целева помощ за отопление бяха подпомогнати 209 647 хора и домакинства.\r\nКандидатстването за енергийно подпомагане започна на 1 юли и ще продължи до 31 октомври. Хората, нуждаещи се от този вид социална подкрепа, могат да подават документи в дирекциите „Социално подпомагане“ по настоящия си адрес.   ", "date": "2019.07.11", "title": "Увеличена е държавната помощ за отопление през зимата"}
{"url": "https://www.actualno.com/vraza/kmetovete-na-mezdra-i-roman-se-zapoznaha-s-opasnostite-na-afrikanskata-chuma-po-svinete-news_767462.html", "text": "    За на територията на Европейския съюза няма ваксина, която да я предотврати. Това стана ясно на заседание на Общинската епизоотична комисия, на която присъстваха кметове и кметски наместници от Мездра. В хода на заседанието д-р Иво Иванов - ветеринарен лекар, разясни какви рискове крие заболяването за животните и какви мерки трябва да бъдат предприети в случай на регистрирано заболяло животно. Д-р Иванов сподели и опита си от вече съществуващото огнище на територията на , област Плевен.      „При наличие на зараза . Болните свине умират. В задния двор такива животни обикновено се познават по липсата на апетит, последвана от внезапна смърт. В индустриалните ферми е възможно също да се наблюдава депресия сред животните, загуба на тегло, кръвоизливи и видимо зачервяване по кожата в следствие на обилно кръвоснабдяване - хиперемия (краищата на ушите, опашката, крайниците, гръдната и стомашната област), куцота и аборти при бременни свине майки.“- заяви д-р Иванов.\r\nЕпизоотичната комисия взе решение кметовете и кметските наместници в срок до 26.07.2019 г. да и броя на отглежданите свине. Да информират собствениците, отглеждащи свине, за риска и начините за разпространение на болестта „Африканска чума по свинете“ и задължението им да не допускат външни лица във фермите със свине.\r\nПри съмнение за заболяване или смъртност обслужващия ветеринарен лекар или кмета за вземане на необходимите мерки.  „В случай на заболяло животно то , както и всички свине в радиус от 3 км около мястото, където е регистрирано наличието на вируса. Освен това се създава , където животните само се наблюдават дали ще проявят симптоми на болестта. Това се прави с цел да бъде спряно разпространението на болестта и в други райони на страната. Болестта не е опасна за хората, но разпространението й сред домашно отглежданите свине и тези в свиневъдните стопанства може да причини сериозни икономически загуби на сектора - обясни д-р Иво Иванов.\r\nКметовете и кметските наместници да имат готовност в случай на нужда да осигурят терен за загробване на животни, съобразен с изискванията на РИОСВ, найлон, слама и дезинфектанти. Община Мездра поема ангажимент да осигури при необходимост подходяща техника за извозване и загробване на трупове. ", "date": "2019.07.11", "title": "Кметовете на Мездра и Роман се запознаха с опасностите на Африканската чума по свинете"}
{"url": "https://www.actualno.com/varna/18-godishen-pregazil-vyzrastna-jena-na-trotoara-vliza-v-zatvora-news_767521.html", "text": "    Варненският окръжен съд осъди на 2 години и 8 месеца \"лишаване от свобода\" 18-годишен шофьор, който през януари т.г. прегази възрастна жена на тротоар в морския град. 11 дни след инцидента пешеходката издъхна в болница.      Иван П. е лишен и от право да управлява МПС за срок от 5 години. Присъдата на окръжните магистрати е постановена при условията на съкратено съдебно следствие.\r\nКатастрофата стана на 16 януари т.г. 18-годишният Иван шофирал автомобила си \"Ауди А3\" по бул. \"Ян Палах\" в лявата лента на пътното платно. Когато достигнал до кръстовището с ул. \"Роза\", той завил рязко надясно и пресякъл диагонално пътните платна, за да може да влезе в пресечката на улицата. Рисковата и необмислена маневра довела до загуба на контрол над колата.   Автомобилът излязъл от пътното платно и се качил на тротоара, по който в това време вървяла пешеходка. Настъпил неизбежен удар, от който тялото на възрастната жена било изхвърлено във въздуха и паднало на тревата, встрани от тротоара. 11 дни по-късно жената починала в болница.  Съдебномедицинската експертиза посочила като причина за смъртта мезентериална тромбоза и други травми, довели до развитието на ендотоксичен шок. В хода на разследването на пътния инцидент Иван не се е признал за виновен и не е давал обяснения.\r\nТой е осъждан преди да навърши пълнолетие на пробация за придобиване и държане на наркотични вещества, влязло в сила през юни 2018 г.\r\nПрисъдата на Варненския окръжен съд подлежи на обжалване пред Апелативния съд.     ", "date": "2019.07.11", "title": "18-годишен, прегазил възрастна жена на тротоара, влиза в затвора"}
{"url": "https://www.actualno.com/crime/tejka-katastrofa-predizvika-zadrystvane-na-am-trakija-news_767489.html", "text": "    Тежка катастрофа блокира магистрала \"Тракия\". Дървен материал прегради едното платно. Задръстването е километрично, съобщи Нова телевизия.      Катастрофата е станала близо до отбивката за село Цалапица малко преди 08:00 часа тази сутрин. По данни на полицията, автомобил, пътуващ от Германия за Турция, се е ударил с висока скорост в камион, превозващ дървен материал. След удара ремаркето на камиона се обръща и дървените греди се разпиляват по аутобана. Автомобилът пък се удря в телената ограда отстрани на магистралата. Има един пострадал човек.   Според информация от свидетели шофьорът на автомобила най-вероятно е заспал зад волана.\r\nБлизо 4 часа продължава разчистването на дървените греди.   ", "date": "2019.07.11", "title": "Тежка катастрофа предизвика задръстване на АМ \"Тракия\""}
{"url": "https://www.actualno.com/vidin/kmetyt-na-vidin-napravi-lichno-darenie-za-izdavaneto-na-sbornik-za-vidinskija-kraj-news_767532.html", "text": "    Кметът на Видин Огнян Ценков във връзка с издаването на сборник с материали от Четвъртата международна научна конференция “Модернизационни тенденции в стопанския и културен живот на Видинско и Тимошко (XVIII-XIX в.)“. На среща със Светлана Кръстева,началник отдел Държавен ахрив – Видин, кметът връчи дарението.      Светлана Кръстева изказа благодарността си кмета с думите: „Вашият жест е продължение на помощта, която Община Видин ни оказва с организацията и провеждането на четвъртата конференция, защото нашият регион е популярен и интересен за изследователите. Благодаря лично на вас, че ни подкрепяте в тази наша кауза да популяризираме това, което имаме  като историческа даденост и наследство“.   Огнян Ценков изрази удовлетвореността от успешното сътрудничество между Община Видин и Държавния архив: “Правя това дарение в знак на голямото ми уважение към работата и приноса на институцията в обществения живот на нашия град. Много са съвместните инициативи, които сме осъществили заедно в полза на видинските граждани. Общината е подкрепяла финасово редица прояви на Държавен архив и ще продължава да го прави и занапред. Искам да поздравя Вас и целия колектив на отдел Държавен архив – Видин, който беше отличен за „Екип на годината`2018“,  а „Служител на годината`2018“ стана Мария Новакова – главен експерт в нашия архив. Благодаря Ви за доверието и връченото ми отличие тази година – „Приятел на архивите“. Ще продължим да работим заедно в една посока, за да съхраним историята и паметта на Видин за поколенията“- каза той.\r\nТова е 45-то поредно дарение, което прави кметът на Община Видин от началото на своя мандат, оставайки верен на поетия ангажимент всеки месец да отделя лични средства от трудовото си възнаграждение в полза на благородни каузи.   ", "date": "2019.07.11", "title": "Кметът на Видин направи лично дарение за издаването на сборник за видинския край"}
{"url": "https://www.actualno.com/politics/karakachanov-podpisa-dogovorite-za-zakupuvane-na-osem-samoleta-f-16-news_767522.html", "text": "    Министърът на отбраната Красимир Каракачанов подписа международните договори за изтребителите F-16 на обща стойност 1 256 153 980 щатски долара. Това съобщиха от Министерството на отбраната.      С контрактите се договаря доставката от правителството на САЩ за българските въоръжени сили на осем самолета F-16 Block 70 и свързаното оборудване и въоръжение. Съгласно Конституцията на Република България и редът на Закона за международните договори на Република България, за да влязат в сила тези договори, следва да бъдат ратифицирани от Народното събрание.   Отчитайки финансовите ограничения на България, Държавният департамент на САЩ е предприел действия за намаляване на общата цена с до 60 млн. щатски долара посредством искане от Конгреса на САЩ за допълнително финансиране, което да бъде използвано в интерес на България. Предстои искането на Държавния департамент да бъде разгледано от Конгреса на САЩ. ", "date": "2019.07.11", "title": "Каракачанов подписа договорите за закупуване на осем самолета F-16"}
{"url": "https://www.actualno.com/balkani/buri-predizvikaha-shteti-v-albanija-news_767492.html", "text": "    Силни бури, придружени от вятър, дъжд, градушка и гръмотевици удариха територията на цяла Албания, и материални щети, както и прекъсване на електроснабдяването.      Най-силно засегнати са населените места около Гирокастър, Валона, Саранда, Корча и Шенджин, където вятърът изкорени дървета и предизвика спиране на транспортния трафик. Компетентните служби все още работят за отстраняване на падналите на пътя дървета.   Преустановено е движението по улиците на Валона заради наводнения. Бурята предизвика големи материални щети в крайбрежните градове. Няколко човека са леко ранени.\r\nЛошото време стана причина за голяма част от пътно-транспортните произшествия. В едно от тях е участвал и автомобил на руското посолство.  В много части на Албания има скъсани електропроводи и паднали електрически стълбове, което предизвика срив в снабдяването с електричество.\r\nБуря взе жертви и в Гърция, вижте повече подробности в     ", "date": "2019.07.11", "title": "Бури предизвикаха щети в Албания "}
{"url": "https://www.actualno.com/society/tabela-pred-ndk-s-pravopisna-greshka-vyzmushtava-ochevidci-snimki-news_767572.html", "text": "    Абсурдна информационна табела с неграмотно написан текст пред вход А 3 на НДК вече месеци наред стряска минувачите, сигнализират от сдружение \"Зограф\".      Многобройните гости и посетители на Националния дворец на културата в София от месец се възмущават от нелепата табела, която маркира мястото на служебния паркинг на институцията пред самия вход А 3 на НДК и гласи следното: \"Уважаеми клиенти, е неохраняем!\"      Пълното непознаване на правилата за употреба на пълен и кратък член е непростимо по отношение на ръководителите на най-големия ни и най-престижен конгресен и концертен център, които всеки работен ден паркират служебните си лимузини именно пред тази безумна табела, но така и не забелязват очевадната, груба и много срамна правописна грешка в нея, отбелязват от сдружението.\r\nДали гафът ще бъде поправен скоро от НДК, предстои да разберем. ", "date": "2019.07.11", "title": "Табела пред НДК с правописна грешка възмущава очевидци (СНИМКИ)"}
{"url": "https://www.actualno.com/plovdiv/za-vtori-pyt-v-bylgarija-prilojiha-spinraza-na-dete-sys-spinalna-muskulna-atrofija-news_767571.html", "text": "    В клиниката по педиатрия на УМБАЛ „Свети Георги“ днес за първи път в Пловдив и за втори път в страната бе приложена терапия с медикамента „Спинраза“ на 6-месечно бебе със – І тип. Това е второто дете в България, лекувано със „Спинраза“, и първото с най-тежката форма на спинална мускулна атрофия . Лечението се заплаща от НЗОК и струва над 160 000 лв за едно приложение, обясни началникът на клиниката проф. д-р Иван Иванов.      Очакванията са състоянието на детето да се стабилизира и след време да започне да се подобрява. Началната терапия включва 4 процедури , като втората се извършва на 14-ия ден от първата, третата на 30-ия деня, а четвъртата на 60-ия ден. След това процедурите се извършват веднъж на 4 месеца.\r\n„Спинраза“ модифицира генетично заболяването така, че да се компeнсира липсващият белтък , който води до загиване на най-важните клетки в гръбначния мозък.\r\nСпециалисти невролози от Клиниката по педиатрия са преминали необходимото обучение за прилагане на медикамента. УМБАЛ „Свети Георги“ – Пловдив, е един от четирите центъра за провеждане на лечението, останалите три са в столицата.   ", "date": "2019.07.11", "title": "За втори път в България приложиха „Спинраза“ на дете със спинална мускулна атрофия"}
{"url": "https://www.actualno.com/curious/20-izumitelni-fakta-za-bebetata-news_767530.html", "text": "    Малките носят не само нови отговорности на своите родители, но и нови открития. Да бъдат сладки и очарователни съвсем не е единственото нещо, което новородените правят. Те притежават и впечатляващ набор от качества и умения, за които може би дори не подозирате. Ето 20 от най-интересните факти за бебетата.      1. Бебетата се раждат с малки нослета. Това е така, защото мостът на носа се оформя на по-късен етап.\r\n2. Повечето бебета се раждат със светли очи. Ако и двамата имат сини очи, напълно вероятно е цветът да си остане такъв, но това ще разберете едва след няколко месеца, когато ирисите се избистрят. 3. Бебетата започват да произвеждат сълзи едва след първия месец. Макар да плачат много преди това, те всъщност го правят само с глас.  4. Косата на новороденото пада и се заменя с нова около шестия месец. Затова не се притеснявайте, ако бебето ви има твърде много или твърде тъмна коса.\r\n5. Бебето има силно развито обоняние още от раждането и така идентифицира майка си.\r\n6. Съвсем нормално е бебетата да спят от 15 до 20 часа дневно.    7. През първата година от живота си, бебето ще утрои теглото си, ще увеличи височината си с 50% и ще удвои размера на мозъка си. Освен това, тялото му ще произведе всяка нервна клетка, която някога ще има. 8. Бебетата нямат колене. Вместо това, имат структура на хрущял, която постепенно ще се развие в коляно след 6-7 месеца.\r\n9. Бебетата се раждат с 300 кости, а възрастните имат само 206. Това е така, защото костите им все още не са се слели, което обяснява и защо са толкова гъвкави.\r\n10. През първата си половин година на този свят, малчуганите могат да дишат и преглъщат едновременно, но губят това умение на по-късен етап.   11. Размерът на очите на вашето бебе ще остане същият завинаги, но носът и ушите му никога няма да спрат да растат.\r\n12. Главата на новороденото представлява около една четвърт от цялото му тегло.\r\n13. Сърцето на новороденото бие почти два пъти по-бързо от това на възрастен човек - между 130 и 160 удара в минута. 14. Малките деца вдишват между 30 до 50 пъти в минута , докато възрастните само между 15 и 20 пъти.\r\n15. Вашето бебе е родено със способността да плува и да задържа дъха си, но губи този инстинкт няколко месеца след раждането.\r\n16. Бебетата често кихат и ръмжат в съня си. Това не е, защото сънуват, просто чистят нослетата си, тъй като още не могат да дишат през устата.\r\n17. Звуци като прахосмукачка или сешоар, които ние често приемаме за силни и дразнещи, звучат нормално, дори успокоително, за новородените. Това се дължи на факта, че средното ухо на вашето мъниче е пълно с течност и слуховият му апарат все още е незрял.\r\n18. Главата на вашето бебе може да е малко подпухнала и деформирана след раждането. Това е често срещано явление и бързо отминава.\r\n19. Бебетата имат силно развити мускули на краката, като силата им на ритане е съпоставима с тази на бебе вол.\r\n20. Всички бебета обичат сладко заради вкуса на кърмата. Макар че рецепторите различават горчивия и кисел вкус скоро след раждането, афинитетът към тях се развива по-късно. ", "date": "2019.07.11", "title": "20 изумителни факта за бебетата"}
{"url": "https://www.actualno.com/burgas/oblasten-upravitel-ne-znael-kakvo-pishe-v-nov-zakon-i-puska-protivorechashta-mu-naredba-za-kympinguvaneto-news_767557.html", "text": "             Г-н Чолаков, какви са Вашите мотиви с които oдобрихте наредбата на Oбщински съвет Царево, свързана с реда по който да се извършва къмпингуването? По реда на контрола на решенията на общинските съвети сме проверили наредбата на Царево и не сме я оспорили, защото според нас е законосъобразна. Но въпросът вече не е чак толкова актуален, защото вчера беше преодоляно в Народното събрание. Така че, в близките дни ще имаме закон и може би много скоро след това, когато влезе в сила, ще има и подробна регламентация на дейността. Тази наредба, която вече действа, ще действа за много кратък период. Не виждам какво ги притеснява къмпингуващите в наредбата. Тя е за налагане на наказания за хора, които не спазват нормалните правила и поведение за разполагане на обекти. Законът за Черноморското крайбрежие изрично е предвидил какво може и какво не в стометровата зона, която е така наречената зона „А“.   Както знаете много неправителствени организации и граждански сдружения се обявиха . Какъв е Вашият коментар за техните искания тя да бъде отхвърлена? Безспорно има две групи в обществото. Едните искат едно, другите искат точно обратното, но това е въпрос на законодателно решение на парламента и местните общински власти, каквито правомощия имат. А общинският съвет може да приема наредба на основание на Закона за местното самоуправление и администрация. . Когато се приемат новите правила и ако промените на Общински съвет-Царево противоречат на тези законови разпоредби, тогава или общината сама ще си измени наредбата, или ние ще им дадем указания, или прокуратурата по реда на надзора може да ги задължи. Освен това, както казахте, има достатъчно будни граждани има и организации, които следят. В това няма нищо лошо. Като българи и като хора, които живеят на едно място и употребяваме една територия, трябва да намираме начин да срещнем баланса при различните интереси. Много добре разбирам хората, които искат диво да къмпингуват, но аз като фен на гората ходя често и не искам да казвам какви неща срещам. Но това е извън правните аргументи, това го казвам като турист. Всички искаме да е чисто, подредено, да се спазва реда.     Мислите ли, че много хора ще са против вашите аргументи по отношение на наредбата на Общински съвет Царево? Аргументите ни за неоспорване на наредбата са изцяло юридически. Член 10а от Закона за устройство на Черноморското крайбрежие предвижда, че къмпингуването се разрешава по съответен ред тоест, без да е специфициран този ред, без да е определен той, няма как да се извършва къмпингуване.  ", "date": "2019.07.11", "title": "Областен управител не знаел какво пише в нов закон и пуска противоречаща му наредба за къмпингуването"}
{"url": "https://www.actualno.com/interest/ostanki-ot-ogromen-nosorog-otkriti-v-drevna-peshtera-v-krim-news_767528.html", "text": "    Учени откриха в кримската пещера Таврида 20 вида древни бозайници и шест вида птици, заяви изследовател в Зоологическия музей на името на „М. И. Глопенко“ от Кримския федерален университет Дмитрий Старцев“, цитиран от РИА Новости.      Според неговите сведения учените работят върху материали, добити в първите месеци след откриването на пещерата миналата година. Систематично разкопки все още не са извършвани поради изграждането на федерална магистрала в тази област.   \"Сред откритията е гигантски щраус, камила - един и половина пъти по-висока от съвременните, като и елсмотерий - огромен носорог с висок рог на челото. Този носорог е почти с размер на слон. Достига 2,5 метра височина, дълъг е 5 метра и тежи 4 до 5 тона, ”заяви пред журналисти Старцев.\r\nПо неговите думи в пещерата живеели хищници от различни видове, като гигантска хиена, саблезъби котки, вълци, лисици и мечки. Там по различно време, а може би и успоредно, е имало бърлога на различни хищници.  Натрупването на останки свидетелства за тяхната дейност. Повечето от костите са нагризани, надраскани, няма цели скелети, всички са хранителни отпадъци“, казва Старцев.\r\nУчените предполагат, че възрастта на останките е около 1,5-2 милиона години.   \"Най-древните открития на пещерната фауна, които досега са били забелязани на територията на Руската федерация, не са по-стари от 600 000 години, а тук имаме около три пъти по-голяма възраст. Пещерата е формирана преди 5-7 милиона години\", казва ученият.    Карстова кухина - пещера с дължина повече от километър е открита в Белогорския район на Крим близо до село Зуя по време на строителството на Тавридската магистрала. Спелеолозите открили в пещерата останките от древни хищници и други животни.\r\nВ пещерата бяха организирани сложни експедиции, в които участваха специалисти от различни области - спелеолози, палеонтолози, археолози, палеоботаници и специалисти по радиоизотопно датиране. ", "date": "2019.07.11", "title": "Останки от огромен носорог открити в древна пещера в Крим "}
{"url": "https://www.actualno.com/dobrich/balchiklija-otkradna-11-000-lv-ot-restorant-i-gi-izharchi-v-slynchev-brjag-news_767574.html", "text": "    Мярка „задържане под стража“ определи Районен съд – Балчик за 24-годишния Галин Р., който е откраднал 11 000 лв. от касата на ресторант в морския град. Младият мъж успял да похарчи цялата сума в заведения в Слънчев бряг.      Той извършил престъплението на 30 юни, след което се укрил и бил обявен за общодържавно издирване. Девет дни след кражбата бил установен в къща в централната част на града, но успял да избяга при опит да бъде задържан от полицаи. По време на преследването униформените произвели два изстрела във въздуха.\r\nВ обясненията си пред разследващите Галин заявил, че е . Знаел за касата в ресторанта, тъй като преди работел там със съпругата си. ", "date": "2019.07.11", "title": "Балчиклия открадна 11 000 лв от ресторант и ги изхарчи в Слънчев бряг"}
{"url": "https://www.actualno.com/society/fandykova-otdade-signala-na-spasi-sofija-na-predizbornata-kampanija-news_767563.html", "text": "    Строителният надзор е признал 31 дни с лошо време през летния сезон  с Акт 10. Не разбирам, ако е имало сигнал на 28 декември, той да се споделя днес.      Това коментира столичният кмет Йорданка Фандъкова по повод подадения от активистите „Спаси София сигнал в Софийската градска прокуратура. В него организацията сигнализира за извършени сериозни нередности, касаещи срока на изпълнението на обекта и качеството на извършената работа.    до Прокуратурата и за незаконно строителство на обекта в дни с издаден акт за спиране на строителство. Те обясняват, че Акт 10 означава замразяване на строителната площадка и издаването му забранява извършването на каквито и да е строителни дейности на обекта. От Спаси София обаче констатират чрез снимков материал, че в дните с издаден Акт 10, строителството по \"Графа\" продължава.\r\n„Ясно е, че е предизборна кампания за местните избори през октомври, ясно е, че участват в нея, защото за мен не ми звучи достатъчно сериозно и отговорно към гражданите. Ако на 28 декември си имал сигнал, ако нямаш доверие и го дадеш на възложителя – дай го на ДНСК, това е органът, който може да наложи акт при спрян Акт 10“, коментира Фандъкова, цитирана от БГНЕС.  От друга страна, според кмета, надзорът е признал два пъти по-малко дни, отколкото е поискал изпълнителят, защото е изискана информация от НИМХ. „Така, че всеки ден , който е признат, имам уверението, че е дните са признати на базата на такъв документ“.\r\nВсички обвинения, според кмета, са част от предстоящата предизборна кампания, като целта им е да се изваждат обвинения „на час по лъжичка“. На въпрос дали активистите се явяват политически опонент, Фандъкова заяви, че не иска да коментира „Спаси София“.   Припомняме, че по-рано днес активистите от Спаси София внесоха в Софийска градска прокуратура нов сигнал, свързан с ремонта на ул. \"Граф Игнатиев\". Според организацията съществуват съмнения за извършени сериозни нередности, касаещи срока на изпълнението на обекта и качеството на извършената работа.    От организацията показаха официални документи, удостоверяващи, че строителят е получил 86 дни призната отсрочка за изграждането на ул. \"Граф Игнатиев\". През този период строителният надзор и Столичната община, в качеството си на възложител, са одобрили съставянето на Акт 10 за спиране на строителството поради \"лоши метеорологични условия\" и \"интензивни валежи\" обектът би трябвало да е замразен. Справка на НИМХ за тези периоди показва, че съществени валежи или отрицателни температури е имало през около половината от одобрените дни. ", "date": "2019.07.11", "title": "Фандъкова отдаде сигнала на “Спаси София” на предизборната кампания"}
{"url": "https://www.actualno.com/showbusiness/falshiv-maluma-se-pojavi-na-koncerta-v-arena-armeec-video-news_767546.html", "text": "    Двойник на се появи в трибуните на концерта му вчера в \"Арена Армеец\" в София. Преди началото на концерта писъци на екзалтирани фенки огласиха залата, а причината - мнозина от тях решиха, че Малума се е настанил в трибуните минути преди да се качи на сцената.      Стигна се до там, че стотици почитателки заприиждаха около мнимия Малума, а той не спираше да се усмихва, да раздава автографи и снимки. Жестовете му бяха толкова обиграни, че ако не беше липсата на татуировки по ръцете, и ние за малко щяхме да се заблудим! Приликата между двамата бе наистина поразителна! За щастие, макар и с два часа закъснение, латино красавецът се появи на сцената в пълния си блясък и напълно истински - усмихнат, горещ и раздаващ се от все сърце! Оказа се, че причината за закъснението е техника, забавена на българската граница.  Почти двучасовият спектакъл, който бяха подготвили певецът и екипът му, впечатли освен с гласовитите данни на чаровника, и с 3D анимация, много визуални и пироефекти, конфети, 12-членен балет и бенд. Един от пиковите моменти в шоуто бе качването на сцената на две произволно избрани момичета, които Малума покани и на които раздаде прегръдки и целувки. Друг любопитен момент бе в края на концерта, когато Малума излезе с българския флаг и започна да пее един от най-големите си хитове \"Felices los 4\", когато публиката запя с него, а той не скри вълнението си и благодари на български, а после дори целуна знамето.      Само на 25 години Хуан Луис Лондоньо Ариас, както е истинското име на певеца, е най-продаваният латино изпълнител в света и един от най-влиятелните хора в социалните мрежи с 45 млн. последователи в Instagram.    Не можем да не отбележим, че сме впечатлени от живото пеене на Малума, който заплени публиката с вокалните си данни и огромното си уважение и любов, които няма как да не забележите, дори да не сте сред най-големите му почитатели. А ние го очакваме с нетърпение отново в България!  ", "date": "2019.07.11", "title": "Фалшив Малума се появи на концерта в \"Арена Армеец\" (ВИДЕО)"}
{"url": "https://www.actualno.com/crime/mvr-registriralo-po-deset-prestyplenija-na-chas-prez-2018-g-news_767414.html", "text": "    Вътрешното министерство е регистрирало десет сигнала за престъпления на час през 2018 г. Това става ясно от годишните доклади за и прокуратурата. Според данните през миналата година у нас са регистрирани общо 96 187 престъпления, от които 87,9% – против личността и собствеността на гражданите, и 12,1% – икономически. В данните на полицията има и добра новина – отчита се намаление на регистрираните престъпления с около 9,8% спрямо 2017 г., пише вестник \"Монитор\".      От данните на разследващите става ясно още, че топ 3 на най-криминалните градове спрямо броя на населението у нас са София, Бургас и Враца. В същото време като най-много класацията отново се води от столицата, където са отчетени 22 557 криминални деяния, или 23,5% от общия брой. След София се нареждат областите Варна – 7140 (7,4%), Бургас – 6924 (7,2%), Пловдив – 6470 (6,7%), и Стара Загора – 4185 (4,4%). Най-малко престъпления пък са регистрирани в областите Смолян – 632 (0,7% от общия брой), Кърджали – 881 (0,9%), Силистра – 943 (1%), Разград – 1332 (1,4%), и Търговище – 1350 (1,4%).   Над средната интензивност за страната е престъпността в областите Добрич (1377,8 престъпления на 100 хил. души), Монтана (1390,2 престъпления), София-област (1407,4 престъпления), Плевен (1446,3 престъпления), Перник (1464,6 престъпления), Варна (1512,3 престъпления), Ловеч (1561,9 престъпления), Видин (1619,7 престъпления).\r\nОт МВР отичат обаче, че в повечето области се наблюдава намаление на престъпленията в сравнение с 2017 г., като най-значително e в областите Плевен (21,9%), Кюстендил (19,5%), Смолян (19,2%), Монтана (18,3%) и Силистра (17,4%). Увеличение е отчетено в областите Пазарджик (7,5%) и Търговище (1,4%). Продължава тенденцията за извършване на голяма част от престъпленията против личността и собствеността на гражданите в областните центрове и градовете – 74,6% (при 73,5% за 2017 г.).  Статистиката показва и друго – че общият брой за заловените извършители е наполовина на извършените престъпления в страната. През 2018 г. са установени 48 017 извършители на престъпления (вкл. регистрирани през предходни години). Тоест над половината от престъпленията остават неразкрити в рамките на една календарна година.\r\n„Посочените обстоятелства, както и демографските процеси позволяват да се предположи, че криминогенната обстановка ще се запази без съществени промени. Това изисква по-интензивни усилия и подобряване на взаимодействието между компетентните органи за по-ефективно противодействие на престъпността при наличните ресурси“, пише в доклада на държавното обвинение.   Данните на разследващите показват, че основната част от задържаните – 32,5%, са на възраст между 18 и 30 години и над 40 години – 32,3%. Непълнолетните лица (14 – 17 години) са 8,8%, а малолетните (под 14 години) съставляват 3,5%. В сравнение с 2017 г. общият брой на установените извършители е намалял с 5%, като най-голямо е намалението при възрастовата група между 18 и 30 години – с 10%. С 5,6% се е увеличил броят на малолетните извършители.    От заловените престъпници пък 34,1% са извършители на престъпления против собствеността (35,1% за предходната година), 36,8% – на общоопасни престъпления (39,6% за 2017 г.), и 5% – на престъпления против личността (5,7% за 2017 г.). В същото време кражбите са основното престъпление, за което се арестуват и непълнолетни. От доклада на МВР става ясно, че структуроопределящи за детската престъпност продължават да са престъпленията против собствеността, като преобладават кражбите.\r\nПрез годината деца са извършили 2719 кражби при 3518 за 2017 г. което е намаление с 22,7%. Останалите криминални деяния, извършени от малолетни и непълнолетни, имат малък относителен дял. Престъпленията, свързани с наркотици, са се увеличили с 22,6% в сравнение с 2017 г., а хулиганствата са с ръст 21,1%. Броят на разкритите престъпления, извършени от малолетни и непълнолетни през 2018 г. (6769), се е увеличил с 2,9% в сравнение с 2017 г. (6580). Установените деца извършители са 5924 при 5866 за 2017 г., или увеличението е с 1%.\r\nОсновни причини за сред подрастващите са подменените морални ценности, някои социални проблеми, липсата на достатъчно програми за ангажиране на млади хора и отказ от училище в ранна възраст. Забелязват се и проблеми от семеен и институционален характер. В много случаи родителите и училището не успяват да координират усилията си за възпитание и социализация на подрастващите, отчитат още властите.    ", "date": "2019.07.11", "title": "МВР регистрирало по десет престъпления на час през 2018 г."}
{"url": "https://www.actualno.com/bgfootball/otlichen-start-za-levski-i-petyr-hubchev-v-liga-evropa-news_767666.html", "text": "    Отборът на стартира по чудесен начин новия сезон. Столичният тим се наложи като гост над Ружомберок с 2:0 в първия мач между двата тима от първия предварителен кръг на Лига Европа.      Това бе и първи официален мач за новия треньор на 26-кратните шампиони на България Петър Хубчев. Той изведе своите до комфортен успех в Братислава, който дава сериозен шанс на тима да продължи напред в турнира.\r\nДавиде Мариани изведе столичани още в 10' на мача след чудесен прехвърлящ удар с глава след центриране на Живко Миланов. В началото на втората част гостите се възползваха от грешка при изнасянето на топката на словаците и Паулиньо бе изведе очи в очи с вратаря на съперника, като офанзивният играч на Левски не сгреши и вкара втори гол. В края на срещата Мариани можеше да реши всичко в битката между Левски и Ружомберок, но ударът му бе избит.\r\nПовече за победата на Левски над Ружомберок може да видите в .   ", "date": "2019.07.11", "title": "Отличен старт за Левски и Петър Хубчев в Лига Европа"}
{"url": "https://www.actualno.com/business/rabotodatelskite-organizacii-sys-signal-do-cacarov-za-pazara-na-elenergija-news_767579.html", "text": "    Асоциацията на индустриалния капитал в България, Българската стопанска камара и Конфедерацията на работодателите и индустриалците в България изпратиха сигнал до Главния прокурор на РБ относно пазара на електрическа енергия и, по-конкретно – недостатъчното предлагане на количества от производителите на ел. енергия на платформата „Ден напред“.      В сигнала се отбелязва, че на пазара на електрическа енергия, осъществяван на Българската независима енергийна борса (БНЕБ), на платформата „Ден напред“ средната цената за 1 MWh базова мощност за 3 юли 2019 г. е била 195.40 лв. - най-скъпата в цяла Европа, като по часове достига дори до 270.04 лв./ MWh. Нещо повече - тази цена е над двойно по-висока от средната за ЕС, над три пъти по-висока от цената на електроенергията във Германия, Франция, Австрия и Швейцария и с 84% над цената за предния ден (2 юли).   Според авторите на сигнала, налице е бездействие и неупражняване на задължения от лица с управителни функции в ТЕЦ \"Марица изток 2\" ЕАД и БЕХ, което се отразява като ключово значим ценообразуващ елемент на пазара на електроенергия. Това пряко се отразява на конкурентоспособността на българската индустрия (която се конкурира с пазари с 2 до 3 пъти по-евтин ток), както и върху цените на всички стоки и услуги до крайните потребители. Така за пореден път българските граждани и българския бизнес ще платят за безотговорността и безстопанственото управление, което се е наложило като практика в българските държавни дружества, включително в енергетиката.\r\nВ тази връзка, работодателските организации настояват Главният прокурор да разпореди обстоятелствена проверка за установяване на фактите по случая и, при преценка за достатъчно данни за извършени престъпления, да разпореди образуване на съответните досъдебни производства.  От електро-енергийната борса не коментираха твърденията на зам.-председателят на АИКБ Румен Радев, че бизнесът не сключва дългосрочни договори заради по-малки пуснати количества ток на борсата. От борсата поискаха официално запитване по въпроса. ", "date": "2019.07.11", "title": "Работодателските организации със сигнал до Цацаров за пазара на ел.енергия"}
{"url": "https://www.actualno.com/sciencelogy/a1-specheli-chetiri-otlichija-na-b2b-media-awards-news_767584.html", "text": "           А1 получи поредно признание за своя иновативен подход и приноса си към обществото по време на престижните b2b Media Awards. Компанията триумфира в категориите „Инвеститор с визия” и „Иновация в маркетинга и ПР сферата”, и се нареди на второ място в „Технологична иновация на годината” и „Бизнес проект на годината”. сподели по време на церемонията Илияна Захариева, директор „Корпоративни комуникации” в А1.\r\nПървото място в категорията „Инвеститор с визия” бе присъдено на А1 за цялостния процес по ребрандинга на компанията през миналата година. Промяната беше свързана не само с въвеждането на нова визуална идентичност, а и с нов подход в обслужването на клиентите, с предлагането на нови, иновативни услуги и стартирането на нови социално отговорни проекти. Доказателство за постиженията на компанията е и поддържането на стабилен ръст във финансовите показатели вече трета година.     Потвърждение за успешното ребрандиране е и първото място в категория „Иновация в маркетинга и ПР сферата” за специалния подход в комуникационно отношение. Новият бранд беше представен с мащабна рекламна кампания, серия от традиционни и нетрадиционни материали в медиите, публикации в социалните мрежи, специални събития и редица инициативи, чрез които компанията успя да достигне до всички целеви групи и да наложи новия бранд А1. За кратък период от време новото име стана разпознаваемо за всеки в България.\r\nКорпоративният ребрандинг на А1 заслужи и второ място в категорията „Бизнес проект на годината”, като с основен принос за това признание са новите продукти и услуги, които станаха част от портфолиото на компанията. Само в рамките на година А1 представи собствена марка смартфон A1 Smart N9, добави MAX Sport 3 и MAX Sport 4 към вече съществуващите си спортни канали, разработи собствена музикална платформа А1 Xplore Music, стартира финансовите услуги A1 Wallet и А1 Кредитна карта, навлезе в електронните спортове с A1 Gaming League и продължи да работи за дигитализацията на българския бизнес с развитието на своите дигитални услуги.\r\nОще едно доказателство за усилията на А1, насочени към дигитализация на бизнеса у нас, е и второто място в категорията „Технологична иновация на годината” за услугата A1 Security Cloud. Нейното използване гарантира съответствие на българските компании с изискванията на GDPR и предлага цялостно решение за информационна сигурност, предназначено за бизнес клиенти от всички сегменти. С A1 Security Cloud бизнесът в България може да разчита на високотехнологично решение, предоставено на принципа „софтуер като услуга” с месечни плащания без необходимост от значителна инвестиция в инфраструктура и софтуерни лицензи.     Признание за А1 С отличията от конкурса на b2b Media, броят на наградите, които А1 получи за своята успешна трансформация, вече надхвърля 30. Александър Димитров, председател на управителния съвет и главен изпълнителен директор на А1, бе избран за „Мениджър на годината 2018” в най-престижния конкурс за мениджърски постижения в България. Впоследствие той бе удостоен и с приза „Мистър Икономика 2018” в конкурса „Мистър и Мисис Икономика”. А1 бе обявена за №1 в сектора на телекомуникациите от класацията Superbrands, а услугите А1 Wallet и A1 Smart Home триумфираха в своите категории в надпреварата „Продукт на годината”.    b2b Media Awards Петото издание на конкурса b2b Media Awards отличи най-добрите предприемачи, най-иновативните компании, най-креативните пространства, както и социално - отговорни кампании, използващи иновативно мислене за постигане на значими резултати. Журито даде своята оценка по критерии като устойчиво и иновативно поведение, оригиналност на идеите, ефективност от реализацията, новаторство по отношение и на продуктите, и на услугите, а също и иновативност в начина, по който са били комуникирани. Тази година отличията в над 20 категории си поделиха компании с иновативни, креативни и социално-отговорни проекти от различни сектори у нас.     ", "date": "2019.07.11", "title": "А1 спечели четири отличия на b2b Media Awards "}
{"url": "https://www.actualno.com/society/lidl-bylgarija-s-dve-pyrvi-nagradi-ot-konkursa-na-b2b-media-news_767589.html", "text": "     Лидл България получи две сериозни отличия в петото издание на Годишните награди на B2B Media. Инициатива „Ти и Лидл за по-добър живот“ взе първо място в категория „Социално-отговорна кампания на годината“, а проектът „Lidl Неделя в Музейко“ бе отличен с първа награда в категория „Социален проект“.       „Тези награди са поредното признание за две от нашите ключови инициативи – израз на социално отговорната ни политика. Те ни мотивират не само да продължим още по-усилено да работим в тази посока, но и да търсим все по-иновативни похвати, с които да постигаме по-значими и устойчиви резултати. Отговорността и устойчивото развитие са в основата на бизнес модела на Lidl и затова вярваме, че като един от лидерите на пазара, ние трябва също така да сме и пример по отношение на социално отговорните практики“, коментира Милена Драгийска, главен изпълнителен директор на Лидл България.\r\nЧрез инициативата „Ти и Лидл за по-добър живот“ компанията подкрепя социално значими проекти на граждански организации в цялата страна и има за цел да помага на хората в различните региони в страната да водят по-качествен и пълноценен на живот, като финансира проекти в следните 4 области: образование, околна среда, култура и историческо наследство и активен начин на живот. До момента са реализирани две издания на инициативата, в резултат на които 51 проекта в 27 населени места в цялата страната получиха общо финансиране от над 390 000 лв. В момента тече подбора на проекти, които ще бъдат финансирани в третото издание на инициативата.\r\n„Lidl Неделя в Музейко“ е съвместна инициатива на Лидл България и детски научен център Музейко, благодарение на която всяка втора неделя от месеца деца и родители посещаваха центъра на символичната цена от 2 лева. Така „Lidl Неделя в Музейко“ даде възможност необятният свят на науката да бъде още по-достъпен за малки и големи. Съвместната инициатива е част от програмата Lidl за твоето дете, която включва серия от активности в три основни области: здравословно и балансирано хранене, активен начин на живот и образование и развитие на талантите. Именно в тези три посоки са разработени и поредица от събития, които по интересен начин да запознаят децата с ползите от балансираното хранене, активния начин на живот и да развият техния креативен потенциал. След 2 години активна дейност в детския научен център Музейко, инициативата предстои да тръгне на обиколка из България, за да направи още по-достъпни знанията за децата из цялата страна.  Конкурсът на B2B Media се провежда за пета поредна година и цели да отличи най-иновативните компании, най-креативните пространства, както и социално-отговорните кампании, използващи иновативното мислене за постигане на значими резултати.       ", "date": "2019.07.11", "title": "Лидл България с две първи награди от конкурса на B2B MEDIA"}
{"url": "https://www.actualno.com/pleven/nad-160-praseta-v-plevensko-sa-unishtojeni-zaradi-afrikanskata-chuma-zasegnati-sa-13-sela-news_767596.html", "text": "     досега в Плевенска област заради . Заразата е засегнала основно общините Никопол и Гулянци. Локализирани са огнища на заболяването в 13 села -  Новачене, Жернов, Евлогиево, Муселиево, Въбел, Санадиново, Бацова махала, Трънчовица, Брест, Милковица, Долни Вит, Сомовит и Шияково. Повечето вече са обработени, до тази вечер трябва да бъдат обработени и останалите. Това съобщи директорът на ОДБХ в Плевен д-р Иван Йорданов пред свиканата днес след обяд Областна епизоотична комисия.      „ . Целта е да спрем това разпространение и по възможност  то да бъде локализирано само на вече заразената територия. От днес на обяд имаме потвърден случай на заразено диво прасе в община Белене“, допълни д-р Йорданов.   След всяка евтаназия на прасета в домашно стопанство то се обработва с дезинфектиращи препарати. С автомобил на пожарната след това се  прави цялостна дезинфекция на населеното място. Изградени са КПП-та под формата на дъга по посока на вътрешността на страната – към Плевен и към Велико Търново и Враца. На тях автомобилите се спират за обработка и дезинфекция - за да се ограничи разпространението на заболяването на изток, на запад и на север. Където няма КПП-та, са направени дезинфекционни площадки. Отделно се извършват проверки на автомобилите - вече има 7-8 случая на превозвано месо, което хората се опитват да изнесат от заразена зона. .\r\n„Проблем за нас е, че има кметове на села, които отказват да ни съдействат. С помощта на полицията успяваме до някъде да се справим. Вижда се, че в селата от заразената зона хората сами си колят прасета още преди ние да стигнем до тях. Апелът ми е това месо да остане на място и да не се изнася от селищата. Най-добре е да се консервират, защото те са потенциален източник на вируса, който може да се изнесе извън зоната. Предвиждаме да проведем във всички общини информационна кампания, в която още веднъж да разясним ситуацията и да обясним на хората какво не трябва да правят“, каза още д-р Иван Йорданов.  Планираните от Областната епизоотична комисия мерки срещу разпространението на опасната зараза предвиждат да се създадат екипи за информиране на населението за болестта Африканската чума по свинете, създаване на организация за дезинфекция на засегнатите села, да се изградят КПП-та и др. ", "date": "2019.07.11", "title": "Над 160 прасета в Плевенско са унищожени заради Африканската чума, засегнати са 13 села"}
{"url": "https://www.actualno.com/plovdiv/naj-dylboko-pazenata-tajna-na-plovdiv-si-ostavatajna-i-sled-reshenieto-na-vas-news_767573.html", "text": "    \"Демократична България\" се зае да проучи ситуацията с , който е болна тема за града. След като общината отказа да предостави документите по проекта, а Административен съд - Пловдив потвърди този отказ, Върховният административен съд реши друго - да има достъп до документацията . С това се зае Йордан Иванов, председател на местната структура на \"Демократична България\", но срещна поредни трудности, за които стана дума днес на извънреден брифинг с Христо Иванов, ген. Атанас Атанасов и Веселина Александрова.       Оказа се, че въпреки съдебното решение на най-висока инстанция, служителите от община Пловдив затрудняват достъпа на Иванов до документите, не му разрешават да снима , не му дават копия и в крайна сметка единственото, което той показа днес пред журналистите, е първата страница от доклада по проекта, подписан от ръководителя му инж. Борислав Кръстев. Кой все пак е подписал приемо-предавателния протокол, с който се удостоверява, че работата на испанската фирма \"Индра Системас\" е свършена, при положение, че нищо не бе направено както трябва и до ден-днешен не работи, кой е наредил да се плати сумата от над 8 млн. лв. и е погубил шанса за неустойки, които са по 82 000 лв. на ден, все още не е ясно . При следващия си опит да се запознае с документация, Йордан Иванов смята да покани и медиите, за да станат свидетели как тази информация, която би трябвало да е съвсем ясна и достъпна, на практика се крие. Затова днес на брифинг от \"Демократична България\" поискаха оставки на всички длъжностни лица, които с подписите си са приели работата и са ощетили пловдивчани, незабавно освобождаване на инж. Борислав Кръстев, който ръководеше транспортния проект, а сега ръководи водния проект и публично обяснение от страна на община Пловдив защо след като има решение на ВАС продължава да крие важния протокол.   ", "date": "2019.07.11", "title": "Най-дълбоко пазената тайна на Пловдив си остава...тайна и след решението на ВАС"}
{"url": "https://www.actualno.com/europe/nov-znak-za-zdravosloven-problem-na-merkel-news_767518.html", "text": "    Канцлерът на Германия изслуша седнала химните на Германия и на Дания по време на срещата си с датския министър-председател в Берлин, съобщава „Ди велт”.      За трети път в рамките на три седмици германският канцлер получи пристъп на треперене по време на срещата си в Берлин с премиера на Финландия Анти Рине. Въпреки, че продължи около минута, той беше по-силен от предишните, предаде БГНЕС.   Изданието посочва, че пристъпите на треперене се появяват, когато Меркел трябва да стои права дълго време. По тази причина двете с министър-председателя на Дания изслушаха седнали химните на двете държави., като протоколът е претърпял промяна по настояване на германския канцлер.\r\nТелевизионният канал N-tv излъчи кадри от срещата на Меркел с президента на Германия Франк-Валтер Щайнмайер, по време на която тя получи силен пристъп на тремор. В аналогична ситуация изпада и по време на разговорите си с президента на Украйна Тогава канцлерът обясни състоянието си с обезводняване и заяви, че след като е пила вода, се е почувствала по-добре.   ", "date": "2019.07.11", "title": "Нов знак за здравословен проблем на Меркел "}
{"url": "https://www.actualno.com/balkani/evropol-veche-i-s-predstavitelstvo-v-tirana-news_767503.html", "text": "    Албания стана първата държава в региона, в която се открива офис на . На церемонията по откриването на представителството министърът на вътрешните работи Сандър Лешай заяви, че задълбочаването на интеграционните процеси и свободното движение на хора увеличават предизвикателствата по отношение гарантиране на сигурността, предаде БГНЕС.      Откриването на офис на Европол е много важно и положително събитие. За последните 10 години броят на хората, преминаващи границата на Албания, е нараснал със 160%, като тази тенденция продължава. Задълбочаването на интеграцията следва да допринася за гарантирането на сигурността и да бъде придружено от активно сътрудничество и постоянен обмен на информация. „Трябва да гарантираме сигурността на гражданите не само на ниво политически изявления, а и на практика“, призова министърът.   На церемонията по откриването присъстваха ръководителят на Делегацията на ЕК в Тирана Луиджи Сорека и изпълнителният директор на Европол. ", "date": "2019.07.11", "title": "Европол вече и с представителство в Тирана "}
{"url": "https://www.actualno.com/society/novinite-naj-vajnoto-za-denja-11-uli-news_767602.html", "text": "            За незаконно строителство по ул. \"Граф Игнатиев\" сезираха прокуратура от неправителствената организация \"Спаси София\".   15 къщи за гости у нас не функционират като такива и ще трябва да върнат предоставените им общо 4.5 млн. лева европейски средства. Това е установила двуседмичната проверка на инспекторите от Държавен фонд \"Земеделие\", при която 113 екипа са проверили на място общо 288 къщи, обяви министърът на земеделието Десислава Танева.\r\nПри 15-те нарушители липсват документи и категоризация, както и списъци на гостите, което означава, че на практика не работят като . Сред тях е и , финансирана с 380 000 лева европейски пари. Той заради скандалната схема.     Областният управител на Бургас Вълчо Чолаков реши да не спира новата наредба за обществения ред в Царево, която въвежда рестриктивни мерки срещу къмпингуването. Според любители на природата, в наредбата има същите пороци, каквито и в предишната, която беше спряна от съда. Оказа се, че въпреки съдебното решение на най-висока инстанция, служителите от община Пловдив затрудняват достъпа до документите за Транспортния проект в Пловдив и кой носи отговорност да се плаща за несвършена работа. Събрали се колегите от ВМРО и НФСБ и решили да променят правилника на  парламентарната група. С вторичен акт решили да променят първичен акт,  т.е. коалиционното споразумение, заяви зам.-председателят на \"Атака\"  Десислав Чуколов.   Вътрешното министерство е регистрирало десет сигнала за престъпления на час през 2018 г. Това става ясно от годишните доклади за дейността на МВР и прокуратурата. Според данните през миналата година у нас са регистрирани общо 96 187 престъпления, от които 87,9% – против личността и собствеността на гражданите, и 12,1% – икономически.     През 2018 г. населението в България е наброявало 6 957 642 жители. Това показват последните данни от анализ на \"Евростат\" за броят на жителите в отделните страни членки на ЕС, както и статистически данни за пребиваването на граждани на ЕС (или извън ЕС) във всяка една страна поотделно. Парите, които внасяме в пенсионни фондове за задължително допълнително осигуряване, изчезват, вместо да се увеличават. Недоумявам какво става!? Доходност няма никаква - напротив, само за една година натрупаните пари по партидата на мъжа ми са намалели с близо 400 лева, вместо да се увеличат с 270 лв.\". Това казва пред Валентина Ценова от Варна. Камерите са необходими, за да не се извършва манипулация на уредите и да не се извеждат количества, които не са регистрирани в системите на контрол. Парламентът отхвърли въвеждането на забрана за пушене на наргиле на закрито. Тя бе заложена в измененията в Закона за здравето, но не бе подкрепена на второ четене от депутатите. 1498 са случаите на професионални ракови заболявания у нас. Това сочи доклад на Международната организация по труда за 2017 г. Раковите заболявания, свързани с работа, са причина за 53% от смъртните случаи при професионални заболявания, цитира европейската статистика националният секретар по безопасност и здраве към КНСБ Огнян Атанасов. Той припомни, че в ЕС на всеки час умират 10 души от рак, свързан с работата, а 200 000 души умират всяка година от професионални заболявания. През 2035 г. се очаква те да бъдат 185 000. У нас през последните години липсват данни за професионалните ракови заболявания, обясни още експертът, цитиран от в. \"24 часа\". Близък помощник на италианския вицепремиер Матео Салвини провежда тайни разговори, за да изпомпва руски петролни капитали за крайнодясната си партия \"Лига\". Това твърди в свое разследване американският сайт Buzzfeed, като изважда на бял свят данни за тайна среща на приближени на Салвини с влиятелни руски фигури. Канцлерът на Германия Ангела Меркел изслуша седнала химните на Германия и на Дания по време на срещата си с датския министър-председател в Берлин, съобщава „Ди велт”. Изданието посочва, че пристъпите на треперене се появяват, когато Меркел трябва да стои права дълго време. По тази причина двете с министър-председателя на Дания изслушаха седнали химните на двете държави, като протоколът е претърпял промяна по настояване на германския канцлер. Русия и Грузия направиха стъпки един към друг. Владимир Путин заяви, че налагането на санкции срещу Тбилиси е нецелесъобразно. А Саломе Зурабишвили осъди действията на радикалите и ги призова да не застрашават стабилността на страната.   ", "date": "2019.07.11", "title": "Новините: Най-важното за деня, 11 юли"}
