{"url": "https://www.actualno.com/america/senatyt-shte-glasuva-plana-na-trymp-za-otvarjane-na-pravitelstvoto-news_717728.html", "text": "  Лидерът на републиканците Мич Макконъл заяви, че тази седмица Сенатът ще гласува предложението на президента Доналд Тръмп за прекратяване на частичното затваряне на правителството. Това съобщава агенция Reuters, цитирана от \"Фокус\".     Макконъл направи коментарът в залата на Сената, три дни след като Тръмп призова законодателите да одобрят 5,7 млрд. долара за финансиране на стена по южната граница с Мексико в замяна на временна защита за т. нар. „мечтатели“. Става дума за незаконно пристигналите в САЩ като деца и за хората, които притежават временен защитен статут.   Демократите обаче отхвърлиха предложението като непродуктивно.", "date": "2019.01.22", "title": "Сенатът ще гласува плана на Тръмп за отваряне на правителството"}
{"url": "https://www.actualno.com/crime/otnovo-napadenie-nad-lekar-tozi-pyt-v-gorna-orjahovica-news_717698.html", "text": "  Пореден случай на нападение над медик от спешна помощ в Горна Оряховица, предаде кореспондентът на БГНЕС за региона.     35-годишна жена от ромски произход нападна фелдшерка, докато преглеждала детето ѝ. Колегите ѝ в спешна помощ, обмислят подаването на колективна оставка, тъй като това е пореден случай, в който някой от тях е нападнат по време на работа.   Инцидентът е от неделя. През нощта, след сигнал на телефон 112 в спешното отделение на болницата в Горна Оряховица е докарано 5-месечно бебе с вроден порок на сърцето и с висока температура. На смяна по това време е фелдшерът Наталия Армянова.\r\n„Педиатърът преценява, че трябва да се транспортира до СПО – Велико Търново, тъй като в Търново може да му окажат по-голямо лечение. Аз трябваше да транспортирам бебето с майката. Вратата я чухте как се отваря и затваря, чува се едно хлопане и тя се развика майката, защо ѝ хлопам под носа”, разказа Наталия Армянова.  Заради хлопащата врата 35-годишната майка – Звезда, ударила фелдшера с телефон и буквално разбила устата ѝ. „Телесните травми не са толкова страшни колкото психическите”, каза още фелдшерката.\r\nНаталия Армянова днес подаде молба за напускане и е категорична, че повече никога не би се върнала към лекарската професия. Тъй като това не е първият случай, в който медик от спешното отделение на Горна Оряховица е нападнат по време на работата.   По случая с нападението на медицинския фелдшер Наталия Армянова е образувано бързо производство.    ", "date": "2019.01.22", "title": "Отново нападение над лекар, този път в Горна Оряховица"}
{"url": "https://www.actualno.com/balkani/dyrjavata-na-razuznavaneto-li-e-syvremenna-turcija-news_717667.html", "text": "  Вестник „Джумхуриет” публикува актуален матирал под горното заглавие, подписан от Алиджан Улудаг. В него се цитират мнения по темата на бивш зам.-началник на разузнаването и на двама компетентни по темата юристи.     Агенция „Фокус” публикува текста с известни съкращения, без редакторска намеса:   Изявленията на президента Реджеп Тайип Ердоган, че кандидатите от неговата Партия на справедливостта и развитието (ПСР) за местните избори ще бъдат специално проверени от Националната разузнавателна организация (МИТ) и от разузнавателните структури на контраразузнаването, породиха оживена дискусия. Специалисти и юристи оценяват подобни действия като откровено престъпление.\r\nОнзи ден в град Орду, Ердоган заяви буквално следното: „В централата на нашата партия извършихме пълно разследване за сигурността на подадените досега кандидатури; изследвахме всичко за тях – от глава до петите. За целта използвахме както МИТ, така и разузнавателните структури на контраразузнаването (в Турция – Генералната дирекция по сигурността (ГДС) – бел. на „Фокус”).  Бившият зам.-началник на МИТ Джеват Йонеш посочи, че досега не е имало такава практика МИТ да разследва кандидати на една политическа партия. Според него подобно разследване не е възможно от чисто правна гледна точка. Джеват Йонеш обръща внимание на принципа за равенство в конституцията; ако подобно право не е дадено и на опозиционните партии, то просто от юридическа гледна точа не може да бъде предоставено и на управляващата партия. Освен това, според него, без съдебно решение просто не е възможно провеждането на подобно разследване; съгласно закона за МИТ президентът може да възложи на разузнаването задачи за борба с тероризма, но това положение въобще не важи за въпросната проверка на кандидати за участие в избори на една политическа сила.\r\nЮристът Илхан Джиханер подчерта, че подлагането на кандидат на една партия на разследване за сигурността от страна на МИТ, противоречи на правото и на закона. По думите му, „това е очевидно престъпление; незаконно картотекиране на хората.”.        Друг юрист – Тургут Казан, също отговаря на въпроса дали тази практика противоречи на закона: „Вече в Турция приключи периода на конкретни събития да се търси обяснение с позоваване на правото. В една страна, в която правото се счита за нищо, просто няма нужда да се гледа към това право - за да се обяснят действията на нейния президент. Оставете законите, те вече не зачитат и конституцията. Както каза друг колега юрист – Кемал Гьозлер, Турция в момента изживява процес на „обез – конституционалност”. По отношение на местните избори на 31 март – виждате, че управляващите вече дори и не се притесняват да правят подобни изявления, разминаващи се с правото. Нищо от това, което правят, не кореспондира с правото. Всичко е против конституцията, против законите и против самото право.”. „Според конституцията, нито една публична власт не може да използва правомощия, които не произтичат от основния закон. Законът за МИТ посочва, че извън поставените задачи на МИТ, на разузнаването не могат да бъдат възлагани никакви други задачи. Законът е много ясен. През 2010 година по време на референдума за промени на конституцията, биха извършени корекции – и то с голяма пропаганда – за защита на личните данни. Тогавашната агитация гласеше, че по време на референдума няма да бъдат използвани лични данни и няма да бъде извършвано картотекиране. В конституцията беше включен специален член 20, именно за защита на личните данни. С изявленията си обаче Ердоган напълно го нарушава. В самия закон за защита на личните данни изрично е посочено, че те могат да бъдат събирани само при ясно определени условия; обратното се определят като престъпление.”, посочва още юристът Илхан Джиханер\r\nДругият юрист – Тургут Казан, обръща внимание, че подобно картотекиране навсякъде по света тласка страните към откровен фашизъм: „Ето, точно това много прилича на използвания преди време от същата тази ПСР термин за „Държавата на разузнаването”. Какво се получава? Ако ти наистина виждаш проблем с кандидат-кметовете, внасяш съответен проектозакон в Меджлиса. Променяш условията за общите и за местните избори. Казваш, че разследването за сигурност и надеждност се извършва от самите партии. Най-малкото, на пръв поглед това би хармонизирало с правото. Сега няма никаква хармония нито със закона, нито с конституцията. Това е едно действие, които видимо е престъпление. Всеки гражданин, който е станал кандидат на ПСР, трябва моментално да се откаже от кандидатурата си предвид това незаконно картотекиране. Не може полицията или представители на МИТ да определят дали някой човек е подходящ за кандидат за публична изборна позиция. По време на периода на военните преврати през втората половина на 20-ти век, имахме много горчив опит от подобно картотекиране в страната. Следователно, това превратаджийско право отново се завръща в Турция. В закона много ясно е записано, че МИТ трябва да е разузнавателна организация на държавата; но не на партийната държава. Видяхме, че вече Турция се е превърнала напълно в една „Държавата на разузнаването”. Това показва, че превратът трайно се е настанил вътре в самото право.”. Превод и редакция: Георги Димов       ", "date": "2019.01.22", "title": "Държавата на разузнаването ли е съвременна Турция?"}
{"url": "https://www.actualno.com/plovdiv/175-mln-lv-otivat-za-kulturnija-kalendar-na-plovdiv-prez-2019-g-news_717693.html", "text": "  С 33 гласа „за“, 7 „против“ и двама „въздържал се“ общинският съвет прие културния календар на Пловдив, предаде кореспондентът на .     Общо 1 750 000 лева ще бъдат отделени за културни събития през 2019-та година, в която градът е европейска столица на културата.   Сумата е с 200 000 лева повече от миналата година, която пък на свой ред бе с 200 000 повече от тази, отпусната през 2017-та.\r\nИ тази година ще се проведат традиционни събития като „Сцена на кръстопът“, „Пловдив чете“, международния фолклорен фестивал и Народния събор в парк Лаута. По думите на заместник-кмета по културата Александър Държиков бюджетът е добре балансиран и отговаря на претенциите на Пловдив.  ", "date": "2019.01.22", "title": "1,75 млн. лв. отиват за културния календар на Пловдив през 2019 г."}
{"url": "https://www.actualno.com/showbusiness/izbraha-misis-baba-bylgarija-2019-news_717688.html", "text": "   . 10-тото юбилейно издание на конкурса по традиция се състоя на Бабинден, 21 януари. Успоредно с него се проведе и единственият в света международен конкурс за баби Grandma Universe.     Тазгодишната носителка на короната е на 50 години, лайфкоуч, радио и телевизионен журналист. Има 2-годишна внучка.   Първа подгласничка стана Цветанелия Колева, а Славка Йовчева - втора.\r\nНад 300 кандидатки от цялата страна заявиха желание да участват в надпреварата. Целта на този конкурс е да даде пример за съвременна баба – красива, поддържана, работеща, щастлива и радваща се на живота, любяща майка и баба, със самочувствие и лично пространство. До финала на конкурса \"Мисис Баба\" журито допусна 10 кандидатки.    Участие в надпреварата Grandma Universe 2019 взеха представителки от 5 континента. Отново се наблюдаваше засилено присъствие на азиатки. Това не е случайно, тъй като няколко поредни години короната отива в Азия.   Короната на Mrs Classic Universe 2019 отиде при Светлана Исаева от Русия. Тя има двама сина. Мотото на нейния живот е да помага на другите да живеят по-добре и вярва, че когато помагаме на слабите, ставаме по-силни.     Тя е майка на три деца и има внук на 3 години. Адвокат по професия. Собственик на агенция за недвижими имоти и агенция за модели.", "date": "2019.01.22", "title": "Избраха Мисис баба България 2019"}
{"url": "https://www.actualno.com/curious/3-te-zodii-s-naj-truden-harakter-news_717621.html", "text": "  Има зодии, които постоянно си навличат проблеми. Тези хора трудно се сприятеляват и имат много труден характер. Твърдоглави са и с тях трудно се излиза на глава. Но не си втълпявайте, че това ги прави лоши хора. Дори напротив, общуването с тях е изключително интересно.         Едва ли някой е изненадан, че точно тази зодия попада в класацията. Овните имат много труден характер, защото са изключително инатливи. Искат винаги да са прави, дори когато знаят, че грешат. Заради това комуникацията с тях е предизвикателство.\r\nУпорити са и постоянно преследват някакви цели, а не всеки може да свикне с темпото им. Всъщност точно характерът им ги прави много истински и верни. Те са добри приятели и знаят как да обичат. Общуването с тях е трудно в началото, но след като свикнете с нрава им, ще се убедите, че са прекрасни хора.   За тях е известно, че много трудно взимат решения. Винаги се колебаят и никога не са напълно сигурни в себе си. Често се връщат към миналото и това им пречи да комуникират с нови хора. Също така представителите на тази зодия са изключително ревниви и това им носи много проблеми. Те не могат дори за миг да си представят, че някой може да притежава нещо, което им принадлежи.   Везните също са доста инатлива зодия и много трудно се съгласяват с друг човек, ако имат различно от неговото мнение. Въпреки че често осъзнават, че не са напълно прави, те продължават да отстояват позицията си, което понякога затруднява комуникацията с тях.     ", "date": "2019.01.22", "title": "3-те зодии с най-труден характер"}
{"url": "https://www.actualno.com/starazagora/v-oblast-stara-zagora-gripnata-vakancija-svyrshi-no-epidemijata-prodyljava-news_717700.html", "text": "   в училищата в област Стара Загора , съобщават от Регионалната здравна инспекция (РЗИ).     От вчера, 21 янyapи, по данни на неотложните кабинети и личните лекари има тeндeнция ĸъм пoнижaвaнe нa зaбoлeлитe oт ocтpи pecпиpaтopни зaбoлявaния.   Заради това няма основания за удължаване на грипната ваканция в училищата. Решението е взето на днешното заседание на Peгиoнaлния oпepaтивeн щaб зa бopбa c гpип и ocтpи pecпиpaтopни зaбoлявaния.\r\nОт РЗИ ще продължат eжeднeвнoто пpocлeдявaне на зaбoляeмocттa в yчeбнитe зaвeдeния. При данни oт Peгиoнaлнoто yпpaвлeниe нa oбpaзoвaниeтo за пoвeчe oт 20% oтcъcтвaщи yчeници заради гpип и ocтpи pecпиpaтopни зaбoлявaния щe се пpeдпpиeмaт ĸoнĸpeтни пpoтивoeпидeмични мepĸи.  Ще продължи контролът в детските и учебните заведения да не се допускат болни деца и персонал. и продължава спазването на противоепидемичения режим в лечебните и здравните заведения.         В случаите на грип всички лечебни заведения да започват лечение с антивирусни препарати, за да не се допускат усложнения. Болните с висока температура и други признаци на грип в никакъв случай да не прибягват до самолечение, да посетят личните си лекари и да не ходят болни на работа. Ограничаването на контактите с болни хора е най-добрата предпазна мярка. Това е особено важно за хронично болни, бременни и деца. ", "date": "2019.01.22", "title": "В област Стара Загора грипната ваканция свърши, но епидемията продължава"}
{"url": "https://www.actualno.com/europe/rusija-zaseche-raketen-samolet-ot-izrael-nad-sredizemno-more-news_717695.html", "text": "  Руските военни са засекли пускането на ракетен безпилотен самолет от Израел над Средиземно море като част от изпитания на противоракетна отбрана, съобщиха от руското военно министерство.     По-рано днес израелски медии съобщиха, цитирайки израелското министерство на отбраната, че израелските военни заедно с Националната агенция за противоракетна отбрана на САЩ са провели изпитание на противоракетната система Arrow 3.   \"Днес в 7:35 часа московско време (6:35 българско), руските въздушно-космически сили засякоха пускането на ракетен безпилотен самолет над Средиземно море\", посочиха от руското военно министерство.\r\nСпоред изявлението траекторията на дрона е била от централната част на Средиземно море към източното крайбрежие, предаде ТАСС.  \"Експертите на Националния център за отбранителен контрол класифицираха целта като ракетен дрон, използван за изпитания на система за противоракетна отбрана на израелските военновъздушни сили\", добавят руските военни.", "date": "2019.01.22", "title": "Русия засече ракетен самолет от Израел над Средиземно море"}
{"url": "https://www.actualno.com/europe/banditi-obraha-banka-blizo-do-elisejskija-dvorec-news_717714.html", "text": "  Въоръжени престъпници взеха под контрол банка на известния булевард Шанз-Елизе в Париж, държаха служителите вързани с часове и разбиха десетки сейфове, предаде БГНЕС.     Трима или четирима мъже се втурнали в банка Milleis при отварянето ѝ, вързали служители и ги напръскали с неизвестна течност, преди да разбият около 30 сейфа. Това заяви източник, близък до разследването, при условие че ще остане анонимен.   Наричана по-рано Barclays France, банката се гордее с клиенти от висшите среди, а клонът на Шанз-Елизе е само на около 650 метра от френския президентски дворец.\r\nПрестъпниците \"взеха няколко заложници сред служителите, когато банката се отвори. След това поставиха знак на вратата, гласящ, че банката е затворена\", каза Еди Сид, говорител на полицейския профсъюз пред телевизия BFM. \"След това те отворили някои депозитни кутии. След като това беше направено, те оставили служителите в банката, които успели да се освободят около обяд и да се обадят в полицията\", добави Сид.  Въпреки високата степен на сигурност в района, мъжете са напуснали безпроблемно района след обира в Milleis. Стойността на грабежа им засега не е известна.\r\n„Нищо не видяхме. Нищо не чухме. Чак когато полицията пристигна, разбрахме какво е станало“, заяви магазинер, работещ близо до банката.   Световните агенции припомнят, че крадците в Париж редовно взимат на мушка луксозни бижутерии, но през последните години бандите са вдигнали мерник и на заможните клиенти.    През октомври 2016 г. петима вързаха и обраха американската звезда Ким Кардашиян, като ѝ задигнаха бижута за 5 млн. евро, докато тя се е намирала в луксозен хотел в Париж.\r\nСъщо така има редица извършени нападения срещу коли, пътуващи към и от летище „Бурже“, което обслужва частни самолети. Сред тези набези има и такъв, когато през 2016 г. две жени от Катар, движещи се с „Бентли“ с шофьор, бяха обрани. Крадците задигнали бижута и други предмети на стойност над пет милиона евро.", "date": "2019.01.22", "title": "Бандити обраха банка близо до Елисейския дворец"}
{"url": "https://www.actualno.com/health/ucheni-otkriha-naj-poleznata-maznina-za-gotvene-news_717656.html", "text": "        Веществата в този продукт понижават стреса и разширяват кръвоносните съдове. Специалистите са достигнали до този извод след четиримесечен експеримент.   Учените смятат, че готвенето с маслиново олио (известно още като зехтин), има много благоприятно влияние върху организма.\r\nТова е може би най-добрата готварска мазнина, тъй като в нея се съдържат антиоксиданти, наречени полифеноли. Специалистите са сравнили ефекта от две четиримесечни диети. Едната от тях била богата на зехтин, а другата не.  Резултатите са показали, че изобилната консумация на зехтин се свързва с понижение в систоличното и диастоличното кръвно налягане, като ефектът е по-ясно изразен при жените.\r\nизточник:    ", "date": "2019.01.22", "title": "Учени откриха най-полезната мазнина за готвене"}
{"url": "https://www.actualno.com/society/joncheva-obvinenieto-e-absurdno-shajkata-razgrabva-bylgarija-news_717708.html", "text": "  „Обвинението, че работейки в периода 2012-2014 г. в TV7 съм била финансирана по престъпен начин, е абсурдно. Това е периодът, в който заснех поредица от документални филми за войната в Сирия и действията на ислямистките организации в Алепо, за Турция и пълзящата ислямизация, за Украйна и началото на гражданската война. Филмите са излъчени, а техниката за тяхното заснемане и монтаж, както и за репортажите в пряк ефир, е налична”.     Това написа в своя Facebook профил депутатът от БСП Елена Йончева, след като прокуратурата я обвини в пране на пари. Йончева коментира още: „Правителството и Бойко Борисов започнаха да използуват създадената и контролирана от тях Специализирана прокуратура за сплашване, за заплаха, за публично унижение на своите противници. Опитват се да смажат тези, които показват как шайката - тази организирана престъпна група, разграбва България. Това няма да ни спре”, отбелязва в заключение Йончева.  ", "date": "2019.01.22", "title": "Йончева: Обвинението е абсурдно, шайката разграбва България"}
{"url": "https://www.actualno.com/curious/10-ot-naj-zapomnjashtite-se-citati-na-stiv-djobs-news_716958.html", "text": "         \"Креативността е просто да свържеш точките. Когато питаш креативните хора как са направили нещо, те се чувстват малко гузни, защото не са го направили, а просто са видели нещо. Просто на тях им е изглеждало очевидно.\"     \"Да помниш, че ще умреш, е най-добрият начин, за да спреш да мислиш, че имаш нещо да губиш. Вече си гол. Няма смисъл да не следваш сърцето си.\"  \"Ако не си намерил твоето нещо, продължавай да търсиш. Не се примирявай. Както с всичко останало, свързано със сърцето, като го намериш, ще разбереш, че е това. И като всяка чудесна връзка става по-добре и по-добре с напредъка на времето.\"    \"Не можеш да свържеш точките, като гледаш напред. Можеш да го направиш само като гледаш назад. Трябва да се довериш, че точките някак си ще се свържат в твоето бъдеще. Трябва да вярваш на нещо - интуицията си, съдба, живот, карма, каквото и да е. Този подход никога не ме е разочаровал и промени живота ми.\"  \"Работата ти ще запълни голяма част от живота ти и единственият начин да си напълно доволен е да правиш това, което вярваш, че е добра работа. Единственият начин да вършиш добра работа е да обичаш това, което правиш.\"         ", "date": "2019.01.22", "title": "10 от най-запомнящите се цитати на Стив Джобс"}
{"url": "https://www.actualno.com/politics/manolova-zashtiti-v-ep-peticijata-sreshtu-dvojnite-standarti-pri-hranite-news_717701.html", "text": "  Омбудсманът Мая Манолова защити днес в Брюксел петицията, която заедно с български граждани подаде срещу двойния стандарт при храните и напитките в Европейския съюз.     В петицията омбудсманът настоя за спиране на производството и разпространението на храни от една и съща марка, но с различни съставки и качество в страните-членки на ЕС чрез промяна в европейското законодателство, включително в Директивата за нелоялните търговки практики.\r\n„Огромен успех, Комисията по петиции в Европейския парламент прие за абсолютно основателна, внесената от нас петиция и я остави отворена, за да може ЕП да наблюдава този процес до окончателното приключване с обидната практика на двойните стандарти при храните”,  каза Мая Манолова минути след приключване на заседанието в Комисията по петициите.\r\nОмбудсманът съобщи още, че и Комисията по вътрешен пазар в ЕП, която заседаваше по същото време, е одобрила сутринта единодушно, с 19 гласа „за“ и 1 „въздържал се“, „потребителския пакет“ на Вера Юрова - еврокомисар по правосъдие, права на потребителите и равенство на половете. Той бе огласен за първи път на форума в София, иницииран от Манолова в рамките на българското европредседателство - „Двойният стандарт при храните в ЕС - да сложим проблема на масата”.     „Този пакет беше гласуван с огромно мнозинство и реално дава зелена светлина за неговото придвижване от комисията към ЕП“, подчерта омбудсманът и изрази надежда, че до края на мандата ЕП ще има време да приеме промените, които забранят двойните стандарти при храните.\r\n„Това ще бъде огромна победа за България, за българските граждани и българските институции. Искам специално да благодаря на българските евродепутати от всички цветове.\r\nПредставители на всички политически семейства бяха в Комисията по петиции в защита на българския национален интерес. Това всъщност е интерес на още 100 млн. европейски граждани“, допълни общественият защитник.    По-късно Мая Манолова и еврокомисар Юрова се срещнаха и препотвърдиха позицията, че пътят срещу двойния стандарт при храните трябва да бъде извървян докрай.", "date": "2019.01.22", "title": "Манолова защити в ЕП петицията срещу двойните стандарти при храните"}
{"url": "https://www.actualno.com/burgas/proverka-ustanovila-che-stroitelstvoto-na-kymping-gradina-bilo-v-chastni-imoti-news_717692.html", "text": "  Улица, на която да бъде построен магазин, рeсторант, бар и паркинг към тях, включва инвестиционното намерение за „Градина“ до Созопол. Това е констатирала проверката на РИОСВ-Бургас, предаде кореспондентът на .     Проектите за строежи обаче са в частни имоти и са съобразени с екологията и закона. Имотът, който все още е очертан, е с площ 5,5 дка. Освен това въпреки че попада в защитената територия „Бакърлъка“, и тук не е установено нарушение. Направена е оценка на съвместимостта на строежа с целите на опазване на защитените зони, природните местообитания и на дивата флора и фауна в района на „Плаж Градина – Златна рибка“. Процедурата е приключила през месец март 2018 година и инвестиционното предложение е съгласувано с нея.\r\n\"Теренът не е на територията на морския плаж, където се простират законовите компетенции на Министерството на туризма\", съобщиха и от ведомството на министър Николина Ангелкова.   Проверката на РИОСВ-Бургас показва още, че имотът е част от устройствена зона за курорт и допълващи дейности съгласно ОУП на Община Созопол. Той също е получил одобрение и екологична оценка в МОСВ.  От инспекцията обаче ще сезират Община Созопол и РДНСК Бургас, по отношение на строителството и спазването на ЗУТ, става ясно още от становището на експертите. \r\nВъв Facebook групата \"Да запазим Корал\" обаче беше публикуван пост със снимки и въпроси по темата \"строителство на плажа\". А въпросите към снимките са следните: как този имот е станал частна собственост ?; как е сменен статутът му и се е превърнал в урбанизирана територия?; как е променен неговия НТП (начин на трайно ползване) в \"за курортен хотел, почивен дом\"? А сайтът за разследваща журналистика \"Биволъ\" твърди, че строежът е върху дюни, засипани с пръст със самосвал.           Припомняме, че по-рано стана ясно, че 1205 кв. м са унищожените пясъчни дюни в , установени от съобщиха от екоинспекцията. По-голямата част от тях се намират в парцела на 46-годишния Иван Нончев от Бургас, който беше обвинен от прокуратурата, че е поръчал унищожаването на терена. От изготвената прецизна геодезична карта е видно, че унищожените дюни на къмпинга попадат на територията на няколко частни имота.", "date": "2019.01.22", "title": "Проверка установила, че строителството на къмпинг \"Градина\" било в частни имоти"}
{"url": "https://www.actualno.com/america/amerikanskijat-zamestnik-dyrjaven-sekretar-ues-michyl-podade-ostavka-news_717721.html", "text": "  Американският заместник държавен секретар по европейските и евроазиатските въпроси Уес Мичъл е подал оставка. Това съобщи вестник Washington Post, цитиран от БГНЕС.     Уес Мичъл, най-високопоставеният американски дипломат, отговарящ за европейските въпроси, ще напусне Държавния департамент следващия месец. Това ще освободи ключов пост в момент, когато европейските лидери поставят под въпрос ангажимента на президента Тръмп към историческите съюзи.   Мичъл, който е на 41 г., изброява лични и професионални причини в писмото за оставката си от 4 януари, подадено до държавния секретар Майк Помпео. Последният му ден като помощник-държавен секретар по европейските и евроазиатските въпроси ще е на 15 февруари.\r\n„Тъй като администрацията завършва втората си година на власт, аз чувствам, че съм свършил това, което исках да направя, заемайки тази позиция”, пише Мичъл, имайки предвид разработването на европейска стратегия и подпомагането на прехода на Помпео в работата след като Рекс Тилърсън беше уволнен през март.  \"При това положение, аз вярвам, че е дошло времето да прекарам повече време с младото си семейство, което преживя много дни без мен през последните няколко месеца\".\r\nВ интервю Мичъл каза, че оставката му не е протест срещу политиката на администрацията или на посоката на външната политика и похвали ръководството и визията на Помпео. \"Аз напълно подкрепям него, работата, която той върши, ръководния екип тук\", каза Мичъл. „Но чувствам, че съм свършил това, за което дойдох. Децата ми имат по-голяма претенция към моето време, отколкото обществото“.\r\nПрез септември 2017 г. Мичъл стана първият помощник-държавен секретар в администрацията на Тръмп, потвърден от Сената, и ще бъде първият назначен от Тръмп, който напуска.       Мичъл се присъединява към високопоставени служители, напускащи администрацията на Тръмп, в началото на третата му година в Белия дом. Мичъл идва в Държавния департамент от мозъчен тръст, на който той е съосновател. Това е Центърът за анализ на европейската политика. Експертът току-що публикува книга, в която той и Якуб Григиел разкритикуваха външната политика на президента Барак Обама и настояваха за „обновяване“ на съюзите. Григиел също се присъединява към Държавния департамент, като работи по европейски въпроси преди да напусне миналата година.\r\nПо време на 16-те месеца в европейското направление на американската външна политика Мичъл наблюдава отношенията с 50 страни и важни блокове като Организацията на Северноатлантическия договор и Европейския съюз.  \"Влизаме в ера на конкуренция на големите сили\", каза Мичъл. По думите му Западът, САЩ и \"нашите съюзници не са достатъчно подготвени за този преход\".\r\nМичъл няма друга работа, освен да научи сина си да играе бейзбол и да заведе дъщеря си на първите ѝ уроци по балет. \"Имам две големи причини да направя това\", каза той за оставката си. „Едната се нарича Уесли. Другата се нарича Шарлот“.   ", "date": "2019.01.22", "title": "Американският заместник-държавен секретар Уес Мичъл подаде оставка"}
{"url": "https://www.actualno.com/cite/kolkoto-po-malka-e-sigurnostta-v-dyrjavata-tolkova-poveche-profesori-po-sigurnost-ima-news_717663.html", "text": "  \"Човек наистина може да се отчае за случващото се в нашата наука и във висшето ни образование!     Добре, нека не обобщавам за цялата наука и всичкото висше образование, а да спра само до националната сигурност и да се спра на нея.\r\nИ тези дни научих поредното световно, европейско, регионално и най-важното национално неизвестно лице, станало професор по сигурност!\r\nУж съм доста четящ и опитващ се да следя максимално публикуваното в науката за сигурността у нас, а ето - отново никога и по никакъв начин това лице не се е мярнало на моя информационен радар.   Това не е грях, разбира се. Затова потърсих нещо от него из нета. Нищо, нищичко!\r\nНо и това не е престъпление, естествено. Ето защо се поинтересувах от конкурса му - да видя състава на журито, направило го професор. Да, така и очаквах.    От една страна - такива като него, анонимни според моята информираност в науката за сигурността. Повтарям - спрямо моята информираност. Един друг се теглят - ти на мене, аз на тебе; ти мене, аз тебе; произвеждат се един друг и един друг се възпроизвеждат.\r\nОт друга страна - вечни участници в журита, сърфират от жури в жури, не напразно ми се похвали преди време някакъв, че за една година бил в над 20 журита (да го умножим по 500, хайде по 400 лева - за рецензии или становища, които той ги щампова за 2-3 часа).\r\nОт трета страна - изгладнели професори или доценти, ощастливени с участие в някое жури и с рецензията или становището намекващи, че пак могат да ги поканят и те няма да подведат.\r\nИ от четвърта страна - дебютанти в жури, полагащи с рецензията или становището клетва за лоялност и вярност, че ако ги вкарат в схемата с журитата те ще бъдат част от отбора - надеждна и отзивчива част.\r\nСтигнал съм до извода, че най-лесно се пишат малки и големи дисертации, най-леко се става доцент или професор в науката за сигурността.   Първо, в другите науки трябва да имаш същностни, ключови знания (предполагам), докато в сигурността може да се пише каквото и да е, тя е в състояние да преглътне всичко, иди го опровергавай!\r\nВторо, няма друга наука, която да се преподава у нас в толкова много университети, полууниверситети, колежи, висши училища, нови училища, всеобщи училища, неясни училища - а това означава голяма нужда от хабилитирани персони и дава всеобхватни възможности все някъде да се пробие.\r\nТрето, само в сигурността човек може да си мисли, че това, което прави и работи в живота - те точно това е наука! Тук практиката става наука, а науката - практика. Но, както бе казал май Йоги Бера, на теория между теория и практика разлика няма, но на практика - има.\r\nЧетвърто, няма българска школа в сигурността, няма единни стандарти и норми, принципи и критерии, няма методи и способи за оценка на научността на сътвореното, няма елементарно съгласие по който и да е въпрос, така че всеки може да си пише, каквото му се пише, всеки може да си бае, каквото си знае...\r\nЕто защо мога да формулирам Закон на Слатински в сигурността:\r\nКолкото по-малко е сигурността в една държава, толкова повече професори по сигурност има в тази държава.\r\nПроф. Николай Слатински, Фейсбук", "date": "2019.01.22", "title": "Колкото по-малка е сигурността в държавата, толкова повече професори по сигурност има"}
{"url": "https://www.actualno.com/smolyan/policaj-pochina-pred-bolnicata-v-smoljan-news_717646.html", "text": "  46-годишният полицай Васил Стоев почина в колата си, излизайки от болницата в Смолян днес.     „Той днес си е бил на работа. Отива сутринта, преди 10 часа му прилошало. Попитал началника си за разрешение да отиде до болницата, защото го заболял стомахът. Колегите му предложили да го закарат, но той предпочел да отиде със своята кола. Отива до болницата. Минал е през джипито и си е взел направление за преглед при специалист. Той си беше хипертоник, с ендокринологично заболяване. Но тръгвайки си от болницата, се качил на автомобила си и потеглил от паркинга точно пред Спешна помощ. И буквално няколко метра по-нататък, по стръмното, на изхода от болницата, умира. Колата тръгва на заден ход и се удря в два паркирани автомобила, като им причинява не много сериозни щети. Добре, че не е имало пешеходци, защото щеше да стане по-лошо“, каза ст. комисар Николай Димов – директор на ОД на МВР в Смолян.\r\nВасил Атанасов Стоев е бил старши полицай, водач на патрулен автомобил от Охранителна полиция. Семеен, оставил е сираче, момиче на пет години.", "date": "2019.01.22", "title": "Полицай почина пред болницата в Смолян"}
{"url": "https://www.actualno.com/plovdiv/sled-dylgi-pregovori-obshtina-plovdiv-kupuva-chasten-imot-v-centyra-na-grada-za-600-000-lv-news_717648.html", "text": "  Общинският съвет реши община Пловдив да плати 600 000 лева за частния имот до Централна поща в Пловдив. Решението бе прието с 34 гласа „за“, 8 „против“ и 5 „въздържал се“, . Така общината ще успее да завърши напълно .     Спорният терен от 286 квадратни метра е собственост на . След дълги преговори, община Пловдив бе близо до подписване на споразумение, но в последния момент един от собствениците поиска и казусът се върна в начална позиция. В крайна сметка общината днес реши да плати сумата от 600 000 лева, за да може да завърши напълно течащия в момента ремонт на площад „Централен“.   На това място допреди търговски обекти, които бяха съборени от общината след решение на Върховния административен съд. Месеци по-късно, реститутите оградиха мястото и сложиха табела „Частен имот“. Така се стигна до куриозната ситуация, част от най-централното място в Пловдив да бъде заградено и общината да бъде лишена от достъп до него.", "date": "2019.01.22", "title": "След дълги преговори община Пловдив купува частен имот в центъра на града за 600 000 лв"}
{"url": "https://www.actualno.com/crime/vodolazi-tyrsjat-15-godishno-momche-v-ledenite-vodi-na-mikrojazovir-news_717723.html", "text": "  Водолази издирват тялото на 15-годишно момче, което днес следобед влязло да се пързаля на заледен микроязовир между селата Марково и Първенец край Пловдив, предаде БГНЕС.     Момчето било с двама свои приятели. Ледът се пропукал и то потънало във водата.   Сигналът за инцидента е подаден към 17:00 часа на тел. 112, незабавно са се отзовали полицейски екип от Пловдив и техника от пожарната.\r\nТялото все още не е открито, а водолазите продължават да го търсят.  Другите две момчета са невредими.", "date": "2019.01.22", "title": "Водолази търсят 15-годишно момче в ледените води на микроязовир"}
{"url": "https://www.actualno.com/haskovo/gripna-epidemija-i-v-haskovsko-news_717655.html", "text": "  От утре, 23 януари, РЗИ – Хасково обявява грипна епидемия на територията на област Хасково. Издадено е предписание за прекратяване на учебните занятия в училищата в областта за периода от 23.01.2019 г. до 28.01.2019 г. включително.     До второ нареждане се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации.   От днес, 22 януари, грипна епидемия е обявена и на територията на област Сливен. На началника на РУО - Сливен е направено предложение за преустановяване на учебните занятия в училищата на територията на областта за периода от 23.01.2019 г. до 27.01.2019 г., съобщиха от Министерството на здравеопазването.", "date": "2019.01.22", "title": "Грипна епидемия и в Хасковско"}
{"url": "https://www.actualno.com/kustendil/izbirat-naj-krasivata-kustendilka-na-21-mart-news_717666.html", "text": "  Стартира конкурс за избор на девойка “ “, предадоха от отдел “Култура и духовно развитие“ към община Кюстендил. Празникът “Кюстендилска пролет“ е традиционен за града, като се отбелязва всяка година в деня на пролетното равноденствие и е обявен за .     Един от постоянните елементи на празника е конкурса за избор на девойка “Кюстендилска пролет“ с две подгласнички. Момичетата символизират настъпващата пролет, през която природата разцъфва за нов живот и надежда и се асоциират с трите нимфи – Харитите (богини на плодородието) от древните оброчни плочки, намерени под хълма Хисарлъка. Всяка година миналогодишните избраннички предават на новите девойки символите на града, представящи богатството на Кюстендил: плодове (пресъздаващи богатството на земята в този край – овощарството), вода (поставена в античен съд) и пита. След което на хълма Хисарлъка пред главната порта на античната крепост пристига избраната девойка, символизираща настъпващата пролет, заедно с подгласничките ѝ, които заедно поздравяват кюстендилци и гостите на града. Празника продължава с концертна програма на мястото и всеобщо веселие.\r\nПразникът „Кюстендилска пролет“ е . „Кюстендилска пролет“ събира в себе си съчетание на младостта и красотата, християнските традиции и древните мистерии, в основата на които лежи почитането на Слънцето с неговата живителна сила, събуждаща природата от зимен сън. Освен Слънцето, празникът култивира хармонията му с лечебните минерални извори, плодородието на земята, здравето и красотата. \r\nПодбора на кандидатки за конкурса “Кюстендилска пролет 2019“ стартира на 25-ти януари и ще продължи до 8-ми февруари, като записванията ще бъдат в отдел \"Култура и духовно развитие\" /Килийното училище/. Изискванията към участничките е да имат навършени 16 години, като за допълнителна информация кандидатките могат да се свържат на тел. 078/55 00 35 и 0882 88 53 60, предаде кореспондент от града, за .  ", "date": "2019.01.22", "title": "Избират най-красивата кюстендилка на 21 март"}
{"url": "https://www.actualno.com/moresport/pochina-olimpijskijat-viceshampion-kiril-petkov-hari-news_717670.html", "text": "  На 86-годишна възраст почина Кирил Петков - Хари, олимпийски вицешампион от Токио 64, съобщиха от БФ по Борба.     В кариерата си той има още сребърен медал от световното в Тампере 65 и е европейски шампион в класическата борба същата година.\r\nВоенната си служба отбива в ЦСКА, а после завършва НСА. Състезава се за \"Академик\" (Сф), \"Септември\" (Сф) и \"Миньор\", (Пк). Обявен е за почетен гражданин на Перник.\r\nПоклонението ще бъде утре, 23 януари, от 11.00 часа в София, църквата \"Св. Богородица\", ул. \"Черковна\", квартал Подуяне.  Поклон пред паметта му!\r\nActualno.com поднася съболезнования към близките му!", "date": "2019.01.22", "title": "Почина олимпийският вицешампион Кирил Петков-Хари"}
{"url": "https://www.actualno.com/burgas/prosijata-v-burgas-zanajat-predavan-ot-pokolenie-na-pokolenie-news_717602.html", "text": "  „Майките от ромски произход са основните подстрекатели на просещите деца. В Бургас няма кланове или други групи, които да подтикват към просия. Всичко се прави за да се увеличат доходите на семействата и дейността им не е организирана.\"     Това каза за , Таня Колева, управител на Дневен център за работа с деца на улицата към община Бургас. Тя добавя още: „Приканвам обществеността . Хората ги съжаляват, а родителите се възползват от това“.\r\nПразниците и летният сезон са времето, в което има най-много просещи деца по улиците на Бургас и в курорта Слънчев бряг. В момента броят им е намалял. Дневният център работи заедно с други организации в полза на тези скитащите деца.\r\n„Заради грипната едидемия не вземаме сега деца. Превозваме ги с градския транспорт, а там за те са в контакт с други хора, което не е желателно. Всеки ден обаче, колегите са в махалите и консултират родителите, как да се грижат за тях“, обяснява Таня Колева.  Дневният център към община Бургас работи от 2005 година и има капацитет за 15 деца, които престояват там по няколко часа на ден. След като си тръгнат обаче, в много случаи, те и младите майки отново отиват на улицата.\r\n„С полицията работим съвместно, когато имаме необхванати родители. Те трябва да бъдат регистрирани, за да може отдел „Закрила на детето“ да ги насочи към нас, а не ги извежда от семейството, защото те имат родители. За съжаление просията се е превърнала в начин на препитание за много ронски семейства, даже в традиция“, казва Таня Колева, имайки предвид дългогодишния си опит със скитащи малолетни.\r\nОще за работата в дневния център и грижите които се полагатза децата, очаквайте в следващ репортаж на .    ", "date": "2019.01.22", "title": "Просията в Бургас - \"занаят\", предаван от поколение на поколение"}
{"url": "https://www.actualno.com/plovdiv/za-vtora-poredna-godina-todor-nedelev-e-naj-dobrijat-futbolist-na-plovdiv-news_717672.html", "text": "  За втора поредна година Тодор Неделев от Ботев е футболист на Пловдив. Нападателят отвя конкуренцията в класацията на Темпо Нюз.     Тодор Неделев събра , като получи с цели 93 повече от втория Димитър Илиев от Локомотив Пловдив. Трети остана вратарят на Ботев – полякът Даниел Кайзер, който събра 29 точки.\r\n„Щастлив съм, че за втора поредна година печеля тази награда. Честитя наградата на Кайзер, който става първият чуждестранен играч, влязъл в призовата тройка. Специални поздрави и към Митко, според мен той заслужава да е първи, като смятам, че е един от най-добрите футболисти на Локомотив Пловдив“, заяви джентълменски Тодор Неделев, който получи наградата от легендата на Ботев Петър Зехтински. След награждаването Неделев разкри, че почти сигурно ще остане при „канарчетата“ поне до лятото.\r\nВ допитването се включиха 47 журналисти от 28 медии, както и 4-ма представители на футболните Ботев, Локомотив, Марица и Спартак.  Ето и пълното класиране, базирано на вота на участниците в анкетата:\r\n1. Тодор Неделев - 134 т.\r\n2. Димитър Илиев - 41 т.    3. Даниел Кайзер - 29 т.\r\n4. Кристиан Димитров - 23 т.\r\n5. Стивън Петков - 12 т.\r\n6. Серкан Юсеин - 11 т.\r\n7. Анте Аралица - 8 т.   8. Лъчезар Балтанов, Мартин Луков, Тодор Тимонов - 5 т.\r\n9. Бирсент Карагарен - 3 т ", "date": "2019.01.22", "title": "За втора поредна година Тодор Неделев е най-добрият футболист на Пловдив"}
{"url": "https://www.actualno.com/curious/dneven-horoskop-za-23-januari-news_717679.html", "text": "        Днес любимият ви човек ще има нужда от вашата подкрепа. Сега освен думите ще са нужни и действия от ваша страна. Нищо толкова героично не се очаква от ваша страна, така че сте напълно способни да се справите. Тази сряда само вие ще може да помогнете на любимия ви човек, като направите всичко възможно да подобрите настроението му. Няма да ви е лесно, но ще може да направите така, че стореното да има дълготраен ефект.   Днес трябва да положите повече усилия в общуването си с любимия ви човек. На него или на нея ще му е трудно да разбере шегите ви, за това най-добре бъдете достатъчно ясни и сериозни.     Това е ден за взимането на крайни решения, но си заслужава да си помислите сериозно как и кога да ги осъществите. Ако касаят друг човек - обсъдете го с партньора си.    През този ден независимостта на партньора ви може да ви издразни. Това пък от своя страна може да доведе до сериозен конфликт. Най-добре помислете добре  дали изобщо да реагирате. Днес не бързайте да се сърдите прекалено, защото в крайна сметка може да се окажете загубили от цялата история. Помислете, че не само вие имате желания и претенции.   Днес не споделяйте тайни и планове. Засега дръжте идеите си за себе си. Има риск да бъдат откраднати или опорочени, ако ги разгласите.    Самостоятелните представители на знака може да имат своя звезден час. Сега е подходящ ден да излезете и да се огледате за това, което ви липсва в личния живот. Днес не търсете под телето вол. Бъдете сигурни в себе си и връзката ви. Никой не ви мисли злото, нито пък някой се опитва да ви излъже.    Днес не разчитайте на съчувствието на другите. Никой не е длъжен да е във вашето настроение, а и не всички имат необходимото време да ви обърнат внимание. Една дълга разходка ще ви разсее приятно. Днес ви очаква приятна среща. Опитайте се да не си правите прекалено големи планове за човека, с когото се виждате. Оставете нещата да се развиват от само себе си. Няма да ви е лесно да постигнете това, което мечтаете. Може би просто сте сбъркали човека, от когото го очаквате. Дали не е време за промяна?", "date": "2019.01.22", "title": "Дневен хороскоп за 23 януари "}
{"url": "https://www.actualno.com/politics/elena-joncheva-e-obvinena-za-prane-na-pari-news_717658.html", "text": "  Срещу депутата от БСП Елена Йончева е повдигнато обвинение за пране на пари. Това съобщи говорителят на главния прокурор Румяна Арнаудова.     Припомняме, че на 8 ноември 2018 година говорителят на прокуратурата Румяна Арнаудова заяви:   \"Разполагаме с гласови доказателствени средства, че е знаела, че е получила пари, придобити по престъпен начин от Корпоративна търговска банка (КТБ).\"\r\nСтава въпрос за случая, за който държавното обвинение поиска сваляне на имунитета на червения депутат и бивш журналист. Прокуратурата се задейства по сигнал на ГЕРБ, според който Йончева и Василев имали дружество, 50/50, и дейността му навява съмнения за пране на пари. Причината - макар дяловете да са равни, Йончева участвала с 5000 лева, а Василев - с 315 000 лева. Освен това компанията \"Дайли трейдинг лимитед\", която участва в дружеството, била офшорна. Дружеството е \"Офроуд\" ООД, а Йончева била вътре чрез фирма \"Авторска телевизия\" ЕООД.  Тогава Арнаудова отказа да каже има ли свидетели и кои са те. Но обяви, че зад офшорната компания \"Далий Трейдинг Лимитид\" стоял един от подсъдимите по делото \"КТБ\". Тя не каза дали това е Цветан Василев. Освен това, по думите на Арнаудова, тепърва щяло да има сваляне на банкова тайна и разследването продължава. Имало индикации, че не са платени данъци за въпросните пари, но това ще трябва да се доказва.\r\nАрнаудова обаче не успя да обясни как така Специализираната прокуратура не е видяла, че е възможно Йончева да е присвоила пари от КТБ. С оправданието, че не е наблюдаващ прокурор по нито едно от останалите по аферата \"КТБ\", Арнаудова не каза и дали имало данни, че депутати са вземали нерегламентирано пари от КТБ.   В хода на разследването е установено, че на 17.04.2012 г., на основание чл. 113 от Търговския закон, едноличният собственик на капитала на „Авторска телевизия“ ЕООД Елена Йончева е взела решение представляваното от нея търговско дружество да учреди съвместно с офшорна компания „Далий Трейдинг Лимитид“ (дружество, регистрирано на 09.02.2011 г., съгласно действащите нормативни актове на територията на Британски Вирджински острови) юридическо лице с правно организационна форма – дружество с ограничена отговорност и с наименование „Офроуд“ ООД. На 20.04.2012 г., представляващите „Далий Трейдинг Лимитид“ също са взели решение за учредяване на това съвместно дружество с „Авторска телевизия“ ЕООД. В решенията на управителните органи на двете търговски дружества е посочен размера на капитала на новосформираното „Офроуд“ ООД – 10 000 лева, разпределен в 100 дружествени дяла, всеки един с номинална стойност 100 лева. Всеки от учредителите („Авторска телевизия“ ЕООД и „Далий Трейдинг Лимитид“), при разпределението на капитала записва по 50 дружествени дяла (по 50 %), с обща номинална стойност в размер на по 5000 лева. Вноските в капитала са разпределени, както следва:    - съдружникът „Авторска телевизия“ ЕООД, срещу записаните 50 дружествени дяла, се задължава да извърши парична вноска в размер на 5000 лева.;\r\n- съдружникът „Далий Трейдинг Лимитид“, срещу записаните 50 дружествени дяла се задължава да извърши парична вноска в размер на 315 000 лева, от които 310 000 лева /разликата между общата сума на паричната вноска и общата номинална стойност на записаните дружествени дялове/ да бъдат отнесени във фонд „Резервен“ на „Офроуд“ ООД. „Далий Трейдинг Лимитид“ се е задължило след учредяване на „Офроуд“ ООД в Търговския регистър на Република България да направи и допълнителна парична вноска в „Офроуд“ ООД в размер на 250 000 евро или тяхната левова равностойност в срок от 1 година, при годишна лихва 5 %.\r\nУчредителното събрание е проведено на 23.04.2012 г., като за управител и представляващ на новоучреденото търговско дружество „Офроуд“ ООД е избрана Елена Николова Йончева. В това си качество, тя е сключила с „КТБ“ АД Рамков договор за платежни услуги за ЮЛ и ЕТ. Определена е като единствено лице, което има право да се разпорежда със сумите по сметките на „Офроуд“ ООД. На 20.06.2012 г. и 22.06.2012 г. по разплащателната сметка на „Офроуд“ ООД са постъпили договорените суми, включително и валутен превод в евро от „Далий Трейдинг Лимитид“. Предстоят множество действия по разследването, свързани с установяване на начина на разпореждане с тези средства, както и спазване на разпоредбите на данъчното законодателство, посочиха тогава от обвинението.   ", "date": "2019.01.22", "title": "Елена Йончева е обвинена за пране на пари"}
{"url": "https://www.actualno.com/europe/salvini-nadjavam-se-francuzite-da-se-osvobodjat-ot-ujasnija-si-prezident-news_717669.html", "text": "  Крайнодесният министър на вътрешните работи на Италия влоши вече напрегнатите отношения между Рим и Париж във вторник, като заяви, че се надява французите скоро да се освободят от \"ужасния си президент\", центриста Еманюел Макрон.     \"Надявам се, че французите ще могат да се освободят от ужасен президент\", заяви Матео Салвини във видеоклип във Фейсбук, което е поредна нападка срещу френския лидер от популисткото правителство в Италия.   „Възможността ще дойде на 26 май (европейските избори), когато най-накрая френският народ ще може да си възвърне контрола над бъдещето си, съдбата, (и) гордостта, която е слабо представена от герой като Макрон“, каза той, цитиран от БГНЕС.\r\nСалвини, който също е заместник министър-председател, каза, че се чувства \"близо, с цялото си сърце ... до френския народ, милионите мъже и жени, които живеят във Франция под управлението на ужасно правителство и ужасен президент\".  Новата атака срещу Макрон, който подписа във вторник нов договор за приятелство с Германия, последва серия от подстрекателски изказвания на другия вицепремиер на Италия Луиджи ди Майо.\r\nДи Майо, ръководител на антиелитарното Движение 5 звезди (Д5З), което управлява в коалиция с крайно дясната Лига на Салвини, обвини Париж в понеделник, че продължава да колонизира Африка и кара хората да мигрират от континента.   Франция призова посланика на Италия в знак на протест срещу коментарите на Ди Майо, че \"ЕС трябва да санкционира Франция и всички държави като Франция, които обедняват Африка и да накара тези хора да напуснат\".    Отношенията между двете столици, обикновено близки съюзници на ЕС, се влошиха, след като коалицията на Лигата и Д5З състави първото правителство в Европейския съюз от популисти през юни миналата година.\r\nДи Майо и Салвини наскоро подкрепиха протестиращите \"жълти жилетки\", които демонстрират срещу правителството на Макрон от ноември.", "date": "2019.01.22", "title": "Салвини: Надявам се французите да се освободят от ужасния си президент"}
{"url": "https://www.actualno.com/starazagora/pytnata-bezopasnost-i-merkite-za-povishavaneto-obsydiha-v-stara-zagora-news_717676.html", "text": "  Подобряване на комуникацията между граждани и институции е целта на серия събития под надслов „Сътрудничество чрез приятелство“, които организира Институтът за пътна безопасност. На семинар в Стара Загора бяха обсъдени възможностите за повишаване на пътната безопасност в градовете. На форума бяха представени стратегически документи на общини, планове за устойчива градска мобилност, безопасно градско планиране.     Над 20 общини са част от инициативата, в която експерти от Института за пътна безопасност ще споделият знанията си с неправителствени  организации, институции, училища, сподели Богдан Милчев от института. „Така ще има дискусия по наболелите теми, свързани с поведението на пътя, ще бъдат взаимствани и добрите практики“, допълни той.   За сериозните усилия по отношение на транспорта в Стара Загора, които е положила общината, разказа заместник-кметът Йордан Николов. “Успяхме да създадем общинско дружество, с което да кандидатстваме по програма и да обновим автобусите ни. Към този момент имаме изцяло подменен парк, отговарящ на изискванията. Планът с еднопосочните улици, който работи в нашия град, също е стъпка към безопасността“, сподели той. Според него при включването на различни мерки за подобряване на транспорта в градовете трябва да се подходи и с внимание към екологията. Наличието на добра алтернатива на личните автомобили - модерни автобуси, велоалеи,  зони за платено паркиране в центъра, са начин да се влияе за по-доброто качество на въздуха.\r\n18-годишните, получили свидетелство за управление на МПС, бяха определени като уязвима група на пътя от Димитър Димитров от сектор „Пътна полиция”. Той сподели, че има добра координация и комуникация с общината, което важно за решаването на проблемите в градската среда.  ", "date": "2019.01.22", "title": "Пътната безопасност и мерките за повишаването ѝ обсъдиха в Стара Загора"}
{"url": "https://www.actualno.com/showbusiness/rapyryt-kris-braun-e-arestuvan-v-parij-za-iznasilvane-news_717616.html", "text": "   предава The Independent.     Полицията във френската столица Париж е потвърдила, че Браун и още двама мъже, един от които - негов бодигард, са задържани. Води се разследване.   24-годишна жена е жертвата. Тя твърди, че е срещнала Браун в нощен клуб на 15 януари. По-късно същата вечер е била изнасилена от него и още двама мъже от неговия антураж в хотелската му стая.\r\nОт екипа на рапъра към момента отказват официални коментари.  Припомняме, че Крис Браун е бившият приятел на певицата Риана, на която той нанесе зверски побой през 2009 г.   ", "date": "2019.01.22", "title": "Рапърът Крис Браун е арестуван в Париж за изнасилване"}
{"url": "https://www.actualno.com/europe/lio-pen-multikulturalizmyt-se-provali-robstvoto-se-vyrna-news_717610.html", "text": "  Лидерът на крайната десница във Франция Марин льо Пен разкритикува \"провалилото се навсякъде в Европа подчинение на мултикултурализма\" и призова за запазване на \"наследството на Йерусалим, Рим и Константинопол\", информира AFP.     \"Ние сме европейци, защото споделяме наследството на Йерусалим и Рим, Атина и Константинопол. Това наследство определя кои сме и вписва нашите различни и постоянно еволюиращи култури в една цивилизация.   Не може да прахосваме това наследство в името на едно подчинение на мултикултурализма, което се е провалило навсякъде\", обяви лидерът на крайнодясната партия \"Национален сбор\" на конференция, организирана от фондация \"Спиноза\" в Женева.\r\nСпоред нея по целия свят мултикултурните общества са носител на най-голямо насилие, най-много престъпления и най-голямо разделение.  Тя посочи като пример ситуацията в Мексико и Бразилия, където броят на убийствата е като при гражданска война.\r\nЛьо Пен смята, че ЕС ще изпадне в хаос, ако не се укрепят външните граници.   Френският политик разкритикува също \"върховенството на радикалния индивидуализъм, на икономиката и пазара, което стига до завръщането на робството и продажбата на хора, които са истинските названия на извършвания около Средиземно море трафик на хора\".    ", "date": "2019.01.22", "title": "Льо Пен: Мултикултурализмът се провали, робството се върна"}
{"url": "https://www.actualno.com/society/sds-iska-po-golemi-pravomoshtija-na-prezidenta-news_717609.html", "text": "  Предлагаме да се увеличат правомощията на президента. Това каза главният секретар на СДС Илия Лазаров, предаде „Фокус“.     В България президентът отговаря на много големи очаквания и не случайно има този голям рейтинг, тъй като народът пряко се отъждествява с него. Но той не може да отговори на тези очаквания, защото правомощията му се ограничени, заяви той по повод навършването на две години от встъпването на президента Румен Радев в длъжност. „Затова нашето предложение е да се увеличат правомощията на президента, както е в САЩ или Франция – той или да поеме функциите едва ли не на министър-председател, или да бъде избиран от парламента“, заяви Лазаров.   Той посочи, че президентът Радев използва почти всички лостове на президентската институция. „И най-силният му лост е обръщението към гражданите. Но той не може да отговори на техните искания точно защото няма достатъчно правомощия“, обясни Лазаров.\r\nТой добави, че СДС предлага премахване на длъжността вицепрезидент. „Защото реално вицепрезидентът само чака да умре президентът и да заеме неговото място“, каза Лазаров.  ", "date": "2019.01.22", "title": "СДС иска по-големи правомощия на президента"}
{"url": "https://www.actualno.com/cinema/nominaciite-za-oskari-2019-veche-sa-jasni-news_717673.html", "text": "  Американската филмова академия разкри кои са номинациите ѝ за най-престижната награда в света на киното - \"Оскарите\" за 2019 г.     Водещи на обявяването на номинациите са Кумаил Нанджани и Трейси Елис Рос, а церемонията се излъчва на живо от театър Самюъл Голдуин на 24 февруари. Ето кои са номинациите в основните категории: \"Черната пантера\"  \"BlacKkKlansman\"\r\n\"Бохемска рапсодия\"\r\n\"Фаворитката\"    \"Зелената книга\"\r\n\"Рома\"\r\n\"Роди се звезда\"\r\n\"Vice\"   Ялица Апаричо, \"Рома\"\r\nГлен Клоуз, \"Съпругата\"\r\nОливия Колман, \"Фаворитката\"\r\nЛейди Гага, \"Роди се звезда\"\r\nМелиса МакКарти, \"Can You Ever Forgive Me?\" Крисчън Бейл, \"Вице\"\r\nБрадли Купър, \"Роди се звезда\"\r\nУилям Дефо, \"At Eternity’s Gate\"\r\nРами Малек, \"Бохемска рапсодия\"\r\nВиго Мортенсън, \"Зелената книга\" Ейми Адамс, \"Vice\"\r\nМарина де Тевира, \"Рома\"\r\nРеджина Кинг, \"If Beale Street Could Talk\"\r\nЕма Стоун, \"Фаворитката\"\r\nРейчъл Вайс, \"Фаворитката\" Махершала Али, \"Зелената книга\"\r\nАдам Драйвър, \"BlacKkKlansman\"\r\nСам Елиът, \"Роди се звезда\"\r\nРичард Е. Грант, \"Can You Ever Forgive Me?\"\r\nСам Рокуел, \"Вице\" Спайк Лий, \"BlacKkKlansman”\r\nПавел Павликовски, \"Студена война\"\r\nЙоргос Лантимос, \"Фаворитката\"\r\nАлфонсо Куарон, \"Рома\"\r\nАдам Маккей, \"Вице\" \"Capernaum\" (Lebanon)\r\n\"Студена война\" (Poland)\r\n\"Never Look Away\" (Germany)\r\n\"Ромa\" (Mexico)\r\n\"Shoplifters\" (Japan) \"All The Stars\" from \"Black Panther\" by Kendrick Lamar, SZA\r\n\"I’ll Fight\" from \"RBG\" by Diane Warren, Jennifer Hudson\r\n\"The Place Where Lost Things Go\" from \"Mary Poppins Returns\" by Marc Shaiman, Scott Wittman\r\n\"Shallow\" from \"A Star Is Born\" by Lady Gaga, Mark Ronson, Anthony Rossomando, Andrew Wyatt and Benjamin Rice\r\n\"When A Cowboy Trades His Spurs For Wings\" from \"The Ballad of Buster Scruggs\" by Willie Watson, Tim Blake Nelson \"Фаворитката\", Deborah Davis, Tony McNamara\r\n\"First Reformed\", Paul Schrader\r\n\"Зелената книга\", Nick Vallelonga, Brian Currie, Peter Farrelly\r\n\"Рома\", Alfonso Cuarón\r\n\"Вице\", Adam McKay \"The Ballad of Buster Scruggs\", Joel Coen , Ethan Coen\r\n\"BlacKkKlansman\", Charlie Wachtel, David Rabinowitz, Kevin Willmott, Spike Lee\r\n\"Can you ever Forgive Me?\", Nicole Holofcener and Jeff Whitty\r\n\"If Beale Street Could Talk\", Barry Jenkins\r\n\"Роди се звезда\", Eric Roth, Bradley Cooper, Will Fetters", "date": "2019.01.22", "title": "Номинациите за \"Оскари\" 2019 вече са ясни"}
{"url": "https://www.actualno.com/society/biser-petkov-dade-statistika-za-novite-invalidni-pomoshti-i-napomni-razmera-i-uslovijata-news_717626.html", "text": "  За периода 1-21 януари 50 336 души с трайни увреждания са подали заявление за получаване на месечна финансова подкрепа. Това обяви социалният министър Бисер Петков, цитиран от БГНЕС     От 1 януари 2019 година всички хора с трайни увреждания, които са над 18 години, имат право на нов вид месечна помощ. Тя ще замени досега изплащаните месечна добавка за социална интеграция и социалната пенсия за инвалидност, изплащана към друг вид пенсия в размер на 25%. Размерът на месечната финансова подкрепа зависи от степента на увреждане и се определя спрямо линията на бедност в България, която за 2019 година е 348 лв. и се актуализира ежегодно.    , уточни министър Петков.\r\nРазмерът на помощта е определен в 5 групи според степента на увреждането: от 50  до 70,99% - 7% от линията за бедност или 24,36 лв.; от 71 до 90% - 15%  от линията на бедност или 52,20 лв.; над 90% - 25% от линията на бедност  или 87 лв.; над 90% с определена чужда помощ, които получават пенсия за  инвалидност или общо заболяване – 104,40 лв.; най-много помощта може да бъде  198,36 лв.  За да получат новата финансова подкрепа, считано от 1 януари 2019 г., тези хора трябва да подадат заявление по образец в Дирекция \"Социално подпомагане\" по настоящ адрес. Заповедта за отпускане на месечна финансова подкрепа се издава в срок до края на месеца, следващ месеца на подаване на документите.\r\nВлезлите в сила до 31 декември 2018 г. индивидуални административни актове за отпускане на месечна добавка за социална интеграция се преобразуват служебно от Агенцията за социално подпомагане (АСП) в месечна финансова подкрепа. .   Финансовата подкрепа се изплаща от АСП до края на месеца, следващ месеца, за който се отнася. Помощта за януари ще се плати през февруари. Плащането се извършва по избран от лицата начин – чрез пощенските клонове или по банков път.    ", "date": "2019.01.22", "title": "Бисер Петков даде статистика за новите инвалидни помощи и напомни размера и условията"}
{"url": "https://www.actualno.com/business/organizacijata-na-rabotodatelite-iska-osiguritelnite-vnoski-50-na-50-s-rabotnicite-news_717634.html", "text": "  Асоциацията на организациите на българските работодатели (АОБР), в което членуват БСК, БТПП, АИКБ и КРИБ представи на пресконференция списък с 24 приоритета, по които ще работят през 2019 година, предаде БГНЕС.     Един от основните приоритети е равно разпределение (50/50) между работодател и работник на дължимите осигурителни вноски. В момента съотношението е 60/40. За тази цел работодателите ще правят предложения за промени в Кодекса на труда - за нов вид трудови договори. Според бизнеса това няма да се отрази на заплатите, тъй като ще бъде компенсирано с тяхното увеличение.   Като цяло АОБР е групирала целите си в три категории за подобряване на бизнес климата, проблеми с човешките ресурси и за цялостна реформа в енергетиката. ю\r\nОт сдружението настояват държавата да ускори изграждането на електронното управление, искат ограничаване на държавната намеса в икономиката, намаляване на регулаторната тежест, ускоряване на реформата в здравеопазването.  Бизнесът апелира за по-широки правомощия на Агенцията по заетостта, облекчаване на вноса на чуждестранни специалисти чрез издаване на карта за достъп до нашия пазар, отмяна на задължението на работодателя да изплаща първите три дни за болничен.", "date": "2019.01.22", "title": "Организацията на работодателите иска осигурителните вноски 50 на 50 с работниците"}
{"url": "https://www.actualno.com/sliven/gripna-vakancija-i-v-sliven-news_717654.html", "text": "  Със заповед на директора на Районната здравна инспекция д-р Петя Балулова от утре - 23 януари, се обявява грипна епидемия в Сливенска област.     Заповедта е издадена във връзка с повишаване на броя на заболелите от грип и остри респираторни заболявания за периода от 14 до 20 януари.\r\nС оглед прекъсването на епидемичния процес  и ограничаване на заболеваемостта от остри респираторни заболявания, на ръководителите на лечебни и социални заведения и на кметовете по общини са разпоредени противоепидемични мерки, част от които са: забрана на свижданията и плановите операции в лечебните заведения; преустановяване на женските и детските консултациите; отлагане на всички профилактични прегледи и имунизации; провеждане на стриктен ежедневен филтър в детските заведения; забрана за провеждане на  масови мероприятия.\r\nПо предложение на Регионалната здравна инспекция учебните занятия в област Сливен се прекратяват за периода от 23 до 27 януари.  От РЗИ съветват да не се провежда самолечение при симптоми на грип и остри респираторни заболявания, а да се търси консултация с лекар за своевременно назначаване на адекватна, съвременна терапия.", "date": "2019.01.22", "title": "Грипна ваканция и в Сливен"}
{"url": "https://www.actualno.com/europe/es-globi-mastercard-s-647-miliona-dolara-news_717631.html", "text": "  ЕС глоби глобалният гигант Mastercard с 647 милиона долара за възпрепятстване конкуренцията между банките, които предлагат по-евтини такси за плащане.     „За да предотврати практиката за търсене на най-добрата банкова оферта в съюза от страна на търговците, от Mastercard изкуствено завишават разходите за картови плащания, като така вредят на потребители и търговци”, заяви еврокомисарят по конкуренцията Маргрете Вестагер, цитиран от БГНЕС.   Когато клиент плаща на търговец с кредитна карта, от банката на търговеца се плаща такса към банката на картодържателя.\r\nБанката на купувача обаче прехвърля тази такса към магазина, който пък я прехвърля към клиентите.  Преди 2015 г. нивата на тези такси варираха в цяла Европа, но правилата на Mastercard задължиха банките получателки на парите да налагат таксите, които са приети в тяхната страна\r\n„Това води до по-високи цени за продавачи и купувачи, като ограничават международната конкуренция и изкуствено накъсват пазара”, заявиха от европейската комисия.   „На база на това Комисията заключи, че Mastercard пречи на търговците да се възползват от по-ниските такси и конкуренцията на банките в международен план, като така нарушава анти тръст правилата на ЕС”, пишат още от ЕК.    „Нарушението приключи, когато Mastercard промени правилата си, с оглед на влизането в сила на Регламента на таксите за обмен”, казаха от Комисията.\r\n„Решението за глобата е на база само на минали практики, като покрива периода от по-малко от две години и няма да се изисква промяна на настоящите условия на Mastercard”, заявяват още от ЕК.", "date": "2019.01.22", "title": "ЕС глоби Mastercard с 647 милиона долара"}
{"url": "https://www.actualno.com/business/potencialyt-na-tehnologiite-i-mashinite-za-metaloobrabotkata-v-edno-izlojenie-news_717613.html", "text": "        Общо четири изложбени зали. Над 10 000 кв.м заета площ, на която ще бъдат разположени продуктите, разработките и ще бъдат представени визиите и иновативните подходи на много компании. Това е само част от статистиката, която организаторите на международното изложение за машините и технологиите в металообработката отчитат като тенденция за 2019 г. Предстоящото 11-о издание ще се проведе в международния изложбен център Интер Експо Център от 15 до 18 април в София, столицата на България.\r\nОще в началото на 2019 г. заявките за нивото на бизнес форума са изключително високи. Претърпявайки чувствителен ръст на участниците през последните години, тазгодишното издание ще даде възможност на специализираната публика и компаниите да се запознаят с новостите в металообработката, лазерните технологии, машинното проектиране, роботиката, индустриалната автоматизация, електроника и проектиране.\r\nЗаемайки място като един от водещите бизнес форуми за сектора на Балканите и Източна Европа, в ще се включат 180 компании от България, Турция, Италия, Германия, Полша Унгария, Румъния. С колективно участие и с пълния си капацитет продуктите и предложенията ще представят фирми от Австрия и Чехия. Ще бъдат представени световни марки в сферата на индустриалните машини, роботика, автоматизация, пневматика и новите технологии в тежката индустрия. Три месеца преди началото на изложението, над 90% от площите са заети.   Като водещи акценти към момента се оформят иновативната Liquid crystal Pro технология в 3D принтирането, смарт функционалностите в производствените процеси и технологични новости в индустриалната роботизация. Тазгодишното издание поставя ударение и върху новите технологии на директен печат върху метал и иновациите в ЦПУ машините за металорежене и металообработване.     На изложението традиционно участие ще вземат фирми производители и вносители на ЦПУ машини за обработка на метали. Компаниите от този сектор ще представят най-новите технологични тенденции в бранша и ще демонстрират на място функционалностите на машините, както и ще информират посетителите за тяхното приложение „Изложението MachTech&InnoTech дава възможност както за развитие на бизнеса и стъпване на нови пазари, така и за подробно запознаване на публиката с последните иновативни продукти“, коментираха на последното издание участници.\r\nПрез 2019г. присъстващите на международния форум ще бъдат свидетели на още по-богата съпътстваща програма. В нея ще бъдат засегнати актуалните въпроси, проблеми и теми, засягащи бранша, сред които е – дигитализацията в индустрията, технологично развитие и приложението му в различните браншове. В рамките на подготвяните семинари, лекции и демонстрации, участниците ще представят на публиката иновативните си разработки, продукти, подходи и ще споделят визиите си за развитието на сектора.   MachTech&InnoTech 2019 отново ще създаде платформа за развитие на настоящите и създаване на нови бизнес партньорства и контакти. Форумът ще събере представителите на бизнеса от Балканите и Източна Европа от 15 до 18 април в Интер Експо Център, София.", "date": "2019.01.22", "title": "Потенциалът на технологиите и машините за металообработката - в едно изложение"}
{"url": "https://www.actualno.com/ruse/uchenici-ot-ruse-shte-uchastvat-v-konkurs-recital-za-da-ja-ima-bylgarija-news_717599.html", "text": "  С приближаващия национален празник – 3 март, Общински младежки дом в Русе организира конкурс – рецитал „За да я има България” за ученици. Целта е да се помнят и популяризират националните поети и тяхното творчество, с което и ние сме дали нещо на света.     Участието е индивидуално с български автори в следните направления:\r\n1. Възрожденска поезия – автори и произведения или откъси от тях през периода на националното Възраждане\r\n2. Поезия след Възраждането и съвременна българска поезия.  Конкурсът ще се проведе в навечерието на празника – 2 март от 9 часа, в Пленарна зала на Община Русе. Победителите ще бъдат оповестени на Facebook – Младежки Дом Русе и на официалния сайт: в първия работен ден след конкурса. За контакти и записвания в ОМД – Русе до 12 часа на 1 март 2019 г.  : yc.ruse@gmail.com     : 0879 93 33 70, ОМД – 0897 39 70 92 , Мина Маринова", "date": "2019.01.22", "title": "Ученици от Русе ще участват в конкурс-рецитал „За да я има България“  "}
{"url": "https://www.actualno.com/varna/varnenskite-syvetnici-odobriha-ustrojstvenija-plan-na-asparuhov-park-news_717575.html", "text": "  Вчера се проведе първото заседание за тази година на комисията по архитектура към Община Варна. На него бе .     Главният архитект на общината обясни, че проектът обхваща територия от близо 47 хектара и е изцяло съобразен с Общия устройствен план.\r\n\"Ще запазим зелените площи на територията на парка, колкото е възможно. На новото място в Аспарухово предвиждме да има детски кътове, спортни игрища, много атракционни обекти. Важно е да се поясни, че в парка няма нито един реституиран имот, върху който би могло да се осъществи допълнително застрояване. След като бъде гласуван устройствения план, пристъпваме към следващата стъпка, която е изготвянето на проект за паркоустройствен план. Предстои да бъде обявен конкурс за цялостната визия на Аспарухов парк.\"\r\nОбщинските съветници приеха предложението с пълно единодушие, като се обединиха около мнението, че новия парк ще е изключително важен както за Аспарухово, така и за Варна.  ", "date": "2019.01.22", "title": "Варненските съветници одобриха устройствения план на Аспарухов парк"}
{"url": "https://www.actualno.com/europe/pytnik-se-opita-da-otvleche-samolet-na-aeroflot-news_717637.html", "text": "  Пътник се е опитал да отвлече самолет на \"Аерофлот\", изпълняващ полет от Сургут към Москва, съобщи Интерфакс.     Мъжът е поискал машината с 69 пътници на борда да се отклони към Афганистан. В крайна сметка машината се е приземила в Ханти-Мансийск, след като екипажът го убедил, че се налага дозареждане с гориво. Пътникът е задържан, у него не е било открито оръжие.   По непотвърдена информация, става дума за 41-годишен гражданин на Русия. Според \"Интерфакс\" той е с психични проблеми, а РИА Новости съобщава, че е бил пиян.", "date": "2019.01.22", "title": "Пътник се опита да отвлече самолет на \"Аерофлот\""}
{"url": "https://www.actualno.com/europe/moskva-mejdunarodnite-sporazumenija-prechat-na-sasht-da-byde-voenen-hegemon-news_717576.html", "text": "  Голяма част от американския политически елит не се нуждае от споразумения за контрол на оръжията заради намерението на САЩ да си осигури позиция на военен хегемон. Това заяви заместник-министърът на външните работи на Русия Сергей Рябков в интервю за списание „Международни отношения”, цитирано от ТАСС.     „Американците или поне влиятелната част от техния политически елит не се нуждаят от никакви споразумения в областта на контрола над въоръженията. Те пречат на САЩ, те ги заплитат в мрежа от задължения и ги държат в ограничено пространство. Те възпрепятстват прилагането на концепцията за пълно военно господство във всички среди”, смята Рябков.   Според него американският елит е стигнал до заключението, че сега има възможността да направи решителен пробив „за да си осигури за дълго време позицията на военен хегемон\".", "date": "2019.01.22", "title": "Москва: Международните споразумения пречат на САЩ да бъде военен хегемон"}
{"url": "https://www.actualno.com/blagoevgrad/opityt-na-blagoevgrad-s-integracijata-na-romite-trajna-politika-vmesto-kampanijni-dejstvija-news_717623.html", "text": "  През лятото на 2018 г. стана ясно, че училище в Благоевград в първи клас. Официално, информацията дойде лично от страницата на училището в социалната мрежа, където директорката на 9-то ОУ \"Пейо Крачолов Яворов\" в благоевградския квартал \"Ален мак\" Василка Величкова  обяви, че на втория етап от приемането на заявления за записване на първокласници няма да бъде осигурен за деца от ромски произход.     Дни след публикацията, родители от целия град излязоха на протест , обвинена в дискриминация. Според нея, мярката е била въведена, защото се страхувала, че ако повече деца от ромски произод започнат да се обучават в училището, то ще се превърне в \"циганско\", което би довело от евентуално отписване на деца от български произход или преместването им в други училища. След скандала, жителите на ромската махала в града \"Предел махала\" се обявиха против провокацията от директорката. Според тях, законът ги задължавал да записват децата си в едно от най-близките четири училища до махалата им. Девето училище било най-близко и те по традиция, водели наследниците си там.\r\nВеличкова претърпя , сред които от комисията за защита от дискриминация, МОН, икономическа полиция и други, за да се установи каква е средата на обучение в училището. и тя продължи да работи на посочената си длъжност.\r\nОбщина Благоевград, от друга страна, , че се опитва да и не е имало никакви предпоставки за дискриминация. Общината дори излезе с официално съобщение, в което заяви, че по техни данни, , подлежащи на задължително записване в 1-ви клас, са го направили според регламентираните срокове.   От Девето училище в Благоевград заявиха, че директорката Величкова е в дълъг отпуск, който ще продължи до края на януари. От учебното заведение отказаха всякакъв коментар по темата с дискриминацията, но все пак потвърдиха, че през учебната 2018/2019 година няма сформирана нито една паралелка за ученици от първи клас в тяхното училище.\r\nРегионалният инспекторат по образование в Благоевград, до написването на тази статия, не зае официална позиция за ромската интеграция и проблема с девето училище. Официалните ни въпроси, изпратени във връзка с двата казуса, за момента останаха без отговор.    От друга страна, община Благоевград отговори на зададените въпроси: - Действително, от така стеклите се обстоятелства, през изминалата учебна 2018/2019 година в IX ОУ ,,П. К. Яворов“, не се сформира паралелка в първи клас. Общината се разграничава от изявленията на директорката от изминалото лято, тъй като декларираното от нея  не е позицията на общината. Нулев прием до този момент в училището не е имало (това е първият). С промените в ЗПУО и Наредба № 10 за организация на дейностите в училищното образование се даде право на родителите да изберат учебно заведение, в което да запишат децата и това право общината няма как да отнеме. След тези промени се увеличава ангажираността на училищните  ръководства за организиране на една по-ефективна кампания за кандидатстване и прием на децата за постъпване в 1-ви клас.Това изисква промяна в подходите с цел ,,промотиране“ на училищата,колективите, достиженията на образователните институции, МТБ, средносрочните планове за развитие. В тази връзка, общинска администрация Благоевград вече е изискала от директора на  IX ОУ ,,П. К. Яворов“ План за реализиране на стратегията за развитие на повереното й училище. Очакваме , че педагогическият екип, ще съумее да реализира заложените плана дейности . Общината, ще подкрепи инициативи, които имат очакван положителен ефект по отношение на утвърждаване имиджа не само на IX ОУ ,,П. К. Яворов“, но и на всички общински  образователните институции. - Община Благоевград не провежда кампанийни действия, а води трайна политика по отношение на интегриране на етническите общности към общочовешките ценности. В приетия План за действие на община Благоевград за интегриране на ромите, са заложени дейности по основните приоритети от Националната стратегия на РБ  за интегриране на ромите 2012-2020 и Стратегията за образователна интеграция на деца и ученици от етнически малцинства 2015-2020 г. Един от тях е приоритет ,,Образование“ в който последователно общинска администрация реализира дейности за образователна интеграция на децата от ромски етнос и повишаване родителския капацитет на техните семейства. През последните няколко години, общината си партнира много успешно с всички останали институции(РУО,РЗИ,АЗД,АСП,Прокуратура,НПО и др.) с цел постигане на мултиетническо единство, което е дълъг и сложен процес.   Категорично междуетническо напрежение в община Благоевград няма.\r\nНапрежение няма, но въпреки това, майки и бащи отказват да запишат децата си в посоченото училище, а тазгодишният му прием остава също неясен. От общината обаче се прави за едно - Благоевград  наистина е толерантно настроен към различните етноси.\r\nРомската махал в града не внася смут и дори не е челните места на най-опасните квартали. Много от най-посещаваните кафетата в града са там, което води до общо приобщаване и на българи и на роми. Въпреки всичко, проблемите в сферата на образованието са факт. Дали са единични обаче - предстои да се разбере!", "date": "2019.01.22", "title": "Опитът на Благоевград с интеграцията на ромите - трайна политика, вместо кампанийни действия"}
{"url": "https://www.actualno.com/smolyan/lihvar-ot-devin-daval-zaemi-s-nad-200-lihva-otiva-na-syd-news_717560.html", "text": "  Дело срещу 37-годишен лихвар от Девин, давал заеми с огромни лихви, ще се гледа в Окръжния съд на Смолян. Красимир И. е обвинен в това, че е подбудил ученик с инициали Д.М.К. от Девин да държи и разпространява наркотици.     Разследването сочи, че той е извършвал незаконни банкови сделки от януари 2014 г. до юни 2017 г., предоставяйки заеми на 20  човека – 18 мъже и 2 жени, срещу .\r\nНа практика се е получавало следното: Красимир давал дребни суми в заем с 30 до 100% седмични и месечни лихви. След това обаче кредитополучателите, не можейки да върнат парите навреме, взимали наново кредит от него, за да покрият тежките лихви.\r\nПо този начин дължимите суми стигали до 1600 - 2000 лв., но хората връщали над два пъти повече от тях.  От лихвите девинчанинът, който е безработен, формирал незаконни доходи на стойност , се сочи в обвинителния акт.  От него става ясно, че Красимир е осъждан, със средно образование е, не е женен и има едно дете. \r\nКрасимир е обвинен и за това, че в периода от 25 август 2016 до 14 март 2017 г. е подбудил е помагал на ученика Д. М. К. от Девин да държи и разпространява наркотици.\r\nСпецполицаите открили у момчето почти 200 грама амфетамини и екстази на стойност 6 000 лева.    Дрога първо е открита при проверка на товарен \"Мерцедес\", спрян на КПП \"Забрал\" при входа на Девин. В кабината имало два пакета с амфетамини на обща стойност 3010 лева.\r\nСледващата проверка на ученика, който сега е на 18 години и на индивидуално обучение, била на пешеходната алея от паметника на Катя Ванчева към квартал \"Врътлек\" на Девин. В левия джоб на якето му открили 3 топчета с екстази. По-късно същата вечер в подпорна стена срещу дома на момчето открили 105 розови хапчета с екстази във формата на пингвин и надпис “HAPPY FEET”, обвити в тоалетна хартия и тиксо.  Упойващите вещества са изчислени на стойност над 800 лева.", "date": "2019.01.22", "title": "Лихвар от Девин, давал заеми с над 200 % лихва, отива на съд"}
{"url": "https://www.actualno.com/tennis/amerikanska-senzacija-e-pyrvata-polufinalistka-pri-jenite-v-avstralija-news_717581.html", "text": "  Американската сензация Даниел Колинс продължи със страхотното си представяне на Australian Open и се класира за полуфиналите на надпреварата след победа над Анастасия Павлюченкова от Русия с 2-6, 7-5, 6-1.     25-годишната Колинс нямаше нито една победа в турнири от Големия шлем преди началото на Откритото първенство на Австралия, но впечатли всички с представянето си в Мелбърн, записвайки победи над Юлия Гьоргес, Сачия Викъри, Каролин Гарсия и Анжелик Кербер по пътя към четвъртфиналите.   Днешната среща започна добре за Павлюченкова, която стигна до три пробива в първия сет, за да го спечели с 6-2. Втората част бе много равностойна, но Колинс успя да надделя в решаващите моменти, за да вкара мача в трети сет.\r\nВ него американката бе категорична и поведе с 5-0, след което спокойно затвори мача след два часа и 16 минути игра.  По този начин Колинс се превърна в първата полуфиналистка в женската схема на турнира, като за място на финала ще спори с осмата поставена Петра Квитова или местната любимка Ашли Барти.", "date": "2019.01.22", "title": "Американска сензация е първата полуфиналистка при жените в Австралия"}
{"url": "https://www.actualno.com/sofia/jitelite-na-sofija-izpolzvat-naj-mnogo-kolite-si-za-da-stignat-do-rabota-news_717585.html", "text": "  Пилотно проучване на общинските инициативи \"Визия за София\" и \"Зелена София\" изследва нагласите на мениджъри и служители в големи компании в София към устойчивата мобилност и готовността им да започнат да използват устойчиви алтернативи на автомобила. Изследването прави оценка на общата ситуация в компаниите по отношение на транспорт, включително вид използван транспорт, начин и продължителност на придвижване от и до работното място, както и удовлетвореност или проблеми, свързани с него.      . .\r\nПо-рядко се използва само един вид транспорт. В повечето случаи респондентите комбинират различни начини на придвижване, дори в рамките на един ден. 10% посочват, че работят близо до дома си - или на разстояние до 2 км. от работното място. Други 37% от изследваните служители ежедневно изминават между 3 и 6 км, около една пета пътуват между 7 и 10 км, а значителен дял от 27% изминават разстояние между 11 и 20 км., за да стигнат до работното си място.   Близо половината от анкетираните прекарват до половин час в пътуване в една посока от или до работа, като на отиване към работното място около 44% отделят от половин до един час, а на връщане същото време отделят вече 50% от запитаните. Близо една десета от участниците в изследването пътуват над един час от и към работното си място.  Резултатите в проучването показват, че има тясна зависимост между отдалечеността на офиса от дома и избора на транспорт. Най-голям дял от тези, които се придвижват с автомобил, изминават между 3 и 20 км в една посока. Пътуващите с велосипед най-често изминават между 3 и 4 км, а ходенето пеша е по-предпочитано при по-кратки разстояния – до 3-4 км. С увеличаване на отдалечеността на работното място се увеличава и използването на градски транспорт.\r\nНай-натоварената сутрешна часова зона е 8:00-8:59, като пикът на тръгващи към работното място е 8:00-8:29. Вечер времевият интервал с най-голямо натрупване на придвижващи се в посока от работното място към дома е между 18:00 и 18:30. Като основни проблеми при придвижване и в двете посоки запитаните посочват задръстванията, времето на придвижване, необходимостта от прекачване, нередовен градски транспорт и липса на места за паркиране. Намирането на паркомясто е по-съществен проблем при отиване на работа, но вечер пък връщането вкъщи отнема повече време от това за достигане до работното място. Повече от половината анкетирани смятат, че пътуването до и от работното място причинява стрес, като това важи най-вече за пътуването с автомобил, градски транспорт и такси.\r\nПо силата на навика много хора имат твърдо установени навици да се придвижват с кола и за тях идеята да променят транспорта си изобщо не стои на дневен ред. Съществен дял, 68% от шофиращите, признават, че пътуват сами в колата си от и до работа, 27% споделят пътуването с член на семейството си или познат и само 5% - с колеги. Цели 92% ползват личен автомобил, 5% - на приятел или познат и 3% - служебен. По отношение на паркирането 40% ползват свободна зона за паркиране, 31% подземен служебен паркинг, 22% наземен служебен паркинг, 1% платен паркинг и 1% паркират в Зелена зона.    По отношение на градския транспорт 69% от запитаните посочват, че ползват автобус, 48% - трамвай, 41% - метро и 8% - тролей. 21% от тях отговарят, че се придвижват с градски транспорт, защото нямат автомобил, 19%, защото им е най-евтино и съответно 18 и 12%, защото разстоянието е най-дълго и имат удобен градски транспорт. 32% от ползващите градски транспорт си купуват годишна абонаментна карта за всички линии, 23% - месечна и 11% - тримесечна  за всички линии и 9% ползват месечна карта за една линия на наземния транспорт. 15% от пътуващите с градски транспорт не използват абонаментна карта.   Ходенето пеша е третият предпочитан начин за придвижване до работното място, като делът му е повече от три пъти по-малък от заемащите първите две места - автомобил и градски транспорт. Пътят на 80% от хората преминава през улици и едва на 20% през паркове или градини. Най-често като причина за избора да се стига пеша или с велосипед до работа се посочва физическата тренировка, която тези начини на придвижване осигуряват.\r\nПридвижването до и от работното място е важна част от ежедневието на работещите и наличието на транспортни предимства и улеснения става все по-важен фактор за привличане на нови и задържане на настоящи кадри. Именно затова голяма част от изследваните компании прилагат мерки, с които да облекчат служителите си. Някои от по-популярните и конвенционални прилагани мерки са:\r\n-\tгъвкаво работно време;\r\n-\tпредоставяне на карти за градски транспорт, паркоместа и/ или служебни автомобили;   -\tелектромобили за споделено ползване;   -\tсубсидирано гориво;\r\n-\tосигуряване на велосипеди, велостойки, душове и съблекални за велосипедистите.\r\nНякои компании предвиждат дори колонка за зареждане на електромобил или поддържат приложение за споделено пътуване със собствен или служебен автомобил. Освен директни стимули компаниите реализират и по-нетрадиционни политики, които да стимулират служителите им да се придвижват до работното си място по други начини, различни от използването на автомобил. Така те изпълняват глобалните си политики за устойчивост и  екологичност, допринасят за по-здравословния начин на живот на служителите си и решават поне частично проблема си с налични паркоместа. Някои от компаниите, участници в проучването, осъществяват цели кампании, за да насърчават служителите си да ходят пеша, стимулират ги с награди за изминато разстояние и успяват да променят навиците на някои от тях. В три от изследваните високотехнологични компании е въведено и приложение за споделено пътуване, като една от компаниите е предоставила и 20 електромобила за целта. През разработена от компанията платформа автомобилите могат да се заявяват за превоз от работещите там, но при условие, че се регистрират поне трима служители за един автомобил. Същото приложение може да се използва не само за служебно предоставените електромобили, но и за личните.\r\nРезултатите в проучването нееднозначно показват, че в по-голямата част изследваните компании се наблюдава изградена култура на устойчив начин на живот и както мениджъри, така и служители декларират готовност и мотивираност за участие в съвместни проекти с общината за по-устойчив начин на придвижване в града. В повечето компании има дори специално отредени бюджети и назначени служители, които прилагат устойчиви практики и инициативи, проследяват ефекта на  инициативите и ги подпомагат. В част от изследваните компании се отделя ресурс и за грижа за здравословното състояние на служителите - реализират се различни практики, които да стимулират работещите да се движат повече. Сред служителите, от друга страна, се наблюдава висока степен на мотивираност и желание за участие в инициативи и практики, които подкрепят устойчивия им начин на живот. Голям процент от работещите заявяват, че биха сменили начина си на придвижване с по-устойчив. Свидетелство за това са и инициативите в посока екологичен транспорт, които идват както от работодателите, така и от самите служители, близо половината от които са на възраст между 25 и 35 г.\r\nЗа събиране на необходимата информация са проведени количествено и качествено изследване. Направени са дълбочинни интервюта сред мениджърите на седем големи компании в София: VMware, Telenor, Telus, SAP, Porsche Leasing, Porsche Import, Нewlett Packard. Проведени са близо 300 анкети със служители в сградите на Expo 2000 Office park, Vertigo Business Tower, Sofia Airport Center, Business Park Sofia, Progress, SAP. Количественото изследване не е представително и се базира на онлайн анкета, в която е използван методът на отзовалите се. Въпреки че за представителност е необходимо по-всеобхватно изследване, резултатите от проучването показват генерални тенденции и дават добри насоки за работа занапред.", "date": "2019.01.22", "title": "Жителите на София използват най-много колите си, за да стигнат до работа"}
{"url": "https://www.actualno.com/europe/lejbyristite-oficialno-predlojiha-da-ima-vtori-referendum-za-brexit-no-ne-kato-pyrvija-news_717586.html", "text": "  Основната опозиционна партия в британския парламент в лицето на лейбъристите предложи опцията да се гласува втори референдум за Brexit, предаде AFP.     Предложението е част от пакета от мерки какво да направи правителството на Тереза Мей като план \"Б\" след провала на гласуването за с ЕС. В този пакет влизат още предложения - да се изготви план за ново предоговаряне, да има твърд Brexit и дори да се изкове нов митнически съюз между Обединеното кралство и ЕС. Идеята е британските министри да се явят в парламента и публично да представят вариантите за план \"Б\".   Предложението на лейбъристите е да има \"публичен вот за сделка с ЕС или за предложение за сделка\", което по същество не е точно втори референдум дали да има Brexit или не, но е много близо.\r\nДругия вторник (29 януари) Мей ще се завърне в парламента, а депутатите ще обсъдят пакета и ще гласуват по него. Само че не всяко предложение в пакета ще бъде гласувано - преценката какво ще бъде гласувано зависи от говорителя на Камарата на общините Джон Беркоу.  ", "date": "2019.01.22", "title": "Лейбъристите официално предложиха да има втори референдум за Brexit - но не като първия"}
{"url": "https://www.actualno.com/europe/germanija-i-francija-podpisaha-nov-dogovor-obmisljat-syzdavaneto-na-evropejska-armija-news_717624.html", "text": "  Германският канцлер Ангела Меркел и френският президент Еманюел Макрон подписаха в германския град Аахен нов договор за приятелство между двете страни. Тясното сътрудничество между Берлин и Париж е в основата на ЕС, се казва в преамбюла на договора.     Споразумението е продължение на Елисейския договор от 1963 г., сложил между двете съседни страни, предаде AFP.    са консултации по всички европейски и външнополитически теми, преди разискването им от ЕС, засилване на сътрудничеството в НАТО и ООН, където за постоянно членство в Съвета за сигурност, създаването на икономическа зона в пограничните райони.\r\nДвете страни потвърждават, в съответствие със споразуменията на Атлантическия съюз и Договора за Европейския съюз, своята клауза за взаимна помощ включително с въоръжени сили, в случай на въоръжена агресия срещу техните територии. Договорът създава \"френско-германски съвет за отбрана и сигурност\".   Политиката за развитие по отношение на Африка и политиката в областта на климата се споменават като общи цели. И двете страни искат \"съвместни проекти\" за енергиен преход.\r\nДвете държави си поставят за цел \" с общи правила\". За да се постигне това, като приоритет се посочва \"хармонизирането на търговското право\".       Германският канцлер Ангела Меркел заяви, че новият договор между Франция и Германия е стъпка напред в .\r\nФренският президент Еманюел Макрон от своя страна заяви, че тези, които разпространят лъжи за сделката стават съучастници на престъпленията от миналото.\r\n„Тези, които са забравили ценността на германско-френското помирение стават съучастници на престъпленията от миналото. Тези, които разпространяват лъжи нараняват тези хора, които се опитват да защитават, повтаряйки историята”, каза Макрон.\r\nЗасилването на тясното сътрудничество между Берлин и Париж е остро критикувано от опозицията в двете страни. във видеообръщение, че членството на Франция в Съвета за сигурност с Германия.\r\nКрайнодясната пък изтъкна, че .   ", "date": "2019.01.22", "title": "Германия и Франция подписаха нов договор, обмислят създаването на Европейска армия"}
{"url": "https://www.actualno.com/education/krasimir-vylchev-decata-trjabva-da-pridobijat-vsichki-kluchovi-umenija-v-uchilishte-a-ne-samo-chast-ot-tjah-news_717588.html", "text": "  \"Трябва така да направим, че децата да придобият всички ключови умения в училище, а не само езиковите или тези в областта на гражданските науки, точните и природните науки.\" Това каза за БГНЕС министърът на образованието Красимир Вълчев, който участва в съвместна дискусия между граждански организации и бизнеса, организирана от Българския дарителски форум.     \"Правим втора среща с дарителите в сферата на образованието. Ежегодно системата на образованието получава един немалък ресурс от дарения. Срещата има за цел да намерим полезното взаимодействие между нас. Всяка една от тези организации е специализирана в една или друга дейност и може да ни бъде полезна по отношение на конкретна политика, дейност или мярка, която ние реализираме”, уточни министър Вълчев и добави, че в бъдеще образователната система все повече ще се развива в партньорство с общности, родители и други организации и все по-малко с усилията на министерството.   \"Над 50% от даренията, постъпващи в организацията отиват за образование. Няма как да се случи реална промяна в образованието ако частните дарители инвестират сами, без да се съобразяват с това какви са политиките на министерството и в същото време ако от ведомството не знаят какво се случва с даренията и какви добри проекти и решения се реализират, така че рано или късно да може да ги превърне в политики”, заяви директорът на Българския дарителски форум Красимира Величкова.\r\nТя посочи, че през 2017 г. са дарени над 50 млн. лв. за образование през стипендии, проекти, подкрепа за инфраструктура. Според нея сумата не е голяма, но това са средства, които много гъвкаво могат да се използват за реализирането на различни идеи и да подпомагат инициативата на учителите и активните директори и ученици.  На въпросдали министерството е успяло да осигури добрата подготовка на учениците във всяко училище в страната, министър Вълчев подчерта, че винаги ще има неравенства.\r\n\"На ниво учебни програми това равенство почти винаги го е имало, може би с малки изключения. Темата беше повдигната преди няколко години в контекста на приемането на Закона за училищното и предучилищно образование темата за ранната селекция. В момента няма такава до завършването на 7 клас. Всички училища трябва да имат равни финансови възможности, добри учители. Затова направихме политики да предоставим повече средства на малките отдалечени училища и детски градини в по-малките и отдалечени населени места”, коментира Вълчев.   Той подчерта важността и на добрата материална база и заяви, че в следващите години ще положат усилия да се подобрят и модернизират кабинетите в училищата и детските градини.    Министърът обяви, че предстои да започне изпълнението на 17 национални програми, от които 8 са. Една от тях е засяга десегрегацията, а друга иновациите в училище. В заключение Вълчев добави, че продължават усилията на ведомството в посока намаляване на броя на децата отпадащи от образователната система.", "date": "2019.01.22", "title": "Красимир Вълчев: Децата трябва да придобият всички ключови умения в училище, а не само част от тях"}
{"url": "https://www.actualno.com/tennis/prikazkata-na-cicipas-v-avstralija-prodyljava-dostigna-do-polufinal-news_717525.html", "text": "  20-годишният Стефанос Циципас продължи със страхотното си представяне на Australian Open, след като победи и Роберто Баутиста Агут със 7-5, 4-6, 6-4, 7-6(2) и се класира за полуфиналите на надпреварата.     За младия грък, който преди два дни сензационно отстрани Роджър Федерер, това е , като той се превръща в най-младия полуфиналист в турнири от голямата четворка от Новак Джокович през 2007-ма година насам.   Циципас отново показа борбени качества и качествен тенис, като , но успя да обърне, а в тайбрека на четвъртата част ба категоричен и затвори мача след три часа и 15 минути игра.\r\nПобедителят завърши мача с 22 аса, 68 печеливши удара и само 38 непредизвикани грешки.  „Имам чувството, че съм в приказка. Изживявам мечтата си, за която работих толкова здраво. Най-голямото предизвикателство беше да остана концентриран след победата на Федерер. Радвам се, че днес показах, че тя не е била случайна“, сподели гръцкият тенисист след успеха.\r\nПо този начин Циципас повтори постижението на Хьон Чун от миналата година, който също стигна до полуфиналите в Мелбърн, след като преди това бе спечелил младежкия Мастърс в Милано.   За място на финала Циципас ще спори със световния номер 2 Рафаел Надал или американеца Франсис Тиафо.    ", "date": "2019.01.22", "title": "Приказката на Циципас в Австралия продължава, достигна до полуфинал"}
{"url": "https://www.actualno.com/politics/angelkova-nezavisimo-ot-sobstvenostta-vseki-e-dlyjen-da-opazva-dunite-news_717520.html", "text": "  \"Всеки един гражданин, независимо от собствеността, която притежава, е длъжен да и да се съобразява със закона. Законът важи за всеки един и ако съответно извърши нарушение, се наказва.\" Това заяви министърът на туризма Николина Ангелкова в интервю за bTV и допълни, че в случая с къмпинг „Смокиня“ наказанието е до 3 години затвор и глоба от 2 до 10 хил. лева.     \"Когато има нарушител, задължително се предприемат мерки, независимо каква е собствеността. Важен е контролът, искам да благодаря на всички институции. Вече има повдигнати обвинения\", уточни още тя.   \"Допълнително, за да гарантираме това, че няма да се разрушават с промените в Закона за устройството на черноморското крайбрежие увеличаваме размера на санкциите и достигат до 50 000 лв. за юридически лица\", допълни министърът.\r\n\"От вчера работят наши мобилни екипи, не както предишни години от активния летен сезон, и извършват непрекъснато мониторинг какво се случва с дюните\", информира Ангелкова.  \"Това е изключителен вандализъм. Аз наистина не мога да си представя как някой може да си помисли, че може просто така да заравнява и да ползва багери, за да му се открива гледка. Абсурдно е\", коментира още тя.\r\nТя допълни, че не е имало конфликт на интереси във времето, когато световноизвестният скиор Марк Жирардели е бил неин съветник и допълни, че не знае откога той е станал 100% .\r\n\"Жирардели беше съветник от ноември 2014 до март 2016 г. с цел да популяризира България като туристическа дестинация навън. Участвал е в наши борси и изложения, където сме рекламирали туризма ни. Никога не е получавал възнаграждение за това\", поясни Ангелкова.       Тя допълни, че никога не е имал достъп до информация, а е участвал единствено в изложенията, където е рекламирал България като туристическа дестинация. Отрече и да е лобирал за втори лифт на Банско.\r\n\"Важно е да има лифтове, които са най-екологичният вид транспорт във всичките ни планински курорти. Трябва обаче трябва да се случва при спазване на действащото европейско и национално екологично законодателство”, на мнение е министърът на туризма.\r\nПо думите ѝ България става все по-разпознаваема туристическа дестинация и за първи път за 11-те месеца на миналата година имаме над 7,2 млрд. лв. приходи от международен туризъм. 5% е ръстът на зимния туристически сезон. Най-много туристи идват от Гърция, Румъния, Турция и Великобритания.\r\nМинистър Ангелкова прогнозира около 2 милиона туристи да посетят Пловдив като европейска столица на културата.\r\n\" ще бъде центърът на културните събития през тази година и ще може да покаже многообразието на нашата страна целогодишно\", коментира още Ангелкова.      ", "date": "2019.01.22", "title": "Ангелкова: Независимо от собствеността всеки е длъжен да опазва дюните"}
{"url": "https://www.actualno.com/europe/djema-grozdanova-stana-zam-predsedatel-na-parlamentarnata-asambleja-na-syveta-na-evropa-news_717572.html", "text": "  Председателят на Комисията по външна политика и ръководител на българската делегация в Парламентарната асамблея на Съвета на Европа (ПАСЕ) Джема Грозданова бе избрана за неин заместник-председател, съобщиха от НС.     Тази позиция ще й даде възможност да участва в заседанията на ръководния орган на Асамблеята и съответно във вземането на важни решения. Тази година предстои избор на генерален секретар на Съвета на Европа, както и вземането на решение за участието на Русия в Комитета на министрите. Очаква се също да излезе докладът за България по постмониторинговия диалог с ПАСЕ. Асамблеята регулярно участва и в избора на съдии в Европейския съд по правата на човека (ЕСПЧ).   Председателят на Комисията по външна политика и ръководител на българската делегация в ПАСЕ Джема Грозданова е докладчик на Съвета на Европа по процедурата на мониторинг на спазването на поетите ангажименти и задължения на Украйна. Избирана е за заместник-председател на ПАСЕ в периодите 2009-2011 и през 2015-2016 г.", "date": "2019.01.22", "title": "Джема Грозданова стана зам.-председател на Парламентарната асамблея на Съвета на Европа"}
{"url": "https://www.actualno.com/asenovgrad/nameriha-plovdivchanka-udavena-v-asenovgradskata-reka-news_717496.html", "text": "         Инцидентът се е случил в следобедът на изминалия петък - 18-ти януари - Атанасовден. Тогава, в коритото на асеновградската река е намерено тялото на 38-годишна жена от Пловдив, която е била обявена за издирване още от предния ден.   При първоначалния оглед не са открити данни за насилствена смърт и затова се предполага, че най-вероятно става въпрос за , съобщиха за от пресцентъра на МВР в областния град.\r\nПо случая е образувано досъдебно производство и е уведомена Районната прокуратура.  ", "date": "2019.01.22", "title": "Намериха пловдивчанка, удавена в асеновградската река"}
{"url": "https://www.actualno.com/viewpoint/idvat-izbori-gnijat-otpadyci-news_717452.html", "text": "  Чухте ли? Вече хлопат по вратите ни от телевизора. Да, това са онези, които скоро ще нахлуят безцеремонно. За да ни агитират. За да ни манипулират. За да ни поднесат свят, който от утре ще изглежда като сътворен по план. Техният свят. Предизборният. Изграден върху гнили отпадъци.     Разбрахте ли? Щели да ни представят пак къде нови, къде стари герои, опаковани като подаръчни комплекти за местния или Европарламента. Междувременно вечни кандидати за слава развяха либерални идеи, а редови популисти се заловиха за сигурното в мътенето на водата - етническия мир. Бе заръчано и да се прочистват партийните къщички тук и там. Тъкмо за да няма изненади, когато стане най-напечено в деня на вота.\r\nСетихте ли се? Точно така! Предстои да ни говорят за справедливост, правов ред, морални ориентири, демократични свободи, ценностите на Европа и така нататък, докато гледат на нас като на ходещи бюлетини. Предстои да ни обещават изчистени дерета на реки, пуснат глас, като гарант за работно място, зелени градинки, повече детски площадки, по-малко багери. И отново предстои същото - да не им повярваме дори когато някои от тях искат да бъдат приятели на истината.\r\nУважаеми читатели, идват избори, гният отпадъци. Затова нека внимаваме върху какво стъпваме! Не за друго, ами да не се окажем отново с ожулени колена и очи в очи с предишните си слабости.   ", "date": "2019.01.22", "title": "Идват избори, гният отпадъци"}
{"url": "https://www.actualno.com/actualno/ne-e-li-tvyrde-typo-specprokuror-nomer-1-da-si-priznava-v-efir-news_717571.html", "text": "  \"Едва ли е толкова морално да задържаш хората, които го правят това нещо - да, те извършват документни измами\". Това заяви в ефира на Българската национална телевизия (БНТ) ръководителят на Специализираната прокуратура .         Веднага добавям, че думите на Гешев бяха казани във връзка със Силистренската афера с ТЕЛК и той визираше хората, които получавали инвалидни пенсии, макар да нямали право. Гешев изказа тезата, че ги разбира, защото било трудно в тази област (а и не само) с доходите.\r\nПроблемът обаче е, че с такова говорене прокурор от неговия ранг създава маниер на поведение. Ха, бедни сме, значи законът да е по-снизходителен. По същата логика – ха, този е богат, да го поизнудваме повечко. Или друга логика – ха, този управлява сега, силничък е, няма да го пипаме, ама да ни направи услуга, може и по-нататък.  Недоверието в прокуратура, полиция и съд в България не е от вчера и днес. И няма да бъде ликвидирано, ако хората виждат ето такива изяви. Показателно е как македонец (човек на име Зоран Маглесев) т.е. по същество чужденец тръгва да снима КАТ при случай, при който се търси виновник за одрана кола, вместо само да говори с тях – за да се подсигури! Става въпрос за случай от столичния квартал \"Дружба\", който първоначално се появи в сводката на МВР като „мъж нападна полицай и служителят на реда си нарани ръката“, но излъченото по Нова телевизия видео от ситуацията показва друго – как полицаят преминава към по-агресивни действия, без да има видима провокация и ситуация за такова нещо. Самият факт, че въпросният Зоран почва да снима, за да има доказателство от случката и това кара полицаят да мине в друг \"режим\", говори достатъчно ясно за авторитета и доверието към силовите ни органи.\r\nИзглежда ще е така още дълго, дълго време – след като дори ръководители на високо ниво не виждат проблем да не се спазва закона, защото \"такъв е животът в България\". Но не е ли някак прекалено тъпо чак в национален ефир така да я караме - да (си) признаваме, че не можем да се оправим с тази държава?", "date": "2019.01.22", "title": "Не е ли твърде тъпо спецпрокурор номер 1 да си признава в ефир?"}
{"url": "https://www.actualno.com/politics/jotova-prezidentstvoto-ne-se-konfrontira-s-kabineta-news_717530.html", "text": "  \"Дълги години президентството беше патерица на изпълнителната власт. Така хората отвикнаха да чуват гласа на българския президент. Затова сега се получава впечатлението, че търсим конфронтация, а ние просто имаме мнение по всеки важен въпрос. Имаме много ограничения според Конституцията, но пък никой не може да ни отнеме правото на мнение”. Това заяви в ефира на „Здравей, България” по Нова телевизия вицепрезидентът Илияна Йотова.     Тя подчерта, че екипът на държавния глава Румен Радев е първият на „Дондуков” 2 от началото на демокрацията, в който има разбирателство.   Йотова категорично отказа да коментира темата с покупката на нови изтребители за армията ни. Тя каза само, че няма основание да не вярва на преценката на президента.\r\n„Не искам да съм един от онези хора, които за едно денонощие станаха експерти по темата. Това не е сериозно. Но у нас много лесно се раздават квалификации. Ако не си съгласен с мнозинството, веднага те упрекват в лобизъм”, заяви Йотова.  Тя коментира и казуса \"Войводиново\", като заяви, че ромският въпрос няма да се реши „с насилствени мерки и събаряне на къщи”. Така нищо няма да стане. Няма държава, която да наложи правила и наистина да се заеме с този проблем, каза вицепрезидентът.\r\nСпоред Йотова следващият български еврокомисар трябва да отговаря за раширяването. Вицепрезидентът изрази мнение, че страната ни заслужава това и трябва да си го поиска.   „В края на този месец ще изнесем статистиката за това колко затворници са помилвани от нашия екип. Ако не ме лъже паметта, това са 11 души, като ¾ от тях са помилвани по чисто хуманни причини и заради здравословни проблеми. Но като цяло, затегнахме режима”, каза още вицепрезидентът.    Тя коментира и допусканията, че Радев готви нов политически проект. „За мен въпросът с политическата партия много отдавна е решен. Аз съм кандидатура на БСП, човек с леви убеждения. На мен не ми трябва никаква нова формация. Що се отнася до това дали президентът трябва да прави нова партия, смятам, че през изминалите две години Румен Радев показа, че е държавният глава на Република България”, заяви Йотова.", "date": "2019.01.22", "title": "Йотова: Президентството не се конфронтира с кабинета"}
{"url": "https://www.actualno.com/society/prirodozashtitnici-izlizat-na-protest-za-ostavkata-na-neno-dimov-news_717536.html", "text": "  Еколози от природозащитната организация от граждански групи \"За да остане природа в България\" излизат на нов протест. За пореден път те ще настояват за      \"Димов предложи промените в плана за управление на Национален парк \"Пирин\", за да позволи строителство и сечи. Правителството ги одобри. Ние обжалвахме и спечелихме съдебното дело на последна инстанция\", пишат еколозите в специално създаденото за протеста в социалната мрежа Facebook.   \"Премиерът Бойко Борисов трябва да поеме политическата отговорност за незаконното решение на Министерски съвет за Пирин и министърът на околната среда Нено Димов трябва да подаде оставка. Въобще не става дума за втора кабинка, за поминък или за спорта на децата. Става дума за това как държавата работи само в полза на своите икономически обръчи\", считат още природозащитниците.", "date": "2019.01.22", "title": "Природозащитници излизат на протест за оставката на Нено Димов"}
{"url": "https://www.actualno.com/health/10-syveta-za-po-lesno-sybujdane-news_717405.html", "text": "  На всеки се е случвало една да държи очите си отворени рано сутрин, заради недоспиване. Дали сте били на клуб, гледали сте филм, увлекли сте се в разговор с любим човек или просто сте страдали от безсъние, следващия ден предстои и понякога дори кафето не може да помогне. В такива моменти можете да направите няколко неща, които ще ви разсънят и ще ви помогнат да започнете работният ден свежи и сякаш по-отпочинали.          Колкото и изморени да се чувствате, се опитайте да направите няколко елементарни упражнения. В никакъв случай не говорим а изтощителна и дълга тренировка, а за нещо леко и бързо. Отделете 5-10 минути, в които да направите някои стандартни упражнения за раздвижване.  Те определено ще ви помогнат.   Опитайте се да си откраднете няколко минути за дрямка, дори в обедната почивка . Това ще „рестартира“ мозъка ви в средата на деня и определено ще се почувствате по-добре. Ще успеете да наваксате със съня дори и малко.        Колкото и странно да звучи, сменете чорапите си с по-шарени и интересни. Психолози съветват, че това много помага за подобряване на настроението и за разсънване. Опитайте се да се позабявлявате, независимо колко много ви се спи. Искреният смях ще ви помогне да забравите за малко за умората. Няколко вица или любимо смешно клипче ще ви помогнат  изключително много, за това е погрижете да се развеселите поне за малко. Можете да редувате студена с топла вода иди дори да се измиете само със студена. Това е много ефективен метод, за това не се колебайте да го изпробвате.      Прекарайте малко време навън или просто отворете прозореца и подайте главата си през него. По този начин ще се освежите и много бързо ще усетите прилив на енергия. Когато сте прекалено уморени не е полезно да ядете сладки храни, защото те ще увеличат нивото на инсулина в кръвта, което води до чувство на умора и нужда от сън. Ако все пак имате огромна нужда от нещо сладко, изберете плод.    Този метод си противоречи с миналия, но тук няма значение колко е сладък сладоледа, а температурата му. Той може да ви разсъни моментално и дори само няколко супени лъжици са достатъчни, за да се почувствате по-будни. Този метод също е доста странен, но гъделичкането, което ще усетите, когато държите езика си по небцето, ще ви накара да се събудите моментално. Нормално е да ви се струва непосилно, осъществяването на този план и завършването на всички задължения и все пак го направете. Психолози твърдят, че по този начин човек става по-организиран и съсредоточен, а това определено ще ви помогне много.", "date": "2019.01.22", "title": "10 съвета за по-лесно събуждане"}
{"url": "https://www.actualno.com/crime/zadyrjaha-shofior-prevozval-pytnici-sled-upotreba-na-narkotici-news_717580.html", "text": "  Задържан е шофьор на автобус от Панагюрище, превозвал пътници след употреба на наркотици, съобщиха от полицията в Пазарджик.     Това е станало вчера следобед при рутинна проверка на автобус „Мерцедес“, превозващ работници по линията Пазарджик-Панагюрище и обратно.   На улица „Георги Бенковски“ в средногорския град автопатрул спрял за проверка возилото, управлявано от 37-годишен панагюрец с инициали И.А. Последвал тест с дрегер “Drug test”, като била отчетена положителна проба за употреба на наркотици. При направения личен обиск на водача у него било открито топче с бял прах, който реагирал положително на кетамин.\r\nМъжът е задържан в ареста на РУ - Панагюрище, а спрямо него е образувано полицейско производство. По време на проверката и задържането в автобуса са били превозвани общо 12 пътници.  ", "date": "2019.01.22", "title": "Задържаха шофьор, превозвал пътници след употреба на наркотици"}
{"url": "https://www.actualno.com/celebrate/sv-apostol-timotej-ot-sedemdesette-apostoli-news_717592.html", "text": "  Градът Листра се намирал в Ликаония, в Мала Азия. В този град се родил Тимотей (Деян. 16:1), който бил обърнат в християнството от св. апостол Павел по време на първото му мисионерско пътешествие. Майка му Евника и баба му Лоида били еврейки, а баща му бил елин. При второто си пътешествие великият апостол на езичниците го обрязал \"заради юдеите, които бяха по ония места\" (Деян. 16:3) и го взел за свой спътник.     От това време нататък Тимотей бил постоянен спътник на св. ап. Павел, който му възлагал важни поръчения. Сведенията, които Тимотей донесъл на своя учител от Солун в Коринт (1Сол. 3:1-3), станали повод за написването на Първото послание до християните в Солун.   Важна роля по отношение на коринтските християни има ап. Тимотей и при третото пътешествие на ап. Павел (1Кор. 4:17, 16:10; Рим.16:21). Заедно с други шест спътници Тимотей придружавал учителя си и до Йерусалим (Деян. 20:4). Тимотей бил заедно със затворения Павел в Рим (Кол. 1:1; Филим. 1; Фил. 1:1), и св. Павел съобщава, че ученикът му преди него бил освободен (Евр.13:23). През последните години на ап. Павел той бил поставен като негов заместник на отговорното апостолско поприще в Ефес (1Тим. 1:3).\r\nСкоро преди смъртта си ап. Павел чувства копнеж да го види и му поръчал да отиде в Рим (2Тим. 4:11), след което Тимотей отново се върнал в Ефес. Евсевий Кесарийски (263-339) в своята \"Църковна история\" го нарича \"първи епископ на Ефес\".  Св. ап. Тимотей бил умъртвен на 22 януари 97 г. от езическа тълпа, защото излязъл пред езическото шествие и го изобличил за безсрамните действия по време на Артемидините тържества.\r\nСветите му мощи са били пренесени от император Констанций (337-361) в Цариград и положени заедно с мощите на св. Лука и св. Андрей Първозвани в храма \"Св. апостоли\". По-късно били отнесени в Италия от кръстоносците.   В канона на новозаветните свещени книги влизат две Павлови послания до св. апостол Тимотей (1Тим., 2Тим.), които принадлежат към неговите \"пастирски послания\". Първото е написано след \"първите окови\" на ап. Павел, а второто малко преди неговата мъченическа смърт в 67 година.     © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.01.22", "title": "Св. апостол Тимотей от Седемдесетте апостоли"}
{"url": "https://www.actualno.com/america/uvelichava-se-brojat-na-jertvite-na-avarijata-v-meksiko-news_717534.html", "text": "  Най-малко 89 души са загинали при експлозията на тръбопровод в Мексико, съобщава АП. Други десетки са ранени.     Властите предупредиха, че много от загиналите са тежко обгорени и тяхното разпознаване е затруднено.   Трагедията е станала в централния мексикански щат Идалго. Експлозията стана в петък близо до Тлахуелилпан, който се намира на 85 км северно от столицата Мексико.\r\nВластите признаха, че убитите са хора, които са събрали незаконно гориво от тръбопровод.  Кражбата на горива е сериозен проблем в латиноамериканската страна.", "date": "2019.01.22", "title": "Увеличава се броят на жертвите на аварията в Мексико"}
{"url": "https://www.actualno.com/business/ideja-firmite-bez-dejnost-da-ne-podavat-otchet-samo-deklaracija-che-ne-rabotjat-news_717504.html", "text": "  Годишните финансови отчети на фирмите ще се разглеждат отделно от другите заявления, като това касае декларациите на фирми без дейност. Това предвиждат обявени за обществено обсъждане промени в закона за Търговския регистър, пише в. \" \".     Фирмите без дейност са освободени от отчет от 1 януари, 2018 година, но до 31 март тази година трябва да подадат декларация в свободен текст и без такса, че не са развивали дейност. Идеята е по този начин да се елиминира бюрократичното забавяне при обработването и разглеждането на всички категории по вписвания, заличаване и обявяване.   В аргументите за промяната е записано, че тъй като е пропуснато да се уточни как се разглеждат декларациите на фирмите, които не развиват дейност, към април 2018 г. се натрупала забава от около 20 дни при разглеждане на заявленията, която е била преодоляна чак през октомври 2018 година, и то в резултат от полагане на извънреден труд от служителите.\r\nПо данни на НСИ неактивните фирми у нас са между 150 000 и 200 000. Очаква се заради срока за подаване на декларация (31 март), да се натрупат много декларации в началото на 2019 г., което да доведе до забавяне на цялостната дейност.  Към края на миналата година в Търговския регистър и Регистъра на юридическите лица с нестопанска цел са регистрирани над 953 000 юридически лица, от които 12 000 акционерни дружества, 650 000 дружества с ограничена отговорност, 3500 кооперации, 267 000 еднолични търговци, 10 300 юридически лица с нестопанска цел.", "date": "2019.01.22", "title": "Идея: Фирмите без дейност да не подават отчет - само декларация, че не работят"}
{"url": "https://www.actualno.com/business/vas-s-kluchovo-reshenie-za-dunarit-zavodyt-moje-pak-da-smeni-sobstvenika-si-news_717503.html", "text": "  Върховният административен съд (ВАС) отмени решението на Комисията за защита на конкуренцията (КЗК) от 2016 година, съгласно което собственикът на \"Емко\" Емилиян Гебрев успя да придобие русенския оръжеен завод \"Дунарит\".     Решението на ВАС е окончателно, като с него се иска КЗК да се произнесе отново по случая. То представлява своеобразен обрат, тъй като на по-ниската инстанция - тричленен състав на ВАС, решението на КЗК беше потвърдено.   Според петчленния състав на ВАС, пропуските на КЗК са по различни направления, като най-тежкият е, че КЗК е приела за даденост твърденията на \"Емко\" и не е изследвала задълбочено нито оборотите на предприятията, нито цялата картина на собствеността върху \"Дунарит\". Така е постановила, че сделката не би нарушила забраната за създаване на монополно положение в Закона за защита на конкуренцията. С това пък реално е била създадена именно опасност за монопол на пазара, пише в. \" \".\r\n\"Комисията, въпреки задължението си разписано в чл. 22, ал. 1 и ал. 3 от Закона за защита на конкуренцията (ЗЗК), не е определила засегнатите предприятия от концентрацията и оттам неправилно е достигнала до изводи, че не е налице превишаване на прага на оборотите. Това е така, тъй като КЗК само е посочила в обжалвания акт, че е налице промяна в контрола на \"Дунарит\" АД чрез промяна в контрола на \"Кемира\" ЕООД, чрез осъществявания контрол от страна на \"Хедж инвестмънт България\" и ТМН, но не е изследвала задълбочено тези обстоятелства, които неминуемо влияят върху плануваната концентрация\", пише в решението.  Според съдиите заради тези си пропуски КЗК е изчислила в размер на под 25 млн. лева съвкупния оборот на участниците в концентрацията - \"Дунарит\" и \"Емко\". Годишният оборот на завода през въпросната година е бил над 130 млн. лева. В решението си петчленката критикува и по-долната инстанция, като посочва: \"Съдът не е извършил достатъчен контрол върху обжалвания административен акт, което е довело и до постановяване на незаконосъобразно съдебно решение\".\r\nВсъщност жалба в такъв дух подава офшорната компания \"Виафот\" и има от 3 август, 2018 година. Тогава ВАС отсъжда срещу \"Виафот\", но съдия Марио Димитров се разписва с особено мнение, в което настоява, че КЗК не е спазила Методика за извършване на проучване и определяне на пазарното положение на предприятията на съответния пазар, приета от самата нея и в нарушение на Административно-процесуалния кодекс. Димитров набляга точно на движението около \"Кемира\", \"Хедж инвестмънт България\" и ТМН, както и че между \"Дунарит\" и \"Емко\" не е сключен договор или споразумение, а са изразени намерения за сливане чрез вземане на решения от Общото събрание на едноличния собственик и Общото събрание на акционерите, без между самите дружества да е постигнато споразумение, както и не са подновили намеренията след промяна на собствеността и контрола върху контролиращото русенския завод дружество \"Кемира\".   Съдебното решение е поредното около сагата \"Дунарит\", част от по-голямата сага \" \", след като миналата седмица Гебрев се оплака, че заводът да му бъде отнет. Той сподели, че заради русенския завод се водят 70 съдебни дела. В медиите, част от кръга на \"Пеевски\", Гебрев е сочен като човек на Цветан Василев. Но в борбата за собствеността върху завода излиза и , която пък е свързвана с Пеевски. Именно тя опита преди вече около две години и половина да вземе \"Дунарит\" заради неплатени 50 млн. лева, но буквално за дни това задължение беше погасено.    ", "date": "2019.01.22", "title": "ВАС с ключово решение за \"Дунарит\", заводът може пак да смени собственика си"}
{"url": "https://www.actualno.com/sofia/v-kv-orlandovci-se-nalaga-spirane-na-vodopodavaneto-news_717309.html", "text": "  \"Софийска вода\" временно ще прекъсне водоснабдяването в някои части на столицата на 22 януари. Това съобщиха от пресцентъра на дружеството.     Във връзка с подмяна на сградно водопроводно отклонение на ул. „Клокотница“ в жк. „Банишора“ се налага спиране на водоподаването от 09.30 до 17.30 часа на клиентите на „Софийска вода”, живеещи в района на: ул. „Клокотница “ от ул. „Опълченска“ до ул. „Софроний Врачански“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Клокотница“ ъгъла с ул. „Странджа“.   Във връзка с прекъсване на сградно водопроводно отклонение на ул. „Столетник“ в кв. „Орландовци“ се налага спиране на водоподаването от 10.00 до 19.00 часа на клиентите на „Софийска вода”, живеещи в района на: ул. „Калач “ от ул. „Кестен“ до ул. „Столетник“; ул. „Столетник“ от ул. „Железопътна“ до ул. „Калач“; ул. „Железопътна“ от ул. „Христо Станишев“ до ул. „Столетник“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Калач“ ъгъла с ул. „Столетник“.\r\nИнформация за предстоящи планирани спирания на водата можете да получите безплатно на СМС след предварителен абонамент на сайта на дружеството. Можете да следите развитието на всички планирани теренни дейности в реално време чрез Виртуалния информационен център на дружеството тук.  Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121.", "date": "2019.01.22", "title": "В кв. \"Орландовци\" се налага спиране на водоподаването"}
{"url": "https://www.actualno.com/blagoevgrad/s-topli-majchini-usmivki-be-otbeljazan-denjat-na-rodilnata-pomosht-v-bansko-news_717539.html", "text": "  С вълнуващ празник в чест на всички дами, получили най-красивата титла „мама” през 2018 година, бе отбелязан Бабинден в Банско. По покана на кмета, Георги Икономов, те се събраха на официална вечеря, преминала под знака на щастливи усмивки и приятни изненади.     За доброто им настроение се погрижиха фолклорните състави към СУ „Неофит Рилски” – гр. Банско, като всяка „мама” при своето идване получи красиво цвете в знак на уважение, както и малък подарък за своята рожба.\r\nКметът Икономов поздрави своите гости с думите: „Прекрасно е да видя тази зала, изпълнена с красиви усмихнати дами, дали нов живот през изминалата година. Нашето общо бъдеще е във вашите ръце. Благодаря ви и ви желая да отглеждате децата си с много любов и отдаденост! Ние, от своя страна, се стараем да създаваме максимално благоприятни условия за живот, работа и отглеждане на деца в нашия град. Както знаете, в момента се изгражда още една детска градина. Тя ще бъде факт до края на годината и ще очаква да приеме вашите деца. Бъдете здрави!”  По традиция, по време на празненството, градоначалникът връчи парични премии на първото бебе. А за настоящата 2019 година, първите бебета на град Банско са три. Всички те – две момченца и едно момиченце, родени на щастливата дата 11 януари, получиха парична сума в размер на 500 лева. Първите бебчета за град Добринище и с. Филипово също бяха възнаградени за късмета си да поведат щафетата за настоящата година. В Добринище първото бебе е момиченце и е родено на четвъртия ден от Новата година, а в с. Филипово – момченце изплаква на 7 януари. Още една дама бе изненадана приятно на Бабинден. През 2018 година тя ражда своето четвърто дете и също бе поощрена със сумата от 500 лева за посвещаването си на семейството и отглеждането на своята голяма фамилия. „Безкрайно уважавам семействата, които се решават да излязат от клишето „две деца”. А това в днешно време това се случва все по-рядко. Затова считам, че трябва да засвидетелстваме своето уважение към тази майка-герой, решила да се посвети на своето семейство и деца” заяви Икономов при връчването на общинската премия.    През 2018 година в община Банско са се родили общо 101 деца, от които 54 момчета и 47 момичета. 69 са децата, родени в общинския център, 25 – в гр. Добринище, а останалите в селата към общината.", "date": "2019.01.22", "title": "С топли майчини усмивки бе отбелязан Денят на родилната помощ в Банско"}
{"url": "https://www.actualno.com/books/izleze-knigata-posleden-hod-na-dejvid-baldachi-news_717382.html", "text": "  Уил Роби и Джесика Рийл са сред най-опитните убийци в света. Към тях се обръща правителството на САЩ, когато терористи кроят планове да сеят насилие и разруха в страната и трябва да бъдат дискретно елиминирани. При всяка тяхна мисия винаги им е помагал един човек, техният шеф, техният шеф с кодово име Синия.     Сега Синия е изчезнал безследно. Заминал е за родното си място в Колорадо, но от него няма и следа. ЦРУ се опасява от най-лошото. Роби и Рийл са изпратени да го издирват и се озовават в родния му град, който се е превърнал в магнит за престъпници, наркопласьори и паравоенни групировки. Там обаче се крие далеч по-зловеща заплаха, която може да разтърси Америка из основи.   Роби и Рийл се изправят срещу противник, който разполага с много по-сериозни ресурси и предимства. Те ще извадят голям късмет, ако се измъкнат живи… със или без Синия.", "date": "2019.01.22", "title": "Излезе книгата \"Последен ход\" на Дейвид Балдачи"}
{"url": "https://www.actualno.com/crime/poredno-zasedanie-po-deloto-za-ubijstvoto-na-georgi-v-borisovata-gradina-news_717508.html", "text": "  Софийски градски съд (СГС) ще заседава днес, 22 януари, по делото срещу Йоан Матев за убийството в Борисовата градина, предаде БГНЕС.     Йоан Матев е съден за убийството на непълнолетния Георги в Борисовата градина. Тежкото престъпление стана на 2 юни 2015 година.   През ноември 2017 година Софийска градска прокуратура (СГП) внесе обвинителен акт срещу Йоан Матев. Процесът срещу него започна през февруари.\r\nМатев е обвинен, че е нанесъл удар с нож на Георги Игнатов, в резултат на което са били засегнати жизненоважни органи и е настъпила масивна кръвозагуба, довела до смъртта на пострадалия. Оръжието на престъплението е намерено в близост до местопроизшествието. Матев избягал и изцяло променил външния си вид, навиците си и социалните си контакти. Той успя да се укрие над година от правосъдието, а държавата почна и дали от неговото училище не са му помогнали да се укрие, тъй като са мълчали за подозренията си, че той е възможният извършител.  През април 2018 година родителите на жертвата се появиха за първи път в съдебната зала. На процеса присъства и майката на обвиняемия Йоан.\r\nПри едно от заседанията адвокатите на Йоан поискаха делото да се прекрати и процесът да бъде засекретен. Искането беше отхвърлено.", "date": "2019.01.22", "title": "Поредно заседание по делото за убийството на Георги в Борисовата градина"}
{"url": "https://www.actualno.com/asia/vyprosyt-s-kurilskite-ostrovi-otnovo-na-dneven-red-news_717509.html", "text": "  Лидерите на Русия и Япония се срещат за разговори в Москва днес (22 януари) за спорната група острови, която отдавна е пречка за сключване на мирен договор между двете страни, който трябва да сложи край на Втората световна война. Но неотдавнашните изявления от Москва и Токио намалиха надеждите за намиране на решение, пише БГНЕС.     Посещението на японския премиер Шиндзо Абе е 25-ият път, в който той се среща с руския президент Владимир Путин от 2013 година насам. А това може да се смята за отражение на усилията на двамата лидери за изграждане на сътрудничество, въпреки разногласията им за Курилските острови.   Съветската армия завладява четирите острова между Охотско море и Тихия океан в последните дни на Втората световна война. Отказът на Токио да признае суверенитета на Москва над островната група е пречката пред мира в продължение на седем десетилетия.\r\nВъпреки усилената дипломация от ноември, когато Путин и Абе се договориха да подновят мирните преговори, последните изявления на двете столици показват, че компромисът все още е далеч. Москва отговори гневно на новогодишното послание на Абе, в което той заяви, че на руснаците, живеещи на островите, трябва да се помогне да приемат, че \"суверенитетът на техните домове ще се промени\".  Миналата седмица руският външен министър Сергей Лавров заяви, че Япония трябва да спре да се обръща към островите към свои \"Северни територии\". Той също така описа като проблематичен за мирните преговори военния съюз на Токио с Вашингтон. За да продължи преговорите за мирен договор, Токио трябва да признае суверенитета на Русия над Курилите, бяха думите на Лавров.\r\n\"Защо Япония е единствената страна в света, която не може да приеме резултатите от Втората световна война в тяхната цялост?\" попита той.   Вчера, 21 януари, говорителят на Кремъл Дмитрий Песков заяви, че мирните преговори са \"в начален етап\" и вероятно ще се окажат \"продължителен“ процес. Думите му бяха приети като по-нататъшно охлаждане на надеждите за бързо решение.    Посещението на Абе в Москва е първият етап от визитата му в Европа, което включва и реч на форума в Давос, Швейцария в сряда, 24 януари. Преди заминаването си японският премиер призна, че \"преговорите с Русия са предизвикателство вече повече от 70 години\" и изрази надежда за \"откровени разговори\" с руския президент Владимир Путин. В интервю, публикувано във вестник \"Коммерсант\", Абе казва, че двамата с Путин са се съгласили напълно да разрешат спора \"със собствените си ръце, а не да завещаят проблема на бъдещите поколения\".\r\nГоворителят на Кремъл Дмитрий Песков заяви в понеделник, че досега Япония не е направила никакви официални предложения за два от островите във веригата. Тази възможност беше обсъждана от Съветския съюз през 50-те години, преди съюзът на Токио със САЩ. Японската информационна агенция \"Киодо\", позовавайки се на правителствени източници, съобщи, че Абе е склонен да приеме тази рамка за мирно споразумение. Но засега остава неясно дали Кремъл е готов да прехвърли суверенитета дори на двата по-малки острова - Шикотан и Хабомаи, които всъщност са необитаеми.\r\nВеригата осигурява стратегически контрол на Русия над Охотско море, въпреки че южните острови са на по-малко от 10 километра от японския остров Хокайдо. Връщането дори на необитаеми острови би имало изключителен символизъм и ще бъде доста лошо прието в Русия. През последните седмици бяха проведени няколко протеста срещу отстъпването на която и да е руска територия на Япония, а сриващия се още повече ще пострада от подобен ход. Проучване на независимата руска социологическа агенция \"Левада център\" сочи, че 74% от руснаците не биха подкрепили размяната на някои от островите срещу мирно споразумение, а едва 17% са заявили, че са „за“ такъв ход.   Руската държавна телевизия също не проявява ентусиазъм относно срещата на върха. Един от най-известните водещи на медията Дмитрий Киселов оспори идеята, че Япония може да бъде \"приятел\" на Русия, докато Токио се противопоставя на политиката на Москва и американските военни са на японска територия. Що се отнася до Курилските острови, Киселов коментира, че 90% от руснаците са против връщането на който и да било от тях на Токио. \"Щеше ли Путин да игнорира това силно обществено мнение? Невъзможно\", реторично отговори Дмитрий Киселов.", "date": "2019.01.22", "title": "Въпросът с Курилските острови - отново на дневен ред"}
{"url": "https://www.actualno.com/plovdiv/dve-jeni-pochinaha-ot-pnevmonija-sled-grip-v-plovdiv-news_717543.html", "text": "  Две жени - на 40 и на 42 години са починали в отделението за пулмология на УМБАЛ \"Св. Георги\" на 20 януари. И при двете причината за смъртта е тежка бързо протекла пневмония като усложнение след грип, предаде кореспондентът на БГНЕС в Пловдив.     Едната от жените е била учителка в близкото село Труд. От днес учениците в Пловдив са в грипна ваканция до края на седмицата. Заболеваемостта в последните дни рязко се е увеличила.", "date": "2019.01.22", "title": "Две жени починаха от пневмония след грип в Пловдив"}
{"url": "https://www.actualno.com/cinema/rejisior-predstavi-skandalnata-strana-na-obsadata-na-leningrad-news_717511.html", "text": "  \"Богохулно\" пресъздаване на един от най-тъмните моменти в съветската история или толкова необходим коментар за съвременна Русия? Нова комедия за обсадата на Ленинград раздели в мненията им зрителите в страната.     \"Празник\" разказва за семейството на Воскресенски, чиито връзки с комунистическата партия им позволяват да водят луксозен живот в града, обсаден от нацистите.\r\nПо време на обсадата, когато около 800 000 души гладуват до смърт и са на официални дажби от 125 грама хляб на ден, семейството затрупва трапезата си с пилешко месо и шампанско, за да отпразнува новата 1942 година.\r\nКомедийният момент настъпва, когато двете деца на Воскресенски водят вкъщи неканени гости, а семейството се оказва принудено да обяснява как масата им е претрупана от толкова много храна.  Носителят на няколко награди режисьор Алексей Красовски заяви пред AFP, че филмът е създаден, за да привлече вниманието към неравенствата и несправедливостите в Русия днес, а не да дава подробности или да се подиграва с обсадата.\r\nЗаради атаки от страна на законодатели, режисьорът пусна „Празник“ онлайн, вместо да подава документи в Министерството на културата за разрешение за разпространение. .\r\n\"Избрах тази тема, защото днес също живеем в блокада, просто се преструваме, че не можем да я видим. Не виждаме как намалява жизнения стандарт, как се преследват хората за това, което споделят онлайн, или за участие в мирни протести.\", казва режисьорът.    Проектът се сблъска с критики още през октомври, когато за първи път беше съобщено, че ще се появи комедия за обсадата за Ленинград.\r\nСергей Боярски, депутат от управляващата партия \"Единна Русия\", описа идеята като \"богохулство\" и заяви, че ще направи всичко възможно да предотврати разпространението на филма, предаде БГНЕС.\r\n\"Не съм гледал филма и няма да го направя\", отговори той на въпрос на АФП.\r\nДруг висш член на партия „Единна Русия“ Андрей Турчак призова Министерството на културата да забрани разпространието в кината на филма.\r\nМинистерството има опит, когато става въпрос за черен списък на филми по чувствителни теми - британската комедия \"Смъртта на Сталин\" беше забранена миналата година, след като беше определена от властите като обидна и \"екстремистка“.      Красовски каза, че правителствен служител дори му е предложил пари, за да унищожи оригинала на филма.\r\nВ неделя YouTube свали \"Празник\" от акаунта на режисьора без обяснение, но няколко часа по-късно филмът беше върнат в платформата. Google не посочи причините за временното изтриване, когато AFP поиска коментар. Предишният филм на Красовски, „Колекционерът“ беше разпространен на територията на цяла Русия през 2016 година и спечели няколко награди.\r\nНо \"Празник\", който натрупа над един милион гледания от момента на онлайн пускането му на 3 януари, е заснет с малък бюджет от частно финансиране.   Зрителите бяха поканени да направят дарения, които според Красовски до момента възлизат на 3,5 милиона рубли (52 000 долара; 46 000 евро) през първите седмици от пускането на филма. Тази сума почти покрива цената на заснемането на лентата.\r\nВ някои коментари под видеото потребителите пишат, че разбират защо депутатите искат да забранят филма. \"Това очевидно е алегория за сегашния режим, когато служителите получават всичко, което искат на гърба на бедността на другите\", се казва в един от коментарите.\r\nОбсадата на Ленинград от 1941-1944 година (сега Санкт Петербург) остава изключително чувствителна тема в Русия, където около 20 милиона души са загинали по време на Втората световна война, а властите възприемат конфликта като свещен.\r\nПрез 2014 година най-големите дистрибутори на кабелна телевизия в Русия обявиха, че спират да излъчват опозиционния телевизионен канал „Дожд“. Причината - телевизията проведе проучване, което постави под въпрос дали си е струвала съпротивата по време на обсадата. „Струва ли си да се предаде Ленинград на нацистите, за да се спасят милиони животи?“ – е бил въпросът, на който зрителите е трябвало да отговорят.\r\n„Най-трудните времена“ - част от оцелелите при обсадата на Ленинград заявиха за AFP, че са ужасени от концепцията на филма.   \"Не мога да си представя, че може да има комедия за обсадата\", каза Лидия Илинска. \"Аз съм на 88 години и плача всеки път, когато си спомням какво преживяхме. Думата \"комедия\" в този контекст е просто богохулство.\"\r\nМеждувременно Никита Ломагин, историк от Санкт Петербургския Европейски университет, който изследва обсадата, казва, че филмът на Красовски съдържа \"редица исторически несъответствия\".\r\n\"Вярно е, че по време на обсадата на Ленинград е имало йерархия по отношение на хранителните продукти. Но тази тема се нуждае от подходящ анализ, който зачита сложността на проблема, а не такава лека провокация\", коментира той.\r\nКрасовски обаче отхвърля критиките.\r\n\"Това е история за хора, които в най-тежките времена са можели да живеят по-добре от всеки друг. .\", са думите на режисьора.", "date": "2019.01.22", "title": "Режисьор представи скандалната страна на обсадата на Ленинград"}
{"url": "https://www.actualno.com/cinema/objavjavat-nominaciite-za-oskar-news_717512.html", "text": "  Днес Американската академия за театрално и филмово изкуство ще обяви номинациите за Оскар на церемония в Лос Анджелис. Тя ще започне в 15:20 часа българско време и ще бъде излъчена по ABC.     Номинираните ще бъдат обявени от американската актриса Трейси Елис Рос, която изигра главната роля в комедийния сериал “Girlfriends” (2000-2008), и американския актьор от пакистанския произход Кумайл Нанджиани, участвал в комедийния сериал \"Силиконовата долина\" (2014), предаде БГНЕС.   Наградата се присъжда в 24 категории, включително \"Най-добър филм\", \"Най-добър режисьор\", актьорски номинации за главни и и поддържащи роли, \"Най-добър чуждоезичен филм\", \"Най-добър анимационен филм\" и др.\r\nМелодрамата на Брадли Купър \"Роди се звезда\", драмата на мексиканския режисьор Алфонсо Куарон \"Рома\" и лентата на Питър Фарели \"Зелената книга\" са с най-големи шансове за Оскар в категорията \"Най-добър филм\". Това е прогнозата на интернет портала Goldderby.com, специализиран в информация за филмовата индустрия. Шансовете за спечелване на трите филма на най-престижната награда на Американската академия за театрално и филмово изкуство са оценени от филмовите критици като 7: 1.  След официалното обявяване на номинираните (от 5 до 10 в категорията \"Най-добър филм\", и по 5 в останалите категории) се провежда вторият етап на гласуване, по време на който членовете на Американската филмова академия ще определят победителите до 19 февруари.\r\n91-та церемония по връчването на наградите на Академията ще се проведе на 24 февруари 2019 година в Dolby Theater (Холивуд, Лос Анджелис).   ", "date": "2019.01.22", "title": "Обявяват номинациите за Оскар"}
{"url": "https://www.actualno.com/society/policejski-nachalnik-njama-da-se-kara-navsjakyde-v-gradovete-s-30-kmch-news_717514.html", "text": "  Където има детски градини, споделени зони, движение на пешеходци, деца, велосипедисти – там искаме да не се кара с повече от 30 км/ч. Има подобни опции и в сегашното законодателство, но никой не казва, че навсякъде в града ще се движим с 30 км/ч. Това заяви инспектор Росен Рапчев, началник на \"Пътна полиция\" в Главна дирекция \"Национална полиция\", в коментар относно поредните промени в Закона за движение по пътищата и разделянето му на три отделни закона.     Рапчев призна, че има предложение да се свали скоростта на извънградско от 90 км/ч на 80 км/ч. Ако намалим средната скорост с от 3 до 5 км/ч, падат инцидентите с 10%, увери инспекторът пред БНТ.   Полицаят припомни и черната статистика – че в периода 2014 – 2016 година жертвите на пътя са се увеличили с почти 40 души – от 660 на 708 жертви. Той се оплака и от решение на ВАС, съгласно което мобилните камери е трябвало да се ползват само \"на място\", но след като се махнали знаците, указващи място на камера – със закон, през 2017 година жертвите намалели (682), а ранените и катастрофите също намалели – с 10%. А през 2018 година били установени 345 000 случая на превишена скорост повече заради новото положение.\r\nЗа миналата година имаме над 83 000 връчени на място електронни фиша. Имаме и с 25-30% завишена събираемост на глобите, каза още инспекторът.  Росен Рапчев увери и, че няма манипулация на статистиката от МВР. Той обясни, че разликата с броя на ранените спрямо статистиката на здравното министерство произлизала от това, че веднага на място участниците в катастрофа казват, че са добре, но след това, на следващия ден, отиват в болница. Медицинските заведения би трябвало да ни уведомяват, но още няма централна свързана система – мисли се за такава за в бъдеще.\r\nЗа финал Рапчев изрази несъгласие, че суматохата по промяна на Закона за движение по пътищата била заради парите в Пътния фонд - 60 млн. лева. бившият шеф на КАТ Богдан Милчев.   ", "date": "2019.01.22", "title": "Полицейски началник: Няма да се кара навсякъде в градовете с 30 км/ч"}
{"url": "https://www.actualno.com/haskovo/obshtina-ivajlovgrad-nameri-rabota-na-10-lica-s-trajni-uvrejdanija-news_717583.html", "text": "  Община Ивайловград кандидатства и бе одобрена по проект “Обучения и заетост” по Оперативна програма „Развитие на човешките ресурси”.     Благодарение на това, в понеделник, своите трудови договори от кмета на Общината Диана Овчарова получиха десет лица, с трайни увреждания на възраст над 29 г., които са с решения на ТЕЛК от 50% и над 50% и са регистрирани в дирекция „Бюро по труда” – Ивайловград.\r\nНазначените лица ще работят на пълен работен ден на позиция „общ работник” за срок от 24 месеца на територията на гр. Ивайловград, с. Свирачи, с. Славеево, с. Драбишна, с. Плевун и с. Бялградец.  ", "date": "2019.01.22", "title": "Oбщина Ивайловград намери работа на 10 лица с трайни увреждания"}
{"url": "https://www.actualno.com/tips/strategija-za-futbolni-prognozi-kak-da-izlyjem-bukmejkyrite-s-korneri-news_717498.html", "text": "  В света на пазарите, които големите къщи за спортни залози ни \"предлагат\" да се впуснем с целта да спечелим допълнително пари, са не един и два. В този материал ще се опитаме да ви обясним една лесна , тип \"стълбичка\", която можете да практикувате при ъгловите удари (корнери).     Обичайната практика сочи, че за да има корнери, то атаките на двата тима би следвало да са скоростни, гарнирани с игра по фланговете. Между такива отбори няма как да не се търсят ъловите удари. , но със сигурност не е издържана с факти, тъй като сме виждали и неведнъж силно атакуващи тимове, със сериозна игра на фланговете, но топката не желае да напусне игра в корнер.\r\nПредставяме ви обаче  друг \" \", който трябва да вземем под внимание, а то е . Нужно е да погледнем към срещите, които нямат корнер след 31-ата минута на първата част, или ако имат, то е не повече от един.\r\nИменно тук идва , която сме преценили да стартираме тази стълба, на линията 2-way corners (бел. ред - двоен шанс на корнери). Разбира се, предмиството при този залог, е че ако преди да заложим в дадената среща Отбора А срещу Отбор Б, има един корнер. Към 32-ата минута буукмейкърите ни предлагат тази линия за корнери да е над 2.0, а обичайният коефициент е между 1.60 до 1,80. Ще срещнете този избор в като \" \".  Стратегията обаче не спира до тук. След като изберете мача и на над 1.0 или над 2.0 азиатски корнери (между 31' и 33'), изчакайте още 4-5 минути или за поне още един корнер до края на полувремето не стигне 2.00. В този момент \"дублирате\" залога и, ако има корнер до края на полувремето, печелите втория си залог, а първият ще бъде уреден на коефициент 1.00, ако няма повече корнери (тоест, залогът ще бъде отменен и ще върнете инвестицията си).       За да наберем нужната банка можем да започнем с по-скромен финансов актив. Мачът е отбор А срещу отбор Б. Ако до 32-ата минута на мача има 0 или 1 корнер, коефициентът за над 1.0 (или над 2.0 при 1 корнер в мача досега)  азиатски корнера ще е около 1.70-1.80. Залагате, например, 10 единици от банката си на тази линия и чакате. Ако в следващите няколко минути няма корнер идва следващата стъпка.\r\nПазарът за корнери ще е отворил добър коефициент за още един корнер до почивката (около 36'-39'). В момента, в който коефициентът \"прескочи\" коефициента от 1.80 можете да заложите още 10 единици на още един корнер.    до края на полувремето ще имате един \"печеливш\" залог, който ви носи +8 единици (от предложения пример), и ще ви върне стойността на първия залог.    до края на полувремето, ще имате два \"печеливши\" залога и ще увеличите печалбата си с още 7 единици (според предложения пример).\r\nБъдете бързи, защото след 42'-43' букмейкърите премахват тази линия. Тоест, най-късният момент, в който поставяте втория си залог, трябва да е до 41-ата минута. Препоръчваме обаче „дублирането” на залога да се прави само, ако считате, че дадените отбори, първенства, лиги или шампионати, са така предразположени, че излизането на ъглови удари да е сравнително честа практика. Тази стълбичка е полезна, но би станала възможна само с чувствително постоянство при играта ни. Горещо ви препоръчваме да не прибягвате към срещи, които имат 3 или 4 ъглови удари към 32-ата минута, тъй като идеята на развитието е, че е много малко вероятно първо полувреме между които и да е тимове да завърши с 0 или 1 ъглови удар.   Важно е да използвате правилно банката си. Не превишавайте залог от максимум 10% от банката си, като нашата препоръка е да използвате 5% от нея.\r\nУвеличете залога си, когато достигнете сума, която може да покрие това увеличаване. Тоест - ако имате банка 100 лева и тя достигне 150 лева, не вдигайте веднага залога си. Изчакайте тя да достигне 200+ лева, за да пробвате по-висок лимит на залога.\r\nВажно е №1 и последвалото \"дублиране\" да са с еднаква стойност.  ", "date": "2019.01.22", "title": "Стратегия за футболни прогнози: Как да \"излъжем\" букмейкърите с корнери?"}
{"url": "https://www.actualno.com/chronicles/v-kolumbijskija-universitet-e-razdelen-atomyt-na-urana-news_717311.html", "text": "  Уранът е тежък, силно токсичен, радиоактивен метал с блясък. Означава се с U и е 92-ят елемент в периодичната система, принадлежащ на групата на актинидите. Има плътност 19,1 g/cm3, топи се при 1132,2 °C и кипи при 4131 °C. Уранът се среща в малки количества в природата и живите организми (включително и хората). Ядрото на неговият изотоп уран-235 (235 92U) е „четно-нечетен“, което го характеризира като нестабилен, дели се спонтанно. Концентрацията на 235     92U в природният уран е 0,711 %, концентрация твърде недостатъчна за производство на ядрено гориво (с изключение на ядреното гориво за някои реактори които използват природен уран като гориво). Повишаване на концентрацията на 235 92U се извършва в т.нар. „радиохимични заводи“ в „разделителни каскади“. Работата на „разделителните каскади“ е основана на физическите свойства на изотопа (изотопите на даден химичен елемент имат едни и същи химически свойства), а именно теглото (респ. атомната маса). Продуктите, които излизат от разделителната каскада са „обогатен“ уран и „обеднен“ уран. Концентрацията на 235   92U в „обогатения“ е по-висока от тази на природния, а в „обеднения“ е под тази на природния. Чрез просто уравнение може да се определи количеството на материала (0,741 % 235 92U) на входа и броя на стъпалата на каскадата, необходими за получаване на определено количество материал на изхода от каскадата с предварително зададена концентрация на 235 92U.\r\nОбикновено уранът се среща с 4 и 6 валентност. Среща се в кисела и алкална среда. При първата наблюдаваме 1-ви тип находища, а при 2-рия – съответно втори тип. В България има и от двата типа находища, но преобладават киселите. Окислението на урана чрез ферийоните се извършва с много висока скорост. Разтворимата фаза на урана се нарича уранил сулфат. Уранът поддържа хемолитотрофен метаболизъм. Той служи като източник на енергия от химичен произход. В кисела среда се разтваря чрез косвен и пряк механизъм. Пречистването на водите от този химичен елемент става чрез сорбцията му от органични и неорганични сорбенти. Биологичното разтваряне на урана е от голямо значение, то не се използва за добив на U, а за пречистване на води и почви.  Най-големите прозиводители на уран в света са Казахстан (41 % от световното производство), Канада, Австралия, Нигер, Намибия и Русия.", "date": "2019.01.22", "title": "В Колумбийския университет е разделен атомът на урана"}
{"url": "https://www.actualno.com/vraza/uchilishte-za-magii-i-vylshebstva-hoguorts-vyv-vrachanska-biblioteka-na-7-fevruari-news_717464.html", "text": "  По традиция врачанската Регионална библиотека „Христо Ботев\" организира Нощ на книгите за Хари Потър. Проявата ще се проведе на 7 февруари 2019 г. и ще бъде чествана както по света, така и у нас. Магическата вечер е под надслов „Училище за магии и вълшебства „Хогуортс“.     Събитието започва в 17:30 часа, като всеки желаещ ще може да сподели магията на незабравимите истории на Дж. К. Роулинг и да запознаете новото поколение читатели с несравнимия свят на Хари Потър. В Детски отдел младите магьосници, вещици и мъгъли ще имат възможност да вземат участие във вечер, изпълнена със забавни игри, четения от любимите книги за Хари Потър и голямо магьоснически състезание с въпроси и отговори!   Поканата е валидна  дори за родителите, които вярват в чудеса – началото е 7 февруари, 17:30 часа  в Регионална библиотека Враца.", "date": "2019.01.22", "title": "„Училище за магии и вълшебства „Хогуортс“ във врачанска библиотека на 7 февруари"}
{"url": "https://www.actualno.com/society/novini-ili-novini-kartinata-na-pechata-za-22-januari-news_717489.html", "text": "   Ще спре ли някога , Тереза Мей отмени таксата за , най-образованите общини са в ... Това бяха акцентите от вчерашния 21 януари, а ето на какво наблягат вестниците днес.       Вестникът извежда на първа страница фактът, че с всяка изминала година, желаещите да получат българско гражданство се увеличават, но все по-малко от тях владеят езика ни. Вицепрезидентът Илияна Йотова, в чиито правомощия е да дава гражданство предлага процедурата за издаване на удостоверения за произход да бъде премахната. Друг важен акцент в изданието е мръсният въздух в София и причините, които Общината си измисли, за да не издаде \"зелен билет\".   Многодетни родители на деца до 12 години ще могат да ползват услугите на държавни детегледачки, ако децата им се на приети в детска градина, съобщава изданието. Срокът за кандидатстване е до 28 февруари. Вестникът информира и че 30-годишен българин е получил 2-годишна ефективна присъда заради каналджийство. Той е бил хванат да превозва 10 виетнамски мигранти. Посредници взимат между 600 и 2500 лв., за да осигурят пълна документация за издаване на . Вестникът описа случай, в който жена с 93% загуба на зрението е работила като шивачка. Изданието информира, че ще бъдат закупени 10 нови метровлака, както и че предстои ремонт на бул. \"България\" на стойност от 6,5 млн. лв.     Държавата е погасила студентски кредит на стойност 81 540 лв. Заемът е отпуснат на следващ в специалността \"Медицина\", сочат данни на МОН, предоставени от изданието.  Вестникът съобщава за трагичен случай, при който 27-годишен мъж загива от токов удар в банята. Мъжът бил бос върху мокрия под. Криминалисти проверяват версията за късо съединение в ел. инсталацията и дали електрическата самобръсначка е била в изправно състояние.", "date": "2019.01.22", "title": "Новини или Novini - картината на печата за 22 януари  "}
{"url": "https://www.actualno.com/europe/germanskijat-poslanik-za-dvojnija-standart-pri-hranite-nikoj-ne-e-prinuden-da-kupuva-tezi-produkti-news_717515.html", "text": "  \"Не бих говорил за двоен стандарт, има разлики и това е правилно, в много отношения е така. Може да става дума за разлика в предлаганите храни. В крайна сметка пазарът е този, който решава какви продукти да бъдат продавани и какви не. Никой не е принуден да купува тези продукти.\" Това каза посланикът на Германия у нас Херберт Салбер по темата за в интервю за bTV.     По думите му България е изпълнила техническите критерии за Шенген и има много гласове, които казват,че страната ни трябва да бъде пълноправен член, но е факт, че това е и политически въпрос.   Посланикът допълни, че пътят на България към еврото е предначертан, но още не може да се определи точния ден, в който това ще се състои, \"но в обозримо бъдеще и това ще стане.\"\r\nОт своя страна посланикът на Франция у нас Ерик Льобедел заяви, че \"ние сме против , никой не може да възпрепятства страните да вървят по-бързо, да осъществят напредък. Никого не изключваме.\"  Посланикът отбеляза, че всички страни са добри дошли в областта на отбраната \"и се радваме, че България е част от механизъм на засилено сътрудничество. Демагогията и лъжите не могат да излъжат народа и народите са интелигентни, Brexit не е приоритет - за нас това е ограничение.\"\r\n\"България изпълнява по изключителен начин ролята да пази външната граница на ЕС. Тя  трябва да бъде приета за член, за да функционира Шенген по-добре, защото в момента Шенген не функционира добре\", допълни още френският посланик.   Припомняме, че престои подписването на нов договор за общи действия и по-голям ангажимент към европейската политика. Двете държави вече ще съгласуват и ще излизат със съвместни позиции по важни европейски и международни казуси.    Френският президент и германският канцлер ще подпишат новия договор на същата дата, на която преди 56 години е сключен историческият Елисейски договор за помирение и ново сътрудничество между двете държави след края на Втората световна война. Този път за място е избран германският град Аахен. Документът предвижда по-тясно сътрудничество за изграждане на европейския отбранителен съюз, общи позиции по политиките на европейския трудов пазар, на валутния съюз, опазването на климата, сигурността и борбата с тероризма. Предвиждат се и съвместни правителствени заседания.", "date": "2019.01.22", "title": "Германският посланик за двойния стандарт при храните: Никой не е принуден да купува тези продукти"}
{"url": "https://www.actualno.com/business/chujdite-investicii-v-bylgarija-malko-sa-no-prodyljavat-da-se-srivat-news_717500.html", "text": "  Отливът на чужди инвестиции от България започва да придобива впечатляващи размери. През 11-те месеца на 2018 г. преките чужди инвестиции, направени у нас, са на стойност 795.4 млн. евро. Сумата е с над половин милиард евро (549.7 млн. евро) по-малка от 2017 г., като сривът е с 40%, става ясно от данните на БНБ, цитирани от      Само в рамките на седмица двама големи инвеститори - южноафриканската ALC и \"Нестле\" обявиха, че закриват фабриките си у нас.   Притеснително е и че капиталите, които чуждите инвеститори са налели в българските си подразделения, са дошли основно под формата на заеми, които рано или късно трябва да се връщат - 608.2 млн. евро.\r\nЗа сметка на това почти няма вложения в дялов капитал, а именно този вид инвестиция се смята за гаранция за по-сериозен и дългосрочен интерес за бизнес в България. Нещо повече - инвеститорите са изтегляли парични и апортни вноски от капитала на своите дъщерни дружества, като за периода януари - ноември този показател е минус 5.7 млн. евро.  Реинвестираната печалба също е скромна, но все пак по-голяма от 2017 г. - 192.9 млн. евро. Повече от двойно са намалели и вложенията на чуждестранни лица в недвижими имоти у нас. За 11-те месеца на 2017 г. сумата е 7.1 млн. евро при 18.7 млн. година преди това.\r\nНа този фон южноафриканската компания ALC обяви, че прекратява инвестиционния си проект в България и ще затвори трите си завода за тапицерии и аксесоари за автомобилната индустрия. \"АЛС България\" е внесла пред Софийския окръжен съд искова молба за обявяване в несъстоятелност. Основна причина за оттеглянето е липсата на работна ръка. С подобен аргумент преди месеци се оттегли и друг инвеститор от автомобилната индустрия - белгийската Malmar, която правеше части за автобуси и камиони.   От 2011 г. насам южноафриканската компания отвори три завода у нас - в Мусачево, Ихтиман и Благоевград. В тях бяха наети общо 1600 души, основно нискоквалифицирана работна ръка, за изpaбoтвaнeтo нa тaпицepии и волани в автомобилната индустрия.    След първоначалния ръст на приходите обаче последва спад, като за 2017 г. оборотът е намалял с близо 1/4. През ноември 2018 г. компанията, която е собственост на канадската Exco Technologies, обяви, че ще ограничи дейността си у нас заради недоброто представяне и ще прехвърли част от бизнеса си в Мароко. Проблем пред инвеститора била липсата на работници за производството, както и увеличението на заплащането.\r\nПрез миналата седмица бе обявено, че и на \"Нестле\" във Bapнa зaтвapя вpaти. Зaвoдът e coбcтвeнocт нa швeйцapcĸaтa ĸoмпaния \"Нестле\" и на бpитaнcĸaтa R&R.\r\nПреди две години те cъздaдoxa cъвмecтнoтo пpeдпpиятиe \"Фронери\", ĸoeтo e и диpeĸтeн coбcтвeниĸ. 72-мата дyши, ĸoитo paбoтят във фaбpиĸaтa, щe тpябвa дa cи нaмepят нoвa paбoтa, ĸaтo oт ĸoмпaниятa oбeщaвaт \"нa вcичĸи зaceгнaти пaĸeти c oбeзщeтeния, ĸoитo нaдвишaвaт зaĸoнoвия минимyм\". Oт Frоnеrі зaявиха oщe, чe щe бъдe пpeдлoжeнa paбoтa нa зaинтepecoвaнитe в дpyги фaбpиĸи в чyжбинa.   Haй-гoлeмитe нeтни пoтoци от пpeĸи инвecтиции в cтpaнaтa зa пepиoдa идвaт oт Xoлaндия (767.1 милиoнa eвpo), Гepмaния (122 милиoнa eвpo) и Бeлгия (67.9 милиoнa eвpo). Дaннитe пoĸaзвaт, чe paзмepът нa пpeĸитe инвecтиции нa Бългapия в чyжбинa ce e cвил лeĸo oт 299.4 милиoнa лeвa зa 2017 гoдинa дo 279.7 милиoнa eвpo зa минaлaтa година.", "date": "2019.01.22", "title": "Чуждите инвестиции в България - малко са, но продължават да се сриват"}
{"url": "https://www.actualno.com/politics/ek-smjata-che-bylgarija-syzdava-uslovija-za-prane-na-pari-chrez-prodajba-na-grajdanstvo-news_717505.html", "text": "  Европейската комисия официално ще обяви, че при три държави-членки на ЕС има опасност от схеми с продажба на гражданство, предаде агенция Reuters.     Докладът с предупрежденията официално ще бъде публикуван утре (23 януари), но авторитетната информационна агенция вече разполага с черновата му. От нея става ясно и за кои държави става въпрос – България, Малта и Кипър.   Според кратката информация, схемите, които са посочени, позволяват на богати чужденци да си купуват гражданство, а това създава риск от пране на пари, корупция и данъчни измами. Съгласно доклада и в трите държави няма достатъчно добри проверки относно произхода на съответните богаташи и съответно няма добра идентификация. До края на годината се очаква работна група на ЕК да даде препоръки какво да направи Брюксел във връзка със ситуацията.\r\nСъгласно изказване на вицепрезидента Илияна Йотова пред в. \"Сега\", в България \"почти нямало\" молби за гражданство срещу инвестиции. Става въпрос за хора, които получават гражданство, защото са вложили в България над 1 млн. лева. В средата на миналата година се оказа, че правосъдното министерство на практика какъв е произходът на инвестициите, защото \"в информационната система няма такъв модул\".   ", "date": "2019.01.22", "title": "ЕК смята, че България създава условия за пране на пари чрез продажба на гражданство"}
{"url": "https://www.actualno.com/cite/edva-li-e-tolkova-moralno-da-zadyrjash-horata-koito-pravjat-dokumentni-izmami-news_717518.html", "text": "  Това заяви ръководителят на Спецпрокуратурата Иван Гешев заради казуса \" \" специално в Силистра, визирайки хората, които са получавали инвалидни пенсии, но не са ги заслужавали - според прокуратурата. Гешев отговори на въпрос на БНТ дали ще стигнат местата в арестите предвид мащабите на случая, изнесени от държавното обвинение.     От една втора до една трета от някои населени места в Силистренско са с инвалидни пенсии, сметна Гешев, който обяви, че \"най-малкото държавата ще има пари за други дейности\".   ", "date": "2019.01.22", "title": "Едва ли е толкова морално да задържаш хората, които правят документни измами"}
{"url": "https://www.actualno.com/crime/nadrusan-rom-izvadi-samorychna-sabja-sreshtu-slujiteli-na-reda-news_717493.html", "text": "  Около 15.40 часа на 19 януари служители от полицейския участък в квартал „Надежда“ се отзовали на сигнал за овладяване на междусъседски конфликт на улица „Бачо Киро“.     По време на предприетите от полицаите действия за потушаване на конфликта, 24-годишният Н.Д. отправил обиди и заплахи към служителите на реда и се е опитал да ги нападне с ръчно изработена сабя. Той се заканил на един от полицаите, че „ще му отреже гръкляна”, а на друг - че ще запали апартамента му.   Пробата на Н.Д. за наркотични вещества показала, че той е употребил метамфетамин.\r\nНа полицейските служители се наложило да задържат и отведат Н.Д., който впоследствие е оставен в ареста за 72 часа с прокурорско разпореждане.  Още няколко посегателства срещу полицейски служители фигурират в днешния бюлетин на Областната дирекция на МВР в Сливен.\r\nНа 18 януари, около  04.30  часа в игрална зала в град Сливен 44-годишният Г.С. влязъл в остър конфликт с пристигналите на място полицейски служители. Г.С. бил отведен е в Районното полицейско управление в Сливен и задържан за 24 часа.   На 19 януари полицаи преследвали около час по улиците на Сливен дрогиран шофьор с „БМВ“, който катастрофирал в полицейския автомобил.    Около 15.15 часа на булевард „Янко Сакъзов“ полицейски служител направил опит да спре за проверка лек автомобил „БМВ- Х5“. Водачът обаче не спрял, а дал газ и тръгнал да бяга. Полицаите го последвали с включена сирена. На кръстовището на булевардите „Братя Миладинови” и „Хаджи Димитър” водачът на „БМВ“-то направил редица опасни маневри, застрашаващи останалите участници в движението, ударил полицейския автомобил и още един автомобил, който изчаквал на зелен светофар на кръстовището. Гонката приключила до блок 23 в квартал „Даме Груев“. Проверката за употреба на наркотици на водача – 33-годишния И.Й. от село Сокол, показала положителен резултата за амфетамин и метамфетамин.\r\nИ.Й. е задържан за 72 часа с прокурорско разпореждане.", "date": "2019.01.22", "title": "Надрусан ром извади саморъчна сабя срещу служители на реда"}
{"url": "https://www.actualno.com/europe/jertvite-pri-incidenta-s-podpalenite-tankeri-v-kerchenski-proliv-se-uvelichiha-news_717507.html", "text": "  10 души са загинали при пожара на два танкера в Керченския пролив, официално уточниха от Новорусийския морски спасително-координационен център. 12 души са спасени, 10 се водят в неизвестност.     По-рано се съобщаваше за 11 жертви, 12 спасени и 9 изчезнали, припомня БГНЕС.   На борда на \"Канди\" са се намирали 17 души – 9 граждани на Турция и 8 граждани на Индия. На борда на \"Маестро\" е имало 15 души, също граждани на Турция и Индия. И двата кораба са плавали под флага на Танзания и по непотвърдена засега информация са на един и същи собственик.\r\nПо предварителни данни инцидентът е станал при преточване на втечнен газ от единия на другия плавателен съд. Пожарът на борда на двата танкера няма да бъде потушен докато не изгори всичката газ в тях, съобщават руските власти.  Спасените моряци все още се намират на един от спасителните кораби и няма да бъдат свалени на брега заради лошите метеорологични условия. През нощта в района заваля дъжд, примесен с мокър сняг, а поривите на вятъра достигат до 60 км/ч. Общо пет кораба се заеха със спасителни операции.", "date": "2019.01.22", "title": "Жертвите при инцидента с подпалените танкери в Керченски пролив се увеличиха"}
{"url": "https://www.actualno.com/asenovgrad/v-asenovgradsko-povecheto-bezrabotni-sa-jeni-news_717495.html", "text": "   Средното равнище на безработицата в Асеновградско през 2018 г. е в рамките на 6%, а в Лъки е наполовина по-ниско. От асеновградската дирекция отчитат спад в тази насока, спрямо 2017 г., с 0.63 пункта.     Средната възраст на регистрираните в \"Бюро по труда\"-Асеновград безработни лица през анализирания период за града е 42 г., а за община Лъки е 47 г.     При осъществяване на посредническата си дейност от Бюрото по труда в града съобщават, че се наблюдава разминаване при взаимодействието и договарянето между търсещите работа лица и работодателите. Сред основните причини, споделени от безработните, са несъответствията между притежаваното образование, професионалната квалификация, опит и очакванията за трудово възнаграждение, от страна на кандидатите и от друга страна изискванията на работодателите, заявяващи свободни работни места. \"Считаме, че това са елементи от пазарната икономика и пазара на труда, в частност.\", обясняват от дирекцията.\r\nИначе, 18% от безработните са с основно образование, малко над 28% са с начално и по-ниско образование, близо 40% притежават средно образование, а 13.7% са с висше образование. През 2018 г. на работа са постъпили повече от 1 750 безработни лица от община Асеновград, които са били регистрирани в Дирекция \"Бюро по труда\" в града. С посредничеството на институцията работа са започнали над 1 100 души. По програми за обучение и заетост са устроени 74 лица, по Оперативна програма \"Развитие на човешките ресурси\" - 108, а по различни мерки – 31 лица.  Най-голям е броят на започналите работа в преработващата промишленост, търговията, хотелиерството, ресторантьорството и в сферата на услугите. През изминалата година средномесечно в община Асеновград поддържат регистрацията си 159 души с намалена работоспособност. През предходните 12 месеца на работа са постъпили общо 95 лица с увреждания. И посочват, че устройването на работа на лицата с увреждания се случва предимно чрез включване в програми за заетост.", "date": "2019.01.22", "title": "В Асеновградско повечето безработни са жени"}
{"url": "https://www.actualno.com/crime/obraha-apteka-v-kustindil-news_717516.html", "text": "  Криминалисти от ОДМВР – Кюстендил, работят по разкриването извършители на кражба от аптека в града.     Вчера - 21-ви януари сутринта, е постъпил сигнал в полицията в Кюстендил за извършена кражба на пари, лекарства и медицински апарати от аптека в града. Проникването в обекта е извършено чрез взлом на входната врата на аптеката.   Извършен е оглед на място от дежурна полицейска група. По случая е започнато досъдебно производство, уведомен е дежурен прокурор.", "date": "2019.01.22", "title": "Обраха аптека в Кюстиндил"}
{"url": "https://www.actualno.com/asia/poredno-moshtno-zemetresenie-v-indonezija-news_717506.html", "text": "  Земетресение със сила 6.1 по Рихтер разтърси бреговете на Индонезия, предаде БГНЕС.     По данни на геофизичния институт на САЩ, епицентърът е на 220 километра северозападно от град Домпу (с население 50 000 жители) на остров Сумбава. Дълбочината е 25 километра.   До момента няма информация за жертви и пострадали. Не е обявена тревога за опасност от цунами.\r\nТрусът е пореден в този район в Тихия океан, известен като Огнения пръстен. Там има изключително силна активност на земните маси, включително вулканична.  ", "date": "2019.01.22", "title": "Поредно мощно земетресение в Индонезия"}
{"url": "https://www.actualno.com/asenovgrad/slujiteli-na-obshtina-asenovgrad-pushat-po-prozorcite-na-sgradata-snimki-news_717494.html", "text": "  Позволено ли е на служителите от община Асеновград да пушат на отворен прозорец в кабинетите си? Кой следи за изпълнението на спазване Закона за здравето в сградата на общинската администрация в града? Има ли \"спипани в крачка\" и санкционирани за това? На всички тези въпроси се опитахме да потърсим отговор от градската управа.        Неведнъж читатели на са сигнализирали за подобна нередност. Предоставиха ни и снимки, като доказателство за този факт. Така, необезпокоявани и без притеснение в зимни и летни месеци, общински служители от Асеновград застават по прозорци на представителната структура, може би, за кратка почивка, независимо че имат регламентирана обедна такава.\r\nИ тъй като най-вероятно са затрупани от ежедневни задачи, нямат време за губене, за да излизат от сградата. Сигурно е по-лесно да палнат един фас набързо до прозореца и да продължат дейността си. Дали угарките от цигарите се събират в пепелници, или се изхвърлят директно на площада, не може да стане ясно от изпратените в редакцията ни снимки. В други случаи се пуши на отворен прозорец в коридора на последния етаж на общинска администрация, разказва нашият читател. И уточнява, че така миризмата от цигарен дим се разпространява понякога дори в целия коридор.   Или просто ще разчитаме на факта, че ангажираната с наблюдение за нарушения и при необходимост - санкциониране, по отношение Закона за здравето и в частност вътре в обществени сгради, е Регионална здравна инспекция-Пловдив. След разказа на нашият читател, екипът на отправи запитване към градската управа.        Отговор на последния въпрос не получихме. А за първите два ни бе препоръчано да си погледнем в Закона за здравето. За да ни улеснят, в отговора са цитирани конкретни членове и точки.\r\nПо казуса потърсихме и гледната точка на ръководството на общинска администрация. От пресцентъра съобщиха, че няма човек, който да \"обикаля по кабинетите\" и да проверява дали служителите пушат, защото всъщност такъв вид проверка се извършва само от Регионална здравна инспекция-Пловдив. А за да се случи такова събитие следва да бъде алармирано именно в пловдивската институция. На този етап при ръководството на града не е постъпвал сигнал по засегнатата тема, посочиха още от пресцентъра.    ", "date": "2019.01.22", "title": "Служители на община Асеновград пушат по прозорците на сградата (СНИМКИ)"}
{"url": "https://www.actualno.com/healthy/kunchev-za-pochinaloto-dete-tozi-tip-pnevmonii-trudno-mogat-sa-bydat-stopirani-s-obiknoveni-lekarstva-news_717544.html", "text": "  5-годишно дете почина в Благоевград. Най-вероятната причина за смъртта му е бързо развила се пневмония – следствие на грипна инфекция.Това каза пред БТВ главният здравен инспектор д-р Ангел Кунчев.     \"Няма данни да е имало забавяне на реакция от страна на родителите или пък да е било подценено състоянието на детето\", информира Кунчев. То първоначално е било прието в детското отделение на болницата в Благоевград.   „Нямаме съмнения, тъй като и клиничната картина – начинът на протичане, и пробата, която е направена – изследването за грип също е положително, така че можем да приемем като основна причина грипната инфекция.\r\nНяма други съпътстващи заболявания, това си е чиста грипна инфекция с много бързо развила се типична пневмония като най-често срещаното усложнение на грипа”, коментира здравният инспектор.  По думите му подобни случаи са рядкост, но все пак се случват по време на грипния сезон и обикновено такъв тип пневмонии трудно могат да бъдат стопирани с обикновените лекарствени средства.\r\nЛекарите съветват в пика на грипната епидемия да се избягват контакти със заразени лица, да се приеме антивирусен препарат при първите симптоми на грип и незабавно да се потърси лекарска помощ.   Силно препоръчителна като най-ефикасен начин за предпазване от грип е имунизацията в началото на есента.    ", "date": "2019.01.22", "title": "Кунчев за починалото дете: Този тип пневмонии трудно могат са бъдат стопирани с обикновени лекарства"}
{"url": "https://www.actualno.com/tips/sigurnite-futbolni-prognozi-za-dnes-2201-news_717502.html", "text": "  След като екипът ни си взе кратка почивка в понеделник рубриката \" \" се завръща в един наглед тежък за спортните залози ден. Фуболната програма за вторник е много \"бедна\", но все пак бяха събрани няколко прогнози, които могат да ви свършат работа в днешния ден. Преди избора на нашите типстъри за днес вижте тяхната статистика до момента:      Фишове: 2 от 3 :     The Dalai Lama: 3 от 3\r\nMr. Corner: 2 от 3\r\nThe Gambling Guy: 2 от 3     : Купата на Азия продължава с елиминационните фази, а там амбициозни отбори като този на Южна Корея нямат право на грешка. Корейците излязоха от груповата фаза с три победи от три мача и демонстрираха, че се намират в завидна форма, докато техният следващ опонент – Бахрейн, се измъкна от групите само с една минимална победа и едно равенство. Няма спор кой е големият фаворит за този мач, а очакванията са за рутинна победа на символичните домакини, следователно и логичен избор за рубриката ни \"сигурни футболни прогнози\".    : Победа за Южна Корея (1.30 коеф.), а по-смелите могат да пробват и под 2,5 гола (2.75 коеф.) В бедната на футблни събития програма във вторник насочвам вниманието ви към първия четвъртфинал за Купата на Краля в Испания между Хетафе и Валенсия. Отборът от предградията на Мадрид се представя много силно като домакин през този сезон, но \"прилепите\" традиционно играят силно като гост на Хетафе. Проблемите за Валенсия обаче са сериозни през този сезон, а това си личи най-вече в гостуванията на тима - шест поредни гостувания без \"суха\" мрежа. Интересното е, че последното гостуване, в което отборът не допусна гол беше именно срещу Хетафе. За Валенсия обаче мачът е от голямо значение, тъй като в първенството нещата не вървят. \"Прилепите\" ще излязат за задължителен гол като гост, но силната серия на Хетафе напоследък ще помогне на тима да вкара поне един гол във вратата на Валенсия. Коефициентът за гол/гол е много изкушаващ, но с оглед на \"сигурността\" на рубриката точният избор е над 1.5 гола в мача.   : Над 1.5 гола на коефициент 1.48 ", "date": "2019.01.22", "title": "Сигурните футболни прогнози за днес (22.01) "}
{"url": "https://www.actualno.com/politics/vmro-s-konkretni-zadachi-za-upravljavashtite-prez-ostanalata-chast-ot-mandata-news_717556.html", "text": "  В средата на мандата на настоящото управление на страната, част от което е и ВМРО, от партията обявиха в позиция, изпратена до медиите, че е крайно време в управляващата коалиция да бъдат застъпени основни приоритети, за които Организацията се бори от години.     От партията са категорични, че не става въпрос за \"лични амбиции\", а целенасочено фокусиране върху теми, които отдавна са част от програмата на ВМРО.\r\n\"През последните месеци съществуването на коалицията \"Обединени патриоти\" бе под знака на скандали и междуличностни противопоставяния. Това трябва да спре, трябва да се потърси единство около общи приоритети и да бъдат постигнати реални резултати в управлението, иначе съществуването на коалицията става безсмислено\", пишат още в позицията си от партията.\r\nТе са разработили и конкретни точки, по които според тях трябва да работи през останалата част от мандата си коалицията. Публикуваме ги без редакторска намеса:  \"1.           Мерки за противодействие на циганската престъпност и социалния паразитизъм:\r\n-                     Изготвяне на правителствена програма за мерки срещу циганизацията, гетоизацията и произтичащите от това проблеми;\r\n-                     Преодоляване на чувството за безнаказаност сред представителите на маргиналните общности чрез въвеждане на административни наказания „обществено полезен труд“ и „задържане под стража“;    -                     Единна база данни за социалните помощи и въвеждане на сумарен максимум на годишна база, строг контрол срещу злоупотреби със социални плащания, включителво обвързване на получаването им със степента на социализация и грамотност;\r\n-                     Поощряване на отговорното родителство за сметка на намаляване на помощите за деца на несоциализираните групи;\r\n-                     Възможност за създаване на Доброволни отряди към МВР с цел охрана на обществения ред.   2.           Противодействието на радикалния ислям и чуждото влияние през българските вероизповедания и неправителствен сектор:\r\n-                     Финализиране на промените в Наказателния кодекс за криминализиране на проповядването на радикален ислям;   -                     Приемане на правила за прозрачност на финансирането с източник зад граница на НПО и вероизповедания.\r\n3.           Достоен живот на възрастните хора:\r\n-                     Закон за възрастните хора, който да регламентира социалните услуги и възможностите за трудова и творческа реализация;   -                     Реализиране на ревизията в инвалидните пенсии и преизчисляване на т.нар. „стари пенсии“;\r\n-                     Успоредно с повишаване на доходите, пренасочване на ресурси на МТСП за борба с пенсионерската бедност за сметка на социалния паразитизъм.\r\n4.           Укрепване на българското национално самосъзнание в България и зад граница:\r\n-                     Държавна програма за разпространение на българския език и култура, включително създаване на институт „Св.св. Кирил и Методий“;\r\n-                     Законодателни промени за улесняване на получаването на българско гражданство и създаване на „Карта българин“, с която да се урежда правото на пребиваване и труд в България на сънародниците ни от диаспората;   -                     Български паспорти за всеки българин по етнически произход без чакане, бумащина и корупционни схеми;\r\n-                     Програма за подпомагане на завръщането на наши сънародници от чужбина, като най-силна демографска мярка;\r\n-                     Преглед на учебното съдържание и заличаване на остатъците от десетилетията антинационална пропаганда в учебниците, които изкривиха до неузнаваемост историята и литературознанието ни;\r\n-                     Въвеждане на часове по родинознание и начално военно обучение.\r\n5.           Трябва да поставим пред ГЕРБ въпроса за по-справедливо данъчно облагане имуществото на богатите – включително „Данък лукс“. Особено очеваден е случаят с крупните собственици на земя. 31 стопански субекта притежават над 3 милиона декара земя, а не плащат никакъв данък върху собствеността. Същевременно тази концентрация вреди на развитието на земеделието, обезлюдява селата и не създава принадена стойност в икономиката.\"", "date": "2019.01.22", "title": "ВМРО с конкретни задачи за управляващите през останалата част от мандата"}
{"url": "https://www.actualno.com/society/zaradi-neizdaden-bilet-za-1-lev-danychni-zapechataha-avtobus-news_717554.html", "text": "  Данъчни инспектори са запечатали автобус заради неиздаване на един билет от един лев, съобщи Нова телевизия.     От Конфедерацията на превозвачите твърдят, че подобни мерки могат да са пагубни за малки фирми с по два-три автобуса. Разкриват още, че работят по договори с общините.   Проблемът за тях е, че всеки отделен автобус се разглежда като самостоятелен търговски обект, което може да се окаже пагубно за компания, която притежава само два или три автобуса:\r\n\"Ние работим по договори с общините и това не е магазин, който ще затворите днес за два или три дни и хората ще отидат в съседния магазин да си купят хляб.  Когато затворят един наш обект, могат категорично да приключат дейността на фирмата и да я доведат до фалит\", категорична е Магдалена Милтенова от Конфедерацията на автобусните превозвачи.\r\n\"Имаме специален закон, по който работим, а автобусът представлява специално конструирано превозно средство за извършване на превоз на пътници и контролният орган, който трябва да съблюдава издаването на билети\", допълни тя пред Нова.   \"Правилата за регистриране и отчитане на продажбите са общи за всички. Върху продажбите, както в кварталната бакалия, така и в автобуса, по закон се плаща данък. Автобусът е търговски обект. Всяко място, откъдето се извършват продажби, е търговски обект\", каза Росен Бачваров, говорител на НАП.    ", "date": "2019.01.22", "title": "Заради неиздаден билет за 1 лев, данъчни запечатаха автобус"}
{"url": "https://www.actualno.com/europe/es-predloji-nov-dogovor-za-iznos-na-ruski-gaz-prez-ukrajna-news_717510.html", "text": "   Вицепрезидентът на Европейската комисия Марош Шевчович обяви, че министрите ще се срещнат отново през май, за да обсъдят въпроса, но Украйна изрази опасения, че Москва може да се възползва от това забавяне, информира БГНЕС.     \"Времето минава и с всеки ден се приближаваме към края на 2019 година, когато изтича настоящият договор\", заяви Шефчович след разговори в Брюксел между руски и украински министри, както и шефове на газови компании.   \"Всичко е наред и е под контрол. Не предвиждаме никакви затруднения тази година\", подчерта Шефчович. Той обяви, че е направил предложение за продължителността на договора, обема на газ и цените за бъдещите доставки, но също за инвестиции и поддръжка на системата. Документът е бил връчен на руския министър на енергетиката Александър Новак и на украинския външен министър Павло Климкин, както и на ръководителите на \"Газпром\" и \"Нафтогаз\".\r\nТристранните преговори между ЕС, Русия и Украйна през май ще се проведат след президентските избори в Украйна, чиито първи тур е насрочен за 31 март.  Външният министър на Украйна написа в Twitter, че Киев иска договорът да бъде сключен по правилата на ЕС, но Русия настоявала той да бъде подписан съгласно стари регулации.\r\nПритесненията за газовите доставки за Европа нараснаха заради напрежението между Русия и Украйна след като Москва анексира Крим през 2014 година.", "date": "2019.01.22", "title": "ЕС предложи нов договор за износ на руски газ през Украйна"}
{"url": "https://www.actualno.com/curious/slujiteli-v-restoranti-nikoga-ne-si-porychvajte-tezi-6-neshta-news_717555.html", "text": "  Разликите в качеството на храната и напитките в различни заведения могат да са огромни. Има ли обаче универсални правила за това какво е препоръчително да си поръчваме и какво - не особено? От BrightSide са подбрали отговори на служители в ресторанти по темата, дадени в Reddit.          „Никога не се охлажда правилно през нощта, за да остане топла часове наред.“   „Лимони, лайм, портокали и други – рядко се измиват подобаващо. Обработват се с голи ръце.“        „Това означава, че всички ястия се топлят в микровълнова или са замразявани“. ", "date": "2019.01.22", "title": "Служители в ресторанти: Никога не си поръчвайте тези 6 неща"}
{"url": "https://www.actualno.com/education/v-1071-uchilishta-i-detski-gradini-v-stranata-sa-preustanoveni-uchebnite-zanjatija-news_717563.html", "text": "  В 1071 училища и детски градини днес (22 януари) 2019 г., са преустановени учебните занятия. Това съобщиха от пресцентъра на Министерството на образованието и науката.     От днес в грипна ваканция са 194 училища в област Пловдив, 122 училища в област Варна и 69 училища в област Добрич.   По предписание на РЗИ няма занятия в 97 училища в София-област.\r\nВ област Пазарджик не се учи в 122 училища, в 60 училища в област Смолян, в 43 училища в област Ямбол и в 40 училища в област Перник.  Последен ден от грипната ваканция са 137 училища в Бургаска област, в 120 училища в област Стара Загора, и в 65 училища в област Шумен.\r\nВ едно училище в Кюстендилска област няма учебни занятия днес - СУ „Св. Климент Охридски“, по предписание на РИОКОЗ, не се провеждат занятия и в ДГ „Детелина\" в с. Черно поле, Видинска област.", "date": "2019.01.22", "title": "В 1071 училища и детски градини в страната са преустановени учебните занятия"}
{"url": "https://www.actualno.com/sciencelogy/tehnokrati-predlaga-obogatjavane-na-uchilishtnata-programa-v-bylgarija-chrez-integrirane-na-tehnologii-v-uchebnite-predmeti-news_717568.html", "text": "        „Технократи“ работят вече с няколко училища в София и страната, провеждат и частни курсове за деца и младежи от 7 до 16 години. Ивайло и Михайло имат за цел да допринесат за въвеждането на иновативни програми в повече училища и да достигнат до подрастващото поколение в цялата страна. За целта разработват учебна програма, подходяща за въвеждане в образователните институции, която използва технологиите като средство за изучаване на учебни дисциплини като математика, различни науки, изкуства и други. Допълнително, на базата на опита с използвания от тях хардуер, те консултират училищата и институциите как да инвестират разумно в нови технологии, за да допринесат за развитието на образователния процес. Програмата на „Технократи” постига няколко цели: запознава децата с разнообразието от технологии, които да им служат градивно и поставя тях самите в центъра на активен образователен процес. Така, те намират поле за изява, експериментират и се изявяват в нови хоризонти.  Дали „Технократи” ще успеят да постигнат целта си в рамките на инициативата  ще стане ясно след 4 февруари, когато ще бъде излъчен официалният победител в „Промяната” 2018, събрал най-голям вот от гласове във Facebook. Гласуването е до 3 февруари директно чрез един клик на специално указаното място в онлайн платформата на телевизионното предизвикателство:      Ивайло Бонев и Михайло Николич създават „Технократи“ през 2016 година, за да дадат възможност на децата да развиват своите умения и въображение, учейки чрез технологии.   Ивайло добива опит в сферата на роботиката и технологиите във високотехнологична компания в Дания, където учи и работи. Вдъхновен от новите практики в сферата на образованието там, той решава да създаде технологично-образователен център за деца в България.\r\nМихайло има близо 20-годишен професионален опит в технологичния сектор. Съосновател е на дигитална агенция Athlon, със седалище в София, но работеща на международния пазар. Следвайки страстта за експериментиране, споделяне и учене, Михайло основава и Resonator - пространство за споделено създаване на иновации в сферата на технологиите, науката, изкуството.   Двамата се запознават случайно и решават да обединят идеи, опит и ресурси, за да създадат център, който да учи децата за технологии и чрез технологии. Така се ражда „Технократи“ - образователен център за деца и младежи, който използва новите технологии, за да стимулира въображението на децата и да им даде разнообразни технологични и практически познания, както и умения за бъдещето.\r\nПодобна подготовка е повече от нужна за идното поколение, тъй като технологичната революция постепенно автоматизира досегашни работни процеси. Така, уменията, които бъдещето ще изисква, са свързани с умения като творческо мислене, общуване, работа в екип и критично мислене.", "date": "2019.01.22", "title": "„Технократи” предлага обогатяване на училищната програма в България чрез интегриране на технологии в учебните предмети"}
{"url": "https://www.actualno.com/society/prognoza-za-vremeto-22-januari-vtornik-news_717491.html", "text": "  Днес следващото денонощие ще е облачно. Слаби валежи от мокър сняг или дъжд и сняг ще има в Северозападна България, в югозападните райони - слаб дъжд, а в планинските райони на Западна България - слаб сняг. В останалата част от страната ще е почти без валежи, но вечерта и през нощта срещу сряда ще завали и в централните части на страната. В Южна и Източна България ще духа слаб до умерен югоизточен вятър. Минималните температури ще са между минус 3° и 2°, преобладаващите максимални ще са от 2° до 7°. Това съобщи за Агенция „Фокус” дежурният синоптик Евгения Егова от Националния институт по метеорология и хидрология (НИМХ).     Над Черноморието ще е облачно, но валежи не се очакват. Вятърът от югоизток ще се усили, ще е до умерен. Максималните температури ще са 4°-6°. Температурата на морската вода е около 6°. Вълнението на морето ще бъде 3 бала, в заливите – 2 бала.   Над планините ще е облачно, в масивите в Западна България и Родопите със слаби валежи от сняг, под около 1200 метра – от дъжд и сняг. Ще духа умерен до силен югозападен вятър. Максималната температура на височина 1200 метра – около 2°, на 2000 метра – около минус 4°.\r\nВ сряда на много места ще вали дъжд, над около 1000-1200 м – сняг. Вятърът в Източна България временно ще се ориентира от югозапад, ще се усили и температурите там ще достигат на места до около 10°-12°. В Западна България ще остават предимно между 3° и 8°. През нощта срещу четвъртък валежите ще обхванат цялата страна и ще се усилят. Ще духа до умерен, в източната половина от страната временно силен югоизточен вятър и ще вали дъжд, в планините над около 1600 м - сняг. През следващите дни, с прекъсвания, валежите ще продължат. На места, главно в Западна България и в Рило-Родопската област общо за обстановката ще са значителни. Вятърът ще остане югоизточен и температурите ще са сравнително високи за периода, особено в Източна България.  Атмосферното налягане ще се понижава и ще е по-ниско от средното за месеца.", "date": "2019.01.22", "title": "Прогноза за времето - 22 януари (вторник)"}
{"url": "https://www.actualno.com/europe/dvata-koraba-v-kerchenskija-protok-natovareni-s-nad-46-hil-tona-gaz-news_717566.html", "text": "  Повече от 4.5 хил. тона гориво е имало общо на двата кораба, които горяха край Керченския пролив, съобщиха от руската агенция за корабоплаване     На двата кораба имаше „2.2 хил. тона и 2.4 тона гориво”, съобщава източникът.   По-рано беше съобщено, че има заплаха от експлозия. Все още не е ясно дали това е в сила.\r\nВчера вечерта избухна пожар на два танкера край Крим. На борда на „Канди“ са се намирали 17 души – 9 граждани на Турция и 8 граждани на Индия, предаде ТАСС.  На борда на „Маестро“ е имало 15 души, също граждани на Турция и Индия. И двата кораба са плавали под флага на Танзания и по непотвърдена засега информация са на един и същи собственик.\r\nПо предварителни данни инцидентът е станал при преточване на втечнен газ от единия на другия плавателен съд.   Към момента се съобщава да 14 загинали, 12 са спасени, а 6 липсват.    ", "date": "2019.01.22", "title": "Двата кораба в Керченския проток натоварени с над 4.6 хил. тона газ "}
{"url": "https://www.actualno.com/balkani/cipras-nie-zashtitavame-nashata-provincija-makedonija-news_717598.html", "text": "  Премиерът на Гърция Алексис Ципрас излезе с видеопослание към гръцкия народ преди ключовото гласуване на Преспанското споразумение с Македония.     Ципрас отбелязва, че е настъпило времето да се изнесат фактите за сделката на Македония и да се \"научи истината\" за всичко.\r\n\"Ние защитаваме нашета провинция Македония с Преспанското споразумение. Превъзмогнахме страха и инерцията със самоувереност и откриваме път за мир и икономически растеж\", отбелязва Ципрас във видеото, качено във Facebook със заглавие \"Истината за Преспанското споразумение\".   Според него това споразумение е основополагащо за приятелство, сътрудничество и братство на народите на Балканите.   \"Нашите съседи различават своята идентичност, признавайки, че техният език е славянски и тяхната култура по никакъв начин не е свързана с древното гръцко наследство.\r\nЧрез Преспанския договор признаваме гражданството, а не етническите групи. Няма да има иредентистки намеци в техните учебници. Те променят наименованията на паметници, инфраструктура и обществени места\", подчертава още гръцкият премиер, цитиран от \"Ал Джазира\".    Видеото включва кадри от подписването на сделката между Гърция и Македония на 17 юни 2018 г., както и извадки от реч на гръцкия премиер в Атина.\r\nСпоразумението предвижда Скопие да преименува страната на Република Северна Македония.", "date": "2019.01.22", "title": "Ципрас: Ние защитаваме нашата провинция Македония"}
{"url": "https://www.actualno.com/society/ekskurzovodi-u-nas-nastojavat-da-se-syzdade-turisticheska-policija-news_717589.html", "text": "  Сериозни проблеми разтърсиха туристическия бранш у нас. Работещи по Черноморието екскурзоводи потърсиха диалог с министъра на туризма Николина Ангелкова, за да обсъдят действащата наредба за упражняване на дейността на екскурзоводите в България, която е в процес на изменение. Работещите по морето имат конкретни предложения, които са изпратили в министерството на туризма.     \"Отправили сме покана към министъра на туризма Николина Ангелкова за среща, на която да бъдат обсъдени предложените от нас промени в Наредба № 1 от януари 2016 г., която регламентира дейността на екскурзоводите и се надяваме тази среща да се състои. От чисто практически характер в хода на работа се установяват някои неточности и практически функционални проблеми, които трябва да бъдат изяснени\", коментира пред БНТ Християн Облаков, член на Съюза на екскурзоводите в България.\r\n\"Един от основните проблеми е това, че много чуждестранни групи идват в България без да имат местен екскурзовод, което е задължително, както е казано в наредбата. Свидетели сме, например, на много азиатски групи на Фестивала на розата в Казанлък, които идват без местен екскурзовод, а именно такъв им трябва, за да даде достоверна информация за страната. Представете си какво би казал чуждестранният екскурзовод, може да урони престижа на България. Това е недопустимо\", заяви друг член на Съюза Александър Шопов.\r\n\"Трябва да се създаде туристическа полиция, която да осъществява този контрол за лицензирани екскурзоводи, които да предоставят информация на туристите като цяло. Министерството на туризма следва да предупреди чуждестранните посолства в страната, които пък да предупредят своите туроператорски фирми, задължително да взимат местни екскурзоводи\", посочи Шопов.  Екскурзоводите искат също да бъде разрешено да влизат в музеите безплатно, дори когато не са с група, с цел опресняване на информацията и припомняне на експозициите в музеите. Много чуждестранни туристи се оплакват, че няма упътвания на английски език в някои от музеите и туристическите обекти, алармират още от бранша.", "date": "2019.01.22", "title": "Екскурзоводи у нас настояват да се създаде туристическа полиция"}
{"url": "https://www.actualno.com/europe/na-nivo-komisija-na-ep-10-mln-evro-globa-za-dvoen-standart-pri-hranite-news_717562.html", "text": "  “С днешното законодателно гласуване слагаме край на спекулациите относно спрямо България и другите страни от Централна и Източна Европа. Услията ми от последните две години дадоха ясен резултат за България - още по-смел от очакваното. , която държавите членки трябва да използват за възстановяване на вредни по интереса на гражданите на държава членка”. Това коментира Момчил Неков - българският докладчик по темата Двоен стандарт в ЕП и специален докладчик на Комисията по земеделие по темата.     Приетото обаче тепърва трябва да мине през пленарна зала на Европейския парламент.   “ Това срещна много силен отпор от редица колеги на запад, но предложението беше прието в крайна сметка” допълни Неков.\r\n“ЕК обмисляше да глобява само с 4% от годишния оборот нарушителите. , която от двете суми в по-висока. Това означава например, че както в България е забранено използването на продукти с ГМО в бебешките храни, ако търговец пласира детски  продукт с ГМО царевица например, то глобата ще е минимум 10 милиона евро и с тези пари трябва да се създаде фонд за компенсации” коментира още българският евродепутат.  „Днешното гласуване е отличен резултат за България” допълни Неков. Вече две години работя по въпроса, проведох срещи с различни представители на бизнеса както в България, така и в ЕС. Позицията, която защитих в ЕП, беше приета с мнозинство.\r\nСпоред друг наш евродепутат - Ева Майдел (ГЕРБ), \"\"информирането на потребителите, чрез опаковката, описанието или рекламата, че даден продукт е идентичен с друг продаван в друга държава членка, когато има ясни разлики в състава, ще бъде забранено. Когато са налице обаче национални законодателни изисквания за ползване на местна суровина, разлики в състава са допустими. Например, ако доматено пюре, което се произвежда в Гърция за износ, трябва да се прави с 20% гръцки домати, тогава естествено, пюрето на същата марка, но произведено в Италия, ще се различава по състав. Такива разлики обаче трябва да са доказуеми и посочени на опаковката\".   След настояване от страна на ЕП, Еврокомисията предложи законодателни изменения за прекратяване на двойния стандарт. С влизането им в сила ще се сложи край на двойния стандарт в ЕС. Феноменът се характеризира с различни продукти и съставки за потребителите от Източна и Западна Европа.    ", "date": "2019.01.22", "title": "На ниво комисия на ЕП: 10 млн. евро глоба за двоен стандарт при храните"}
{"url": "https://www.actualno.com/interest/obezglaven-no-jiv-ucheni-otlojiha-smyrtta-na-mozyka-news_717600.html", "text": "  Учените се опитват да създадат човешки мозък или такъв на други животни, максимално доближаващ се до истинския. Това е важно за експериментите, трансплантацията на органи, изучаването на болести. Не е изключено, че в близко бъдеще да бъдат създадени образци в епруветка, притежаващи съзнание.     През април 2018 година сп.  Nature публикува отворено писмо на 17 водещи световни учени с призив да бъдат разработени правила и ограничения за експерименти с изкуствено създадена нервна тъкан, тъй като много скоро ще може да се пресъздаде не само структурата, но и функциите на мозъка, пише РИА Новости.   С други думи е много вероятно, че някои лабораторни образци ще покажат признаци на съзнание и трябва да бъдем готови за това.\r\nТова писмо беше отговор на съобщение на учени от Йейл за това, че в продължение на 36 часа са поддържали в живо състояние на мозъка на прасе, отделен от тялото. За възстановяването на циркулирането на кръвта на повече от сто животни четири часа след обезглавяването е използвана специално разработена помпена система и синтетичен заместител на кръвта.  В реанимираните мозъци са били установени милиарди живи и рабопоспособни нервни клетки, електрическа активност обаче не е имало. Затова учените са стигнали до извода, че мозъкът е жив, но се намира в състояние на кома, следователно – няма съзнание. Според специалистите откритието може да се  разглежда, като начин да се запази жив орган, подготвян за трансплантация или да заработи мозък, създаден в лабораторни условия.   ", "date": "2019.01.22", "title": "Обезглавен, но жив - учени отложиха смъртта на мозъка"}
{"url": "https://www.actualno.com/burgas/rekorden-interes-kym-teatyr-adriana-budevska-vylnuvashti-postanovki-ochakvat-burgazlii-news_717557.html", "text": "  „Премина поредният, , по отношение на резултатите. Повече от 60 000 души уважиха нашите представления през миналата година, въпреки увеличената цена на билетите, която вече е 15 лева\".     Това заяви директорът на театъра Борислав Чаринов.\r\nТой обяви, че от новата година актьорът Тихомир Благоев е член на трупата, а публиката вече го гледа в спектакъла „Мрак“ от Антон Страшимиров. Предстоят негови участия и в следващи спектакли.  Борислав Чакринов е доволен и от постигнатите финансови резултатаи, защото те дават в процеса на изграждане на постановките.\r\n„През минали сезон сме изиграли близо 180 постановки. Приходите от билети са над 800 хиляди лева. Всичките ни показатели са по-добри от миналата година и това ни дава възможност да работим спокойно, което се отразява положително на всички колеги. Ние вече имаме представления, които са на сцена от 15 години, а най дълго играният спектакъл, вече 14-ти сезон, който продължава да се гледа и днес, е „Омайна нощ“, посочва Чакринов.    На въпрос на , кое е представлението номер едно по интерес на зрителите, директорът на театъра каза: „Нямаме бокс офис класация, но се опитваме да разположим спектаклите в репертоара така, че да се играят колкото е възможно по-дълго. Дори много софийски театри не могат да поддържат репертоар като нашия, от 27-28 заглавия, което никак не е малко“, категоричен е Борислав Чакринов.\r\nГоляма част от представленията гостуват в различни населени места и също се радват на интерес от страна на публиката. Историята на театъра не помни случай, в който залата да не е била изпълнена до краен предел.\r\n„Нямаме проблеми във взаимоотношенията ни с публиката, за което винаги сме били благодарни и всички са ни завиждали\", добавя директорът.   В театъра вече се репетира „Гераците“ на Елин Пелин, с режисьор Десислава Шпатова. За главната роля е поканен актьорът Рашко Младенов. Премиерата се очаква да бъде на . Следващото заглавие е „Свекърва“ на Антон Страшимиров, с постановчик Бойко Богданов.\r\nПубликата ще може да гледа един богат и разнообразен репертоар. В него преобладават представления по български класически произведения, което винаги е било и една от задачите на театъра.", "date": "2019.01.22", "title": "Рекорден интерес към театър \"Адриана Будевска\", вълнуващи постановки очакват бургазлии"}
{"url": "https://www.actualno.com/tennis/kvitova-e-na-polufinal-na-australian-open-bez-zaguben-set-news_717605.html", "text": "  Петра Квитова се класира за полуфиналите на Откритото първенство на Австралия по тенис, след като отстрани представителката на домакините Ашли Барти в два сета – 6-1, 6-4.     Чехкинята започна ударно двубоя срещу австралийката и не й остави шансове в откриващата част, печелейки сета при 6-1.   Във втория Барти бе далеч по-равностойна, но се пропука при 4-4 и свой сервис. 28-годишната двукратна шампионка на Уимбълдън сервира в последствие успешно за мача и така продължи към полуфиналите в Мелбърн, Това е вторият й полуфинал в Австралия след 2012 и  .  Квитова триумфира на турнира В Сидни, където победи именно Барти в спорта за титлата. Нейна съперничка на полуфиналите ще бъде дебютантката в тази фаза на турнир от Големия шлем Даниел Колинс от САЩ, която отстрани в три сета рускинята Анастасия Павлюченкова.\r\nЧехкинята и американката имат един двубой помежду си досега, който бе изигран наскоро на турнира в Бризбейн, където Квитова надделя трудно след 6-7, 7-6, 6-3.   ", "date": "2019.01.22", "title": "Квитова е на полуфинал на Australian Open без загубен сет"}
{"url": "https://www.actualno.com/crime/specprokuror-nomer-1-ne-znael-nishto-za-doklada-na-ek-za-prane-na-pari-s-kupuvane-na-grajdanstvo-news_717517.html", "text": "  Не съм запознат с доклада, сега чувам. Едва ли от мен може да се очаква от мен политически коментар. Не знам как се купува гражданство в България, иначе щях да сигнализирам и да има досъдебно производство. Изборът е или да не работим, за да не влизаме в доклади, или да работим. Това заяви ръководителят на Спецпрокуратурата Иван Гешев във връзка с новината, че в поредния нелицеприятен доклад - заради начина, по който даваме гражданство и дали той не води до добра възможност да се перат пари и да се вихри корупция.     Гешев се спря на и работата на прокуратурата, а не обърна внимание на факта, че тук се говори по-скоро на продажбата на гражданство срещу \"инвестиции\" – в България гражданство се дава при инвестиции от над 1 млн. лева. Причината – прокурорът нищо не знаел.   Интересен ракурс даде вицепрезидентът Илияна Йотова пред Нова телевизия, която обяви, че щяло да има промяна в закона относно възможността да се взема гражданство срещу инвестиции. Тя очаквала скоро промените да бъдат пуснати на обществено обсъждане.\r\nЗа проверката по - Европейска столица на културата 2019 Иван Гешев обясни пред БНТ, че се прави проверка на истинността на излезли в медиите публикации. На въпрос не е ли трябвало първо да се провери, а след това публично да се обявява, отговорът беше: \"Не съм пиар специалист\".  По случаите \"Арабаджиеви\" и \"Баневи\" зам.-главният прокурор беше попитан как е стигнал до телефон в ареста, за да може да си комуникира с руски лобисти и да ги уговаря да го защитят. Тече проверка, лаконичен беше Гешев, който намекна, че не полицаи са помогнали, ами не са открили скрит телефон. А на Арабаджиеви щяло да им бъде повдигнато обвинение задочно, ако не бъдат открити, докато важи червената бюлетина на \"Интерпол\" за издирването им.\r\nОтносно случая със схемата \" \" Гешев увери, че нямало терористична заплаха за България. Той не коментира и факта, че държавното обвинение намери по-малко от 40 000 лева при акцията и какъв тероризъм може да се финансира с толкова малко пари.\r\nГешев коментира и казуса \" \" и обясни, че ставало въпрос за сложни престъпления, трябвало време да мине, за да се разкрият. Не може да се купува едно предприятие за 10-20 млн. лева, като годишният му оборот е над 300 млн. лева, смята прокурорът, но не коментира съответно случая \"Булгартабак\". Според Гешев ще се използват работниците от \"Дунарит\", за да се окаже натиск на държавата, но вложителите в КТБ нямало как да си получат парите, ако не бъдат продадени купените с тях активи, какъвто бил \"Дунарит\".        Явно е извършен анализ от представителите на изпълнителната власт и беше възложено на МВР от Бойко Борисов и от главния прокурор Сотир Цацаров на мен да се обобщи информацията и да се предприемат действия. Така зам.-главният прокурор Иван Гешев коментира темата \"ТЕЛК\" и активността на държавното обвинение по нея.\r\nВ Силистра 28% от всички пенсии са инвалидни, не пропусна да напомни той, като определи процентът като знак, че сме \"първенци в Европа\", макар да не бил гледал статистика. Усещането на колегите е, че 70% от проверените хора не знаят какво е ТЕЛК, дали са ходели, какви документи се дават, каза Гешев и се закани проверки да има в цялата страна. 1,7 млрд. лева се плащат за ТЕЛК пенсии, отделно са още 600 млн. лева за социални продукти, плюс хоспитализации, които де факто са фиктивни и никой не може да сметне колко точно е щетата там, уточни Гешев.\r\nНякои неща не може да се кажат, схемата не е една, каза още прокурорът, но повтори и думите си от вчера – посредници обикаляли по населени места с бедно население и срещу 600 лева предлагали да им издействат ТЕЛК. От една втора до една трета от някои населени места в Силистренско са с инвалидни пенсии, сметна Гешев, който обяви, че \"най-малкото държавата ще има пари за други дейности\". . Приоритет на държавното обвинение било да се занимава с ТЕЛК комисии, стана ясно от думите на Гешев, който на няколко пъти изтъкна, че не бил специалист, но не можело НОИ да не контролира как се харчат дадените пари.\r\nСъщевременно ръководителите на комисиите за ТЕЛК в болницата в Силистра отрекоха, че са издавали фалшиви решения. Д-р Сашко Симеонов обясни, че при тях идвали съответните документи – от личен лекар, епикризи и т.н. Каним съответния човек, правим анамнеза, разпитваме го и вземаме решение, добави д-р Ангел Господинов. И двамата отрекоха да са се срещали с посредници, които търгуват с ТЕЛК-ове – според прокуратурата за между 600 и 2500 лева. Може би повишеният брой ТЕЛК пенсии се дължи на по-високата възраст на населението в Силистренска област, предположи д-р Симеонов пред Нова телевизия.      На въпрос кой носи отговорност при случая, при който жена била с 93% нарушено зрение, но работи като шивачка, д-р Симеонов обясни, че в комисиите си има съответните експерти – в случая офталмотолог. Припомняме, че от прокуратурата не казаха в коя област е бил открит случаят „93%”.\r\nДо момента са образувани 4 досъдебни производства и 7 преписки.", "date": "2019.01.22", "title": "Спецпрокурор номер 1 не знаел нищо за доклада на ЕК за пране на пари с купуване на гражданство"}
{"url": "https://www.actualno.com/dobrich/bogati-jenihi-mamjat-samotni-jeni-v-dobrichko-news_717596.html", "text": "  Не само пакети с пари, но и доста по-млади жени стават жертви на измамници. За три случая в Добричко, при които добруджанки на възраст между 30 и 50 години са били подмамени от мним Ромео, разказа на брифинг директорът на ОД на МВР старши комисар Никола Панчев. Потърпевшите от измамата се запознавали с чужденци в социалните мрежи като непознатите мъже се представяли за хора с добри доходи.     Измамната схема обикновено продължава няколко месеца, докато бъде „приспано“ всяко съмнение у жената. Тогава непознатият я уведомявал, че ѝ е изпратил колет с ценности, но от нея се иска да осигури средства за митническите такси. За целта е трябвало да преведат парите по посочени банкови сметки, които след това били закривани. Една от потърпевшите жени дори е теглила кредит, за да освободи пратката.", "date": "2019.01.22", "title": "„Богати женихи“ мамят самотни жени в Добричко"}
{"url": "https://www.actualno.com/pleven/plevensko-selo-iska-po-goljam-socialen-patronaj-naselenieto-mu-zastarjava-news_717620.html", "text": "  Капацитетът на домашния социален патронаж в плевенското село Коиловци да се увеличи, защото населението там застарява и . Това предлага в писмо до местния парламент на Плевен кметът на Коиловци Румен Габров.     Той пояснява, че сегашният капацитет на домашния социален патронаж в селото е да приготвя храна за 40 души, а желаещи да ползват тази социална услуга има още доста. В патронажа има заети 4 щатни бройки – домакин, шофьор-разносвач, готвач и работник в кухнята. През миналата година бюджетът за тази дейност е бил 55 000 лв.. От тях 20 920 лв. са отивали за издръжка на социалното заведение. Според Габров тези пари са крайно недостатъчни при постоянно покачващите се цени на тока, горивата и на хранителните продукти. Кметът на селото допълва, че таксите за храна се плащат редовно и се внасят по сметка на Община Плевен в срок.\r\nПисмото е обсъдено в две от постоянните комисии на местния парламент. Становище по него има и от общинската администрация. То ще бъде представено на предстоящото заседание на бюджетната комисия, съобщи днес председателят на плевенския Общински съвет Мартин Митев.\r\nСъс заповед на кмета Георг Спартански е извършена проверка на материалната база и на ползваемостта на домашния социален патронаж в Коиловци. Проверяващите установили, че сградата на патронажа е стара и трябва да се ремонтира. . Возилото, с което се разнася храната, също трябва да се ремонтира. Необходими са допълнителни средства и заради повишаващите се цени на тока и хранителните продукти. Становището на Община Плевен е, че увеличаването на издръжката от 20 920 лв. на 32 000 лв. на патронажа в Коиловци през 2019 г. е .  ", "date": "2019.01.22", "title": "Плевенско село иска по-голям социален патронаж, населението му застарява"}
{"url": "https://www.actualno.com/africa/nad-200-dushi-sa-zaginali-v-sredizemno-more-ot-nachaloto-na-godinata-news_717604.html", "text": "  Над 200 мигранти и бежанци са загинали в Средиземно море от началото на 2019 година при неуспешни опити да достигнат до бреговете на Европа. Тези данни съобщи официалният представител на Международната организация за миграция Джоел Милман.     \"За първите 20 дни на 2019 година на трите основни маршрута в Средиземно море са регистрирани 203 смъртни случая\", заяви Милман. Той отбеляза, че това е повече, отколкото през същият период от миналата година, когато загиналите бяха 201 човека.   По данни на организацията от началото на годината в Европа са пристигнали 4 883 човека преминавайки Средиземно море. Почти 60% от тях се намират в Испания 3 429 човека, 1 166 човека са пристигнали в Гърция, 155 в Италия, а останалите са в Малта и Кипър, предаде БГНЕС.\r\nПрез 2018 г. над 116 хиляди мигранти са стигнали Европа през Средиземно море, а 4.6 хиляди са изгубили живота си опитвайки се.  ", "date": "2019.01.22", "title": "Над 200 души са загинали в Средиземно море от началото на годината "}
{"url": "https://www.actualno.com/varna/varna-dava-675-mln-leva-za-izgrajdane-i-remont-na-ulici-news_717635.html", "text": "  Днес варненските съветници обсъдиха бюджета на общината за жилищно строителство, БКС и опазване на околната среда за 2019 г. На заседанието стана ясно, че за изграждане и р в морската ни столица ще са необходими над .     Един от основените булеварди във Варна - \"Васил Левски“, чийто проект продължава и през тази година, ще струва на общината . Около 18 млн. лева са планирани за основен ремонт на пътна мрежа, артерии, алеи и други обекти по инфраструктурата. На днешното заседание стана ясно, че текущата рехабилитация на улиците в града ще е в размер на .   Една от най-важните задачи за тази година ще е изграждането на пътна автомобилна рампа на автомагистрала „Хемус\". За целта общината ще задели 1,65 млн. лева в своя бюджет. Друг голям обект е реконструкцията на улица от бул. „Първи май“ към Рибарско пристанище „Карантината“, която ще струва над 1,5 млн. лв.\r\nПрез 2019 година предстои и обновяване на някои от улиците в село Константиново, за което в бюджета на община Варна са заделени 2,5 млн. лева.  ", "date": "2019.01.22", "title": "Варна дава 67,5 млн. лева за изграждане и ремонт на улици"}
{"url": "https://www.actualno.com/sofia/obsydiha-konceptualen-proekt-za-okolovrysten-pyt-na-selo-gara-elin-pelin-news_717636.html", "text": "  Концептуален проект за изграждане на околовръстен път на село Гара Елин Пелин обсъждаха в общината днес, съобщиха от местната администрация.     В срещата участваха кметът на Елин Пелин Ивайло Симеонов, зам.-кметът с ресор „Общинска собственост, транспорт и комуникации“ Стоян Стоянов, кметът на Гара Елин Пелин Светла Трендафилова, главният архитект на общината Стефан Аспарухов, началникът на отдел „Общинска собственост, транспорт и комуникации“ Севдалина Вельова, и двама представители на местното население.   Концептуалният проект за околовръстният път на селището, представен на вниманието на общинската администрация, е изработен от арх. Мая Томова и екип, информират от местната управа.\r\nПо време на срещата бяха набелязани мерките, чрез които трябва да протече изпълнението на проекта за околовръстен път.  След внимателно разглеждане на всички варианти за реализиране на обекта, кметът Ивайло Симеонов заяви, че за действие и е изключително важно да се направи първата стъпка, за да се осигури спокойствие на живущите.\r\nС изграждането на околовръстно трасе в голяма степен ще бъде , преминаващ през селата гара Елин Пелин и Нови хан, посочиха от общината.", "date": "2019.01.22", "title": "Обсъдиха Концептуален проект за околовръстен път на село гара Елин Пелин"}
{"url": "https://www.actualno.com/africa/libija-poiska-vyzobnovjavane-na-ikonomicheskite-vryzki-s-bylgarija-news_717644.html", "text": "  Вицепремиерът и министър на външните работи Екатерина Захариева разговаря в Брюксел с министъра на външните работи на Либия Мохамед Тахер Сиала, с когото обсъди подготовката на предстоящата визита на премиера на Либия Файез Сарадж в България, съобщиха от МВнР.     Преди седмица българският министър-председател Бойко Борисов проведе телефонен разговор с премиера Сарадж и го покани на посещение в България, която бе приета. Покани за визити са отправени и към министрите на външните и на вътрешните работи.   “Спомняме си с добро работата на много български компании в нашата страна. Трябва да възстановим връзките си на предишното ниво - заяви министър Сиала на срещата си с вицепремиера Захариева. - Всички стадиони в Либия са строени от български компании и са все още в отлично състояние. Вашите работници са много трудолюбиви.”\r\n“Трябва да засилим двустранните връзки, особено в областта на икономиката. Нашите инженери и лекари играха важна роля в обществения и икономически живот на Либия”, каза министър Захариева.  Либийският първи дипломат благодари още веднъж за бързата и своевременна реакция на българските власти по казуса с кораба “Бдин/Бадр” (повече за него прочетете ).\r\nМинистър Захариева отново изтъкна, че въпросът е частноправен, но българското правителството се ангажира с него, за да не се отрази на двустранните отношения. Готови сме да решим въпроса по начин, взаимно устройващ и двете страни.   Министър Сиала заяви изрично, че няма заповед за задържане на български кораби в либийски териториални води и че всички морски съдове под български флаг са добре дошли в техните пристанища.    Двамата министри се договориха посещението на либийския премиер у нас да бъде съпътствано от бизнесфорум, на който да бъде обсъдено възобновяването на българския износ. Министър Сиала прояви специален интерес към доставки на агнешко месо и българско кисело мляко. “Преди години у нас кацаха два самолета дневно с месо от България”, заяви той.\r\nМинистрите обсъдиха и политическите процеси в Либия, сред които и провеждането на избори до края на годината.", "date": "2019.01.22", "title": "Либия поиска възобновяване на икономическите връзки с България"}
{"url": "https://www.actualno.com/politics/dyrjavata-promenja-zakona-za-grajdanstvoto-zashtoto-razbra-che-izchezvat-investicii-news_717595.html", "text": "  Проектът за промени на Закона за българското гражданство ще бъде обсъден на 30 януари от Съвета за развитие към Министерски съвет и ще бъде публикуван за обществено обсъждане, съобщиха от правосъдното министерство.     Част от новите мерки предвиждат да отпадне възможността за получаване на българско гражданство на основание инвестиции, съкращаване на сроковете и прецизиране на критериите за предоставяне на българско гражданство, въвеждането на изискване кандидатите за гражданство на основание на произход да владеят български език и да имат работа и доход в страната. Припомняме, че в момента българско гражданство може да бъде получено на основание, че чужд гражданин е инвестирал в българската икономика 1 млн. лева.   Според заключенията на експертите, . . Идеята за законовата промяна, известна и като \"Златни визи\", беше на вече покойния и по негови сметки трябваше да вкара в българската икономика половин милиард евро.\r\nЗа предприетите мерки от Министерството на правосъдието за повишаване на контрола и предотвратяване на възможни злоупотреби в процедурите по предоставяне на българско гражданство е уведомен и еврокомисарят на правосъдието, защита на потребителите и равнопоставеността на половете Вера Йоурова.  Припомняме, че преди по-малко от половин ден стана ясно за , касаещ точно процедурите по даване на българско гражданство. В доклада се упоменава изрично, че заради несъвършените процедури може да има пране на пари поради даване на гражданство на недостатъчно добре проверени лица. Документът ще излезе официално публично утре, 23 януари, а освен България в него са включени още Кипър и Малта.\r\nВ средата на миналата година се оказа, че правосъдното министерство на практика какъв е произходът на инвестициите, защото \"в информационната система няма такъв модул\". А в свои материали по темата сайтът за разследваща журналистика \"Биволъ\" постави въпроса дали не е давано българско гражданство на руски граждани заради привилегии за бизнеса, за който работят. По данни към 2017 година, получени по Закона за достъп до обществена информация, гражданство са получили петима руснаци, двама ливанци, двама индийци и по един човек от Египет, Етиопия, Китай, Украйна, Виетнам, Пакистан и Съединените щати.", "date": "2019.01.22", "title": "Държавата променя закона за гражданството, защото разбра, че изчезват инвестиции"}
{"url": "https://www.actualno.com/tennis/nadal-pregazi-palacha-na-grigor-v-avstralija-i-veche-e-polufinalist-news_717642.html", "text": "  Испанецът Рафаел Надал продължава с отличното си представяне на Откритото първенство на Австралия, след като разби американеца Франсис Тиафо с 6-3, 6-4, 6-2 в мач от четвъртфиналите на надпреварата.     По този начин шампионът от 2009-та година се класира за полуфиналите в Мелбърн , като .   Рафа започна доминацията си от самото начало и бързо дръпна с 3-0, след което не остави никакви шансове на 21-годишния Тиафо на собствен сервис, за да вземе сета с 6-3.\r\nСветовният номер 2 повтори упражнението във втората част, когато отново пробив в началото, след което бе безпощаден при подаванията си за 6-4.  В началото на третия сет Надал продължи да бъде максимално агресивен и стигна до нов ранен пробив, след което затвори двубоя след час и 47 минути игра.\r\nНадал завърши двубоя с 84 процента спечелени точки след първи сервис, 29 печеливши удара и 23 непредизвикани грешки, за да сложи край на силната серия на Тиафо, който в предишния кръг отстрани българина Григор Димитров.   Кой е следващият съперник на Надал в Австралия, разберете в     ", "date": "2019.01.22", "title": "Надал прегази палача на Григор в Австралия и вече е полуфиналист"}
{"url": "https://www.actualno.com/cars/naj-populjarnijat-model-v-amerika-minava-na-tok-news_717649.html", "text": "  Компанията Ford ще предложи електрическа и хибридна версия на най-популярния модел в Северна Америка – пикапа F-Series. Това заяви изпълнителният директор на марката Джим Хакет по време на концеференцията Deutsche Bank Global Auto Industry.     „Готвим се да електрифицираме F-Series, като то този начин ще добавим хибридни и електрически версии в семейството на модела. Същото ще направим и с товарния Transit”, коментира Хакет, но не пожела да уточни сроковете за поява на електрическите пикапи, както и дали промяната ще засегне само най-популярната версия – F-150, или ще се случи и с по-големите модификации – F-250 и F-350.   Като цяло, плановете на Ford предвиждат до 2020 г. около 90% от моделите на марката да бъдат всъдеходи или пикапи.  Стратегията на американския производител предвижда и постепенно пускане на хибридни версии на най-популярните модели - F-150, Mustang, Explorer, Escape и Bronco, а също така и производство на ново поколение електромобили.\r\nПикапите от F-Series са не само на популярните модели на Ford, но и най-добре продаваните автомобили на марката в САЩ. Само през 2018 г. продажбите на пикапа са 1 080 577 единици, което е с 0,4% повече от 2017 г. В световен мащаб пикапът на Ford заема второ място, като отстъпва единствено на Toyota Corolla, чийто резултат за 2018 г. е  1 181 445 бройки.  ", "date": "2019.01.22", "title": "Най-популярният модел в Америка минава на ток"}
{"url": "https://www.actualno.com/ruse/kyde-u-nas-se-praznuva-edinstvenijat-za-bylgarija-djadovden-news_717664.html", "text": "  Мъжете от село Черешово, Русенска област празнуват на 22 януари единствения за България Дядовден. \"Еманципацията\" на черешовските мъже е от 50 години и преминава под крилатата фраза \"Каквото дядо знае, баба не го знае\". Основен организатор на празника е община Сливо поле.     Русенският областен управител Галин Григоров участва в светлия мъжки празник – Дядовден, отхвърлил многогодишното робство под бабин чехъл. В прочувственото си слово към революционно настроените мъже и техните половинки той призова за съхраняване и разпространение на българските традиции. Той пожела на всички здраве и благоденствие, независимо от пол и занятие.\r\nПреди половин век местните зевзеци Дамян Хаджийски и Милчо Станчев се решили на революционната стъпка, докато си пиели кротко и смирено в кръчмата на Бабинден. Сметнали, че не е справедливо жените да ги тормозят сексуално, каквито са поверията, и на женския празник да ги карат да си събуват гащите или да се откупуват с някоя пара. С решителност и непоколебима смелост те извоювали правото на неповторимия си празник. Според ритуала \"дядото\" се довежда с каручка, теглена от магаре, до центъра на Черешово, където на селската чешма следва ритуално къпане. След банята на селския мегдан се извива кръшно хоро.\r\nКлючов елемент в празника е маратонската издръжливост на пиене, която развързва или завързва езиците. За да проверят ораторските си способности, мъжете трябва да кажат скоропоговорката \"Сухо шише се суши на шосе\". Юнашко звание се дава на този, който я каже три пъти членоразделно и без грешка.  През последните години е отпаднало наложеното ембарго на Дядовден да участват жени. Така ледовете са разчупени и те са приети с отворени обятия на мъжкия празник.", "date": "2019.01.22", "title": "Къде у нас се празнува единственият за България Дядовден? "}
{"url": "https://www.actualno.com/curious/zashto-da-iztriesh-prilojenijata-za-zapoznanstva-news_717619.html", "text": "  Предполагам, че въпросът е без смисъл за известна част от хората, които дори не предполагат, че съществуват такива приложения. И определено не става въпрос за изостанали от всеобщото технологично развитие хора, а за такива, които знаят какво искат и как да го постигнат. За останалите, отговорът на въпроса от заглавието е ДА! И не мисля, че се нуждае от кой знае каква обосновка. Ако имаш проблем с откриването на идеалния партньор, то ще го имаш и търсейки в приложението.     В никакъв случай не отричам, че съществуват двойки, които са във връзка след запознанство в именно такова приложение. Аз също съм пробвал и донякъде се получи. Това, което не трябва да забравяме обаче е, че любовта всъщност е магия. Няма как алгоритмите на приложение, чрез критериите, които си задал, да открият идеалния за теб партньор. Може, но само ако целта е секс за една вечер. Нека дам пример. Аз винаги съм харесвал руси жени и ако сега някой ми покаже снимка на две много красиви момичета: блондинка и брюнетка, ще бъда повече привлечен от първата. В живота обаче нещата не винаги протичат по този начин. Всичките ми бивши приятелки са брюнетки. Т.е. когато аз съм се запознал със тях, излизали сме, почувствал съм привличане, влюбване, водещото не е бил, цветът на косата или големината на бюста, а взаимното привличане, общите интереси и т.н.   Как всичките тези особености могат да бъдат зададени като критерии в приложение? Не биха могли. Освен това не виждам смисъл в това да моделираш предполагаемата си половинка. Тя не е робот, на който да кажеш кои да бъдат любимите му книги, музика и разбира се да харесва да гледа футбол. Когато предателят в редиците на Морфей, от филма „Матрицата“, се среща с агентите на машините, за да заговорничат, той си хапва в ресторант вътре в Матрицата. Отдавна са му омръзнали кашите, с които се хранят бунтовниците и е благодарен за пилешката пържола, но едновременно с това ... ", "date": "2019.01.22", "title": "Защо да изтриеш приложенията за запознанства?"}
{"url": "https://www.actualno.com/bgfootball/jasna-e-programata-za-proletnija-djal-v-pyrva-liga-eto-koga-e-derbito-cska-levski-news_717686.html", "text": "  В средата на февруари ще се подновят битките от родната Първа лига.     От ЦСКА днес обявиха каква е програмата на тима през пролетния дял на сезона, като в края на втория месец от 2019 година ще се изиграе и голямото дерби с Левски. Срещата е насрочена за 24-и февруари.   Битката между \"сини\" и \"червени\" по традиция ще е на националния стадион \"Васил Левски\", а началният час ще бъде 14:45.\r\nОт \"Българска армия\" обявиха, че първият мач на тима е на 16-и и е гостуване във Варна на Черно море. Срещата на \"Тича\" ще започне в 15:00 часа.  Вижте .", "date": "2019.01.22", "title": "Ясна е програмата за пролетния дял в Първа лига, ето кога е дербито ЦСКА - Левски"}
{"url": "https://www.actualno.com/curious/zodiite-koito-mogat-da-pritejavat-vseki-myj-news_717603.html", "text": "  Всяка една жена действа по различен начин с мъжете. Има жени, които са нежни и романтични, има такива, които са тихи и срамежливи. Днес обаче няма да ви разкажем за тях, а за жените, които са страстни и могат да притежават всеки мъж. Те знаят точно какво искат и винаги го получават, независимо колко нерви и усилия ще са им нужни. Набележат ли си някой мъж, няма начин да не го получат, готови са на всичко, за да постигнат целта си. Всъщност тяхната цел е да се забавляват, а мъжете просто са луди по тях.          Това са целеустремени жени, които знаят точно какво да направят, за да привлекат вниманието на мъжа, когото харесват. Те са много страстни и огнени, привличат мъжете като магнит. Качеството, което много им помага да завладяват мъжките сърца е коварността. За тях няма значение какво ще им коства прелъстяването, важното е да стигнат до края. Имат изключително много обожатели, защото са изключително магнетични. Обикновено жената Скорпион е интересна за всеки един мъж. Тя може да има всеки, стига да го пожелае. Няма лоши намерения, но обикновено всичко, което прави е за забавление, тя не търси сериозна връзка.   Те изглеждат много тихи и спокойни , но всъщност са скрити лимонки . Много добре знаят какво искат и по какъв начин да го получат. Упоритостта им им помага малко по малко да стигат до целта. Нищо не може да ги спре, ако искат да имат сърцето на някой мъж. Жените Телец не създават такова впечатление в началото, но това не бива да ви заблуждава. Те са изключително нежни, всеотдайни и верни. За това веднъж хлътнал по тях, един мъж просто не може да ги забрави. Оставят трайна следа след себе си. Възможно е в началото да се държат с вас като с приятел, за да се доберат по-лесно до крайната цел, а тя е да спечелят сърцето ви.        Играта с тези жени определено е много интересна. Те имат високо его и обикновено са малко по-недостъпни от останалите жени, а всъщност това кара мъжете да се влюбват в тях. Жените, които носят този зодиакален знак са едни от най-интересните зодии за мъжете. Обикновено те са в графата „незабравими“ жени. Лъвиците имат мнение за всичко и несломим нрав. Те са като истински кралици. На пръв поглед изглеждат студени, а това наистина привлича мъжете. Обичат да са център на вниманието и обикновено им се получава много добре. Те са магнетични и привлекателни, правят всичко с много емоция и страст. Държат се на ниво и не биха показали, че се опитват да завладеят сърцето на мъж, правят го тихо и скрито, което прави играта с тези жени още по-интересна.", "date": "2019.01.22", "title": "Зодиите, които могат да притежават всеки мъж"}
{"url": "https://www.actualno.com/blagoevgrad/blagoevgrad-e-pred-gripna-epidemija-news_717522.html", "text": "  В Благоевград са регистрирани 182 случая на грип на 10 000 души само за миналата седмица. От началото на тази, заболелите са двойно повече.     Това заяви за д-р Веселка Мончева, директор \"Надзор на заразните болести\" в РЗИ-Благоевград.\r\nСпоред нея, градът е пред грипна епидемия, като се очаква тя да бъде обявена в края на тази седмица. \r\n„Следим определени таргет групи, като получаваме информация от общопрактикуващи лекари, училища и болници. Таргет групи, които следим, са деца от 0-4 години, от 5 до 14, от 15 до 29, от 30 до 64 и над 65 години”, допълни д-р Мончева.  Светослав Стоянов, заместник-директор в едно от най-големите училища в Благоевград - Второ основно училище \"Димитър Благоев\", заяви пред , че според него . В петък, 18.01, 67 от учениците между първи и четвърти клас не са били на училище. Днес няма почти 20% от децата, както и някои от учителите. , малко дете на 5 години почина вчера в Благоевград. Причината за смъртта му е усложнение след грип, като детето е починало в благоевградската болница, прехвърлено в отделението по реанимация.\r\nTова е първият смъртен случай в страната след обявяването на грипна епидемия. Лекарите от Благоевград направили всичко възможно, за да спасят детето, включително лечение с антибиотици, но инфекцията се развила прекалено бързо и засегнала белия дроб.    И докато се очаква грипна епидемия, улиците на Благоевград остават пълни с хора. Университетите работят с пълен капацитет, а никой от живущите в града не носи маски.", "date": "2019.01.22", "title": "Благоевград е пред грипна епидемия"}
{"url": "https://www.actualno.com/curious/6-priznaka-che-toj-ne-e-vluben-vyv-vas-news_717608.html", "text": "  Чували ли сте израза \"психологически демони, маскирани като любов\"? Фраза, която психолозите често използват, говорейки за хора, които бъркат романтичните вярвания и идеали с обсебване на партньора.     Може да се изненадате от броя на хората, които се чувстват като в капан в дадена връзка. Нещата могат да станат наистина опасни, ако пренебрегнете предупредителните знаци, заслепени от любов. Ето кои са 6-те признака, че човекът до вас не е влюбен, а обсебен и \"емоционално ограбващ\".    Когато човекът до вас иска да прекарвате повече време заедно, това е добър знак. Но ако по-скоро започва да прилича на досадно кученце, което проси под масата храна, нещата започват да излизат извън контрол.       Започва се с екскурзии през уикендите и романтични вечери всяка вечер след работа. След време това прераства в молби да си вземете болничен, отпуска или каквото и да било, само за да не излизате от вкъщи.     Или поне са имали преди да ви срещнат. Със сигурност ви е станало приятно, когато вашият човек се е лишил от \"мъжка вечер\", за да прекара време с вас. И нормално да е така, ако е единичен случай. Дадете ли си сметка, че партньорът ви от месеци не се е срещал с никого, това определено е \"червена лампичка\".    ", "date": "2019.01.22", "title": "6 признака, че ТОЙ не е влюбен във вас"}
{"url": "https://www.actualno.com/balkani/zoran-zaev-magistralata-do-bylgarija-e-sred-strategicheskite-ni-proekti-news_717725.html", "text": "  С началото на строителния сезон ще има ускорение на строителството и рехабилитацията на голяма част от пътната мрежа в Македония на обща стойност 1,270 млрд евро. Това каза македонският премиер Зоран Заев по време на срещата си с правителствения икономически екип, който работи за вътрешното и съседското свързване на страната, предаде БГНЕС.     \"Изграждането на инфраструктурата е много важна за гарантирането на икономическия ръст и развитието на страната. Поради тази причина това е сред нашите най-големи приоритети. През 2019 г. ще се строи във всички региони на пълни обороти\", каза Заев.   Македонският министър-председател определи като стратегически изграждането на магистралата Кичево-Охрид, пускането в употреба на магистралата Миладиновци-Щип и стартът на магистралата от столицата Скопие до граничния пункт Блаце (Гюешево - бел. ред.) с България.", "date": "2019.01.22", "title": "Зоран Заев: Магистралата до България е сред стратегическите ни проекти"}
{"url": "https://www.actualno.com/politics/primer-za-provala-s-bylgarskoto-grajdanstvo-sreshtu-investicii-ruski-milioner-news_717640.html", "text": "  Фрапиращ пример по отношение на неспособността на държавата да контролира т.нар. \"Златни визи\" по Закона за българското гражданство даде неправителствената организация Антикорупционен фонд (АКФ). Става въпрос за възможността българско гражданство да вземат чужди граждани, които са вложили поне 1 млн. лева в българската икономика.     Примерът, който дава АФК, е с руския гражданин Сергей Адониев. Неговото българско гражданство е отнето заради \"укрита информация за осъдителна присъда в САЩ през 1998 година по обвинение за пране на пари, измама и нарушаване на търговско ембарго спрямо трети страни\".   Български паспорт е даден на Адониев още през 2008 година, но е отнет едва миналата година - заради \"сигнал от партньорски служби\", а АКФ също са подали сигнал. Информация за присъдата обаче има дори в , а от АКФ са категорични, че в случая службите ни не са си свършили работата цяло десетилетие.\r\n\"Всички американски съдебни архиви са в интернет, включително и по делото United States vs. Serguei Adoniev, и проверките са въпрос дори не на часове, а на минути. Това обаче не е било извършено в период от десет години до започнатата от АКФ преписка и последваща публикация. Очакваме от ресорната комисия в парламента и извънредната комисия отговор на въпроса кой, кога и къде не е извършил необходимите проверки както при процеса на натурализация, както и десет години след това”, коментират от АКФ.  Сергей Адониев е известен руски бизнесмен и филантроп, а списание Forbes оценява неговото състояние през 2018 година на около 800 млн долара. През миналата година той беше официално обявен като спонсор на Ксения Собчак, която беше , както и като спонсор на популярния в Русия вестник \"Новое время\". Множество публикации и разследвания в руските медии свързват неговия телекомуникационен бизнес с директната протекция от Владимир Путин. Той е един от 30-те бизнесмени, канени в Кремъл от руския президент на важни дискусии относно икономическата стратегия на Русия. Известен е и с производството на \"руския отговор на iPhone\" - мобилният телефон Yotaphone.\r\nСпоред информация на АКФ Адониев ще може да пребивава в ЕС и след отмяната на натурализацията, тъй като неговата съпруга и деца продължават да са с българско гражданство.        По-рано днес , че ще публикува до 30 януари за обществено обсъждане готвени промени в Закона за българското гражданство, с които да се отмени опцията \"Златна виза\". Това стана след анализ, който сочел, че няма полза за България от това и даже получени като гаранция инвестиции били \"изчезнали\". Всичко това се случва, след като само преди половин година правосъдното министерство си призна, че относно процеса с инвестиции от страна на такива \"нови\" български граждани.\r\nПрипомняме, че преди по-малко от половин ден стана ясно за , касаещ точно процедурите по даване на българско гражданство. В доклада се упоменава изрично, че заради несъвършените процедури може да има пране на пари поради даване на гражданство на недостатъчно добре проверени лица. Документът ще излезе официално публично утре, 23 януари, а освен България в него са включени още Кипър и Малта.", "date": "2019.01.22", "title": "Пример за провала с българското гражданство срещу инвестиции - руски милионер"}
{"url": "https://www.actualno.com/society/novinite-naj-vajnoto-za-denja-22-januari-news_717689.html", "text": "  Редакционният екип на ви представя най-важните новини за изминалия ден, 22 януари.      Проектът за промени на Закона за българското гражданство ще бъде обсъден на 30 януари от Съвета за развитие към Министерски съвет и ще бъде публикуван за обществено обсъждане, съобщиха от правосъдното министерство.   Срещу депутата от БСП Елена Йончева е повдигнато обвинение за пране на пари. Това съобщи говорителят на главния прокурор Румяна Арнаудова.  От есента Драгалевският лифт, който е най-старият на Витоша и най-любим на софиянци и планинари е спрян и няма изгледи скоро да заработи. Фирмата, отговаряща за съоръженията - \"Витоша ски\" е затруднена от законодателната уредба, по думите на началника на сектор \"Ски писти и машинен парк\" Радослав Пеев.     Фрапиращ пример по отношение на неспособността на държавата да контролира т.нар. \"Златни визи\" по Закона за българското гражданство даде неправителствената организация Антикорупционен фонд (АКФ). Става въпрос за възможността българско гражданство да вземат чужди граждани, които са вложили поне 1 млн. лева в българската икономика. Германският канцлер Ангела Меркел и френският президент Еманюел Макрон подписаха в германския град Аахен нов договор за приятелство между двете страни. Тясното сътрудничество между Берлин и Париж е в основата на ЕС, се казва в преамбюла на договора.    Проектът за промени на Закона за българското гражданство ще бъде обсъден на 30 януари от Съвета за развитие към Министерски съвет и ще бъде публикуван за обществено обсъждане, съобщиха от правосъдното министерство. Сериозни проблеми разтърсиха туристическия бранш у нас. Работещи по Черноморието екскурзоводи потърсиха диалог с министъра на туризма Николина Ангелкова, за да обсъдят действащата наредба за упражняване на дейността на екскурзоводите в България, която е в процес на изменение. Работещите по морето имат конкретни предложения, които са изпратили в министерството на туризма. Уес Мичъл, най-високопоставеният американски дипломат, отговарящ за европейските въпроси, ще напусне Държавния департамент следващия месец. Това ще освободи ключов пост в момент, когато европейските лидери поставят под въпрос ангажимента на президента Тръмп към историческите съюзи. “С днешното законодателно гласуване слагаме край на спекулациите относно двойния стандарт спрямо България и другите страни от Централна и Източна Европа. Услията ми от последните две години дадоха ясен резултат за България - още по-смел от очакваното.", "date": "2019.01.22", "title": "Новините: Най-важното за деня, 22 януари"}
{"url": "https://www.actualno.com/kustendil/tri-momicheta-ot-kustendilska-oblast-s-nagradi-ot-nacionalnija-konkurs-policajat-e-moj-prijatel-i-uchitel-news_717668.html", "text": "  Леа Борисова от ОУ „Професор Марин Дринов“ – Кюстендил, София Лъчезарова и Дария Боюклийска от ОУ „Св. Св. Кирил и Методий“ в Дупница получиха грамоти и подаръци от Националния коледен конкурс за детска рисунка „Полицаят е мой приятел и учител“. Наградените  момичета са третокласнички и се състезаваха с още 81 участника от страната. Работите им бяха оценявани от жури в главна дирекция „Национална полиция“ – МВР. Те са доброволци в проекта „Детско полицейско управление“ към двете училища и са ученички в трети клас.        Наградите на София и Дария бяха връчени вчера в РУ Дупница от директора на ОДМВР ст. комисар Е.Стамболийски. Двете момичета заедно с ръководителя на проекта инспектор Николай Иванов, със съучениците си и учителите им, бяха гости в РУ Дупница.\r\nЛеа получи наградата си в училище „Проф. Марин Дринов“ от началникът на група „Териториална полиция“ в РУ Кюстендил Кирил Кирилов. Радостта й бе споделена от съучениците, учители и инспекторите от Детската педагогическа стая на РУ МВР – Кюстендил, предаде кореспондент от града, за   ", "date": "2019.01.22", "title": "Три момичета от Кюстендилска област с награди от националния конкурс „Полицаят е мой приятел и учител"}
{"url": "https://www.actualno.com/smolyan/bolnicata-v-smoljan-uvelichava-leglata-v-3-otdelenija-lekarite-ne-smogvat-na-pacientite-news_717665.html", "text": "  В три отделения на областната болница в Смолян увеличават леглата със на изпълнителния директор д-р Марин Даракчиев, стана ясно днес.     Заради грипната епидемия са спрени плановите операции, продължава повишеният прием на пациенти в някои отделения, основно с усложнения на вирусната инфекция. Все още е увеличен приемът в отделенията Пулмология, Кардиология и ОАИЛ, съобщи д-р Емилия Апостолова – зам.-директор по медицинските дейности.\r\nПо потока на пациенти в Спешно отделение и в Неотложния кабинет се съди за това, че няма особено намаляване на патологията, коментира тя.\r\nВъв връзка с повишената заболеваемост и на основание Наредба №49 изпълнителният директор д-р Марин Даракчиев е издал заповед, с която временно се увеличава броят на леглата в отделенията, в които има по-голям прием.  „Работи се на пълен капацитет. Болните, които имат нужда от хоспитализация, не се връщат. Осигурен е в достатъчен обем персонал. Подсигурена е и болничната аптека с необходимите медикаменти, в това число и противовирусни“, допълва д-р Апостолова.\r\n„При нас, във Вътрешно отделение, постъпват болни, когато имат примерно доказана грипна пневмония. Доказан грип може да усложни всяко наше заболяване. Имаме много тежко болни. С леглата е някакъв ужас. Имаме всякакви белодробно болни, хроници с хронична обструктивна болест, която след настинки се влошава. Просто вирози, тежки пневмонии и пациенти с плеврални изливи вследствие на друго заболяване, като бъбречна недостатъчност, кардиации, усложнени пневмония с изливи, тежки дихателни недостатъчности. Но в момента е някакъв взрив и с много тежко протичане, защото са след настинки“, обясни пулмологът д-р Екатерина Караянкова.\r\nИ тъй като тя дава дежурства и в Спешна помощ към МБАЛ – Смолян, й прави впечатление колко много онкоболни постъпват в болницата, където няма онкологично отделение.    „Назначават им планови химиотерапии в Пловдив, но явно и при тях е много натоварено. Започват да ги връщат, а хората не се прибират в къщи, защото са зле. Пристигат на рампата на Спешна помощ в Смолян. Колегите ги приемат, престояват по един-два дена, докато излязат всички изследвания, да са под лекарско наблюдение и ги изписваме за плановите химиотерапии. Явно в Пловдив също имат много хора и почват да им променят датите за вливки. А има много хора, които не понасят вливките и един-два дни след процедурата се чувстват ужасно и като няма къде, постъпват при нас“, посочи тя.\r\nПо думите й в областната болница в момента е страшно натоварено, от цялата област идват пациенти в Смолян.\r\n„И когато вече е свръх натоварено, идва и пациент, който не е за нашата болница, но има придружаващи заболявания, които започват да утежняват положението.", "date": "2019.01.22", "title": "Болницата в Смолян увеличава леглата в 3 отделения, лекарите не смогват на пациентите"}
{"url": "https://www.actualno.com/sofia/dragalevskijat-lift-bez-izgledi-da-zaraboti-skoro-news_717629.html", "text": "  От есента Драгалевският лифт, който е най-старият на Витоша и най-любим на софиянци и планинари е спрян и няма изгледи скоро да заработи. Фирмата, отговаряща за съоръженията - \"Витоша ски\" е затруднена от законодателната уредба, по думите на  началника на сектор \"Ски писти и машинен парк\" Радослав Пеев.     \"В момента тя може да бъде тълкувана двуяко\", оплака се той, визирайки случая с . \"Ние искаме да работим законосъобразно. И нека да има ясни правила. Ясно е правилото, че не може да има нови съоръжения в парк Витоша и ние не стоим нови съоръжения“, заяви той, позовавайки се на Плана за управление. \"Планът за управление към момента е актуален, въпреки, че е изтекъл 2014 година\",  подчерта Пеев и коментира, че заради това фирмата можела само \"да го боядисва, да сменя ролки и да го поддържа в това дередже, в каквото е\".   На припомняне от , че има законов текст, който регламентира именно на станции и стълбове на съществуващи лифтове и влекове, включително да се прави основен ремонт, реконструкция, подмяна, модернизация (чл. 54, ал 1, т. 6 от Закона за горите), Радослав Пеев контрира с аргумента: \"Този текст влиза в противоречие с Плана за управление, който забранява строежа на нови съоръжения и подмяната на старите. Може да подменим само на същата просека, на същите места същото съоръжение\"  и възкликна: \"Как бихме могли да купим \"Трабант\" в XXI век!\", с което не остана отговор за въпрос коя норма е по-високостояща - законът или Плана за управление.\r\nПо думите на Пеев се влиза в противоречие и със Закона за устройство на територията, който казва, че за да поставите нов стълб, трябва да излеете нов фундамент,  а според Плана за управление е забранено леенето на бетон в парка. На въпрос на каква ще е съдбата на Драгалевския лифт при това положение, той обясни, че в момента екипи на \"Витоша ски\" обследват съоръжението. \"Ще направят анализи за ремонта, който предстои и дали е възможно да се направи такъв ремонт и този лифт да бъде върнат към живот. Засега не можем да поемем ангажимент, че това може да се случи или че няма да се случи\", заяви Пеев.   . \"Колегите ги анализират и преценяват дали този лифт отговаря на нормите, предвидени в Наредба 24 и безопасността на пътниците, които се возят. Съоръжението е изключително дълго и тежко за работа. То е най-старото на Витоша и на възраст над 60 години. Всеки един стълб се обследва, всяка една ролка се проверява, всяка станция се обследва. Това е изключително тежка и дълга работа и не можем да кажем кога ще завърши\", каза още Пеев.\r\nИначе, . Този лифт минава през изключително живописна местност и любителите на планината могат да се радват на по-пряк достъп, возейки се на седалки, отбеляза Пеев.   Подобно е положението  и с останалите лифтове на Витоша, според Пеев. \"Едва когато законовата уредба позволява да се правят инвестиционни намерения, ние сме готови да ги внесем\", заяви Пеев, коментирайки възможностите за пренаправа на Княжевския лифт. За Княжевския лифт, който също отдавна не работи, Пеев припомни, че фирмата, която го е произвела, също отдавна не съществува и отсече - \"няма как да закупим съоръжение с такъв капацитет и от този модел“. \"По Закона за устройство на територията (ЗУТ) всяко поставяне на фундамент е свързано с леенето на бетон. Планът за управление забранява такова нещо, а за ново модерно съоръжение трябва да се лее бетон\", аргументира се по същия начин  Пеев.    От \"Витоша ски\" нееднократно сме заявявали, че искаме да подменим всички влекове с лифтове.  Искаме така да бъдат разместени, че да има добра логистика по между им, изтъкна Пеев. . Нашето предложение е да се прегради дерето под финала на писта \"Витошко лале 1\", където има естествена падина, съобщи той и поясни, че дерето би могло да се прегради и да се използва за естествено водохващане, без да се засегне вододайната зона.", "date": "2019.01.22", "title": "Драгалевският лифт - без изгледи да заработи скоро"}
{"url": "https://www.actualno.com/analysis/le-figaro-zashto-severen-potok-2-predizvikva-razdelenie-na-zapad-news_717718.html", "text": "   Под писмо със заплахи стоеше подписът на Ричард Гренел, посланикът на САЩ в Германия. В началото на януари го получиха немски компании, които участват в проекта за газопровода „Северен поток-2“, по-конкретно „Юнипер“ и „Винтерсхал“. „Ние подчертаваме факта, че предприятията, които работят по газопровада, транспортиращ енергоносители от Русия, се сблъскват със сериозен риск от санкции“, отбеляза високопоставеният дипломат. Той напомни, че Вашингтон е против проекта, а също така подчерта, готовността на Камарата на представителите да обяви санкции срещу което и да било предприятие, действащо в разрез с позицията на САЩ. Какво е бъдещето на този мащабен проект, анализира за авторитетното издание , в материал, цитиран от БГНЕС.      Правителството на Ангела Меркел отговори на този безпрецедентен натиск доста спокойно. „Германия е страна, която гарантира свободата на словото. Поради това няма необходимост всяко писмо да бъде коментирано“, каза министърът на икономиката Петер Алтмайер. „Освен това Германия е правова държава“, добави той, напомняйки, че действа в рамките на всички необходими разрешения.  Подигравки прозвучаха и от двете страни. В поредната си Доналд Тръмп заяви, че Германия се намира „в ръцете на Русия“. Може ли напрежението да започне да спада, без някой от лагерите да даде заден ход?    Газопроводът „Северен поток-2“ трябва да стигне до Грайфсвелд на балтийското крайбрежие на Германия и ще доставя 55 млрд. куб. м. руски газ в Европа. Ангела Меркел от самото начало се застъпва за този проект и го нарича „търговски“, а не политически. В миналото канцлерът взе решение за закриване на германските АЕЦ, но работещите на въглища ТЕЦ представляват сами по себе си сериозен източник на замърсяване. По такъв начин тя иска да диверсифицира доставките на енергоносители в страната.  Нейното правителство небрежно отхвърля заявленията за риска от „зависимост“ от Русия. Независимо от разширяването на възможностите за доставки чрез , руският газ не е единствения достъпен източник. Освен това, обясняват немците, Русия не е заинтересована от възникването на криза, която би я лишила от такъв пазар и от главния ѝ източник на валута. Делът на руския газ за снабядване на Европа не престава да расте и сега представлява една трета от цялото потребление. В Германия 40% от всичкия пристигащ газ постъпва от Русия. Критичният праг вече е достигнат.\r\nВ Берлин „Северен поток-2“ започва да създава неудобства. Но дори и ако настрана бъдат сложени икономическите или частните интереси, Германия иска „да се сдобри“ с Русия. „Искаме ли да продължаваме външнополитическата стратегия, при която ние притискаме Русия и я блокираме където можем?\", е въпросът, зададен от бившия министър на външните работи Зигмар Габриел, наричайки такъв подход контрапродуктивен. И все пак американският натиск принуди канцлера да промени позицията си: сега тя признава, че  ще има геополитически последствия от „Северен поток-2“, които трябва да се вземат под внимание, особено за Украйна.        Като оправдание за неприемането на „Северен поток-2“ Вашингтон използва аргумента за украинската криза и нарастващото . След анексирането на Крим геополитическите амбиции на Владимир Путин предизвикват безпокойство в САЩ, където винаги е преобладавала по-твърда линия в сравнение с Европа. Американците се опасяват, че Русия може да използва енергоносителите като средство за геополитически натиск. Новият газопровод само ще разшири тези ѝ възможности. Освен това „Северен поток-2“ окончателно ще сложи кръст на газотранспортната система на Украйна и по такъв начин ще я лиши от ценен източник на приходи.\r\nНо Белият дом не е обезпокоен само за бъдещето на Централна Европа. В опитите си президентът Доналд Тръмп се надява също така да създаде нов пазар на американския втечнен природен газ (ВПГ). Немците вече посочват по-високата цена на ВПГ, но в знак на добра воля правителството в Берлин ще разгледа възможността за финансиране на терминал за ВПГ в Германия. Дали това е достатъчно, за да се успокои Доналд Тръмп? Не е изключено президентът на САЩ да преследва и още една цел: продължавайки с натиска той да се надява на ответни стъпки от страна на Владимир Путин по други въпроси. В Европа възникна разделение. Държавите от ЕС се придържат към различни възгледи и не се отнасят еднакво към заплахата от влиянието на Москва. Едни заеха внимателна позиция, като например Франция, която поддържа Германия,  но публично не се намесва в ситуацията. Прибалтика и поляците, точно обратното, са против строителството на „Северен поток-2“, защото го смятат за заплаха за своята сигурност. При това фронтът на противниците се разраства: през декември Европейският парламент прие резолюция с изисквания за спиране на проекта. В същото време Финландия и Швеция , които проектът директно касае, дадоха съгласието си за прокарване на тръбите през техните териториални води. На свой ред Дания застава против строителството на последния участък от проекта и „Газпром“ разглежда други варианти в случай на нейния отказ.       На 8 януари Владимир Путин присъстваше заедно с шефа на „Газпром“ Алексей Милер на церемонията по влизането в експлоатация в Калининград на първия терминал за ВПГ, който осигурява снабдяването на тази област, притисната между Прибалтика и Полша. Там за първи път газ стига чрез танкери през Балтийско море, а не по стария съветски газопровод, който стига до Калининград през Беларус и Литва. Неговият маршрут съвсем не се нрави на Литва, където след провъзгласяването на независимостта през 1991 г. повече не иска да зависи напълно от руския газ. През 2015 г. тази малка държава откри плаващ терминал за приемане на норвежки газ, което вбеси Владимир Путин. Той обвинява Европа в стремеж за разкъсване на газовите връзки с Русия и за създаване на проблеми за Калининград. Церемонията на 8 януари в Калининград беше отговор в тази посока. В същия ден Владимир Путин със символичен жест за известно време спря подаването на газ по тръбопровода... Обикновена проверка на съоръжението, обясниха от „Газпром“.\r\nВ края на ноември , където заедно с Ердоган откриха първата част от газопровода „Турски поток“, който също заобикаля Украйна, но този път през южна Европа и на Балканите през Черно море. България, Сърбия и Унгария дадоха съгласието си да транзитират газ, което предизвика раздразнение в Брюксел. Преди две години на Европейската комисия вече веднъж се удаде да блокира подобен проект под названието „Южен поток“. Министърът на енергетиката на САЩ Рик Пери, който през ноември мина пред Будапеща, предупреди правителството на Виктор Орбан срещу съблазните от присъединяване към „Турски поток“: “Русия използва газопроводите, за да укрепи своя контрол в ущърб на сигурността и стабилността на Централна и Източна Европа\". „Северен поток“ не е само газов проблем. Става дума за . Ако през наша територия повече няма да има транзит, това ще отвори вратата за голямомащабно военно нападение на Русия срещу нашата страна. Става дума не само за нашата сигурност, но и за сигурността на Европейския съюз“, предупреди шефът на националната компания „Нафтогаз“ Андрей Коболев. По неговите думи украинската газопреносна система, снабдяваща Европа, представлява последната преграда пред попадането на страната под пълния контрол на Кремъл. „Северен поток-2“ ще струва 3 млрд. долара, което е равнозначно на украинския бюджет за отбрана“, отбеляза президентът Петро Порошенко. Киев се договаря с Вашингтон за доставката на ново „смъртоносно“ отбранително оръжие, но засега все още е далеч от приемането в НАТО, което би станало за Москва повод за война.\r\nГазовата война между двете страни (даденият газопровод е само един от нейните епизоди - бел. ред.) се развива, след като в Киев се промени политическата власт. На 1 януари 2006 г. Москва за първи път затвори вентила на украинците след две години управление в Украйна на прозападен лидер, който се издигна на върха благодарение на „Оранжевата революция“. „Газпром“ повтори две години по-късно този номер, отново в разгара на зимата, когато на европейските потребители е особено необходимо отопление. Според официалната версия всичко опира до пари, доколкото Украйна отказва да спазва пазарните закони и активно се ползва със статута на бивша съветска република по отношение на преференциалните цени на газа. Днес по тези икономически въпроси се води разследване от Арбитражния съд в Стокхолм, чието последно решение (март 2018 г.) беше в полза на Украйна: на “Газпром“ се наложи да плати на „Нафтогаз“ 2,5 млрд. долара.   Западните наблюдатели отбелязват, че примирието, станало възможно след избирането на проруския президент Виктор Янукович, който постигна отстъпки за газа срещу удължаване на срока на аренда на базите на черноморския флот в Крим. Това се случи през 2010 г., когато едва започваше работата по „Северен поток-1“. Четири години по-късно Виктор Янукович беше свален от втората революция на Майдана, а Русия анексира полуостров под носа на европейските потребители. В този момент Германия, главният защитник на „Северен поток“, една от първите сред европейски страни подкрепи налагането на санкции.", "date": "2019.01.22", "title": "Le Figaro: Защо \"Северен поток-2\" предизвиква разделение на Запад?"}
{"url": "https://www.actualno.com/ruse/nap-ulesnjava-danychno-zadyljenite-lica-pri-podavane-na-deklaracii-news_717680.html", "text": "  Данъчната кампания в Русе протича без проблеми и в обичайното си темпо. 67% от  русенци подават данъчните си декларации по електронен път. Към днешния ден в офиса на НАП в Русе са приети 369 годишни данъчни декларации по чл. 50 от ЗДДФЛ ( за същия период на 2018 г. са били 308) . С персонален идентификационен код сега са подадени 176, други 62 с квалифициран електронен подпис и 129 на хартиен носител, а през 2018 г. съответно -117 с ПИК, 53 с КЕП и 138 на хартиен носител.     Подалите годишната данъчна декларация до 31 януари по електронен път, ползват отстъпка 5% върху данъка за довнасяне по годишната данъчна декларация, но не повече от 500 лв., при условие че нямат подлежащи на принудително изпълнение публични задължения към момента на подаване на декларацията и данъкът за довнасяне е внесен също до 31 януари. Електронни декларации се приемат и в почивните дни. Срокът за годишните данъчни декларации за облагане на доходите изтича на 30 април 2019 г., като в този срок трябва да се заплати и дължимият данък за довнасяне.   От 22 януари може да се използва и годишната декларация за облагане на доходите с баркод, публикувана в Интернет на www.nap.bg. При подаването ѝ дължимият данък се изчислява автоматично след попълване на приложенията за различните видове доход. Така по-бързо се възстановява надвнесения данък.\r\nВ кол центъра на НАП, на тел. № 070018700 се дават консултации на цената на градски разговор.  ", "date": "2019.01.22", "title": "НАП улеснява данъчно задължените лица при подаване на декларации"}
