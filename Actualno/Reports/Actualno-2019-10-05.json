{"url": "https://www.actualno.com/politics/kakvo-kaza-slavi-pri-syzdavaneto-na-partijata-si-video-news_1382089.html", "text": "      Слави Трифонов заедно със свои симпатизанти . При пълна секретност и за не повече от 20 минути събралите се делегати създадоха новата политическа формация, чиито лидер е шоуменът, а заместници са неговите сценаристи.      На събитието не бяха допуснати никакви медии, а Трифонов влезе през задния вход в залата. Нито той и екипа му, нито делегатите на новата му партия пожелаха да кажат какво се е говорило на учредителното събрание.\r\nМалко по-късно се появи видео от създаването на .\r\n\"Целият политически ресурс през последните години изглежда нелепо и обидно. Нормалният човек чувства отвращение от това, което се случва в публичното пространство. Една огромна част от българите са отишли в чужбина точно поради тази причина. Хората, които управляват, са алчни за власт\", каза Трифонов пред учредителите.     \"Аз и моите колеги действаме по този начин, защото се случи една огромна несправедливост\", заяви шоуменът.\r\n\"Аз не съм алчен за власт, аз съм алчен за справедливост\", категоричен бе той.       ", "date": "2019.10.05", "title": "Какво каза Слави при създаването на партията си (ВИДЕО)"}
{"url": "https://www.actualno.com/society/novinite-naj-vajnoto-za-denja-5-oktomvri-news_1382101.html", "text": "      Редакционният екип на ви представя най-важните новини за изминалия ден, 5 октомври.       Набързо и в пълна конспирация, така бе учредена дългоочакваната партия на Слави Трифонов \"Няма такава държава\". Самото ѝ създаване реално отне около 15-20 минути, въпреки че делегати от цялата страна се събираха от сутринта пред сградата, където се проведе събитието.   Слави Трифонов заедно със свои симпатизанти . При пълна секретност и за не повече от 20 минути събралите се делегати създадоха новата политическа формация, чиито лидер е шоуменът, а заместници са неговите сценаристи. Пловдивският окръжен съд остави в ареста тримата инспектори от ДАИ-Пловдив, обвинени за получаване на подкупи от транспортни фирми. Те бяха арестувани на работните си места през седмицата при .     Тримата задържани за изнудване и подкупи служители на ДАИ-Пловдив бяха докарани в съда днес. Димитър Янакиев, Станко Милушев и Паун Тенев пристигнаха оковани с белезници. Заседанието трябваше да започне в 11:00 ч., но адвокатите им поискаха един час време да се запознаят с материалите, предаде \"24 Часа\". Адвокатът на Янакиев Стефан Левашки съобщи, че срещу клиента му са повдигнати три обвинения. Едно от тях е още от 2017 г. - за взимане на подкуп в размер на 5 000 лева. Второто е за 300 лева от 2018 г., а третото - за 600 лева от тази година. \"Силно ценя Вашата работа и Ви благодаря за старанието и грижите, които полагате за децата на България. Майка ми беше учителка и добре знам как дълги години сте били с несправедливо малки заплати\". Това написа министър-председателят Бойко Борисов във Facebook по случай Международния ден на учителя, съобщава БГНЕС.    \"Не сме разочаровани от това, че Volkswagen предпочете Турция. Но донякъде състезанието беше нечестно и некоректно, от страна на турската държава. През цялото време ние направихме всичко възможно, дори и невъзможното. Дадохме една страхотна оферта, каквато никога досега на нито един стратегически инвеститор не сме давали. Така че ние се научихме как да даваме оферти, които са атрактивни на глобално ниво. Но нямаше правила и почти никаква прозрачност в това състезание. Тичахме в различни писти. Офертата беше максимално възможна по правилата на Европейския съюз. Но Турция разсъждава краткосрочно\", заяви в студиото на \"Денят започва с Георги Любенов\" по БНТ президентът за мандат 2012 г. - 2017 г. Росен Плевнелиев. След като опиоидната епидемия удари Съединените щати, разпиля се до Канада и Австралия, сега всички очи са втренчени в Европа. Може ли Старият континент да бъде следващият? Статистиката изглежда тревожна.\r\nВ Холандия рецептите за оксикодон (използва се в онкологията като обезболяващо, но същевременно може да бъде и продукт с двойна употреба. Оксикодонът запазва обезболяващия ефект на морфина и хероина при по-ниска склонност към пристрастяване) се удвоиха само за три години, докато рецептите за опиоиди в САЩ скочиха със 127% между 1998 и 2016 г.\r\nЕвропа със сигурност има проблем с опиоидите - убиец №1, свързан с наркотиците на континента. Болкоуспокояващите са замесени в повече от 80% на 8200 смъртни случаи, свързани с наркотици, регистрирани през 2017 г. Но ситуацията се развива различно от тази в САЩ, където през 2017 г. са регистрирани около 70 000 смъртни случаи с опиоиди и където епидемията е отнела почти 400 000 живота през последните две десетилетия. ", "date": "2019.10.05", "title": "Новините: Най-важното за деня, 5 октомври"}
{"url": "https://www.actualno.com/starazagora/172-ma-uchastnici-sybra-retro-paradyt-v-stara-zagora-snimki-news_1382079.html", "text": "      \"Форд Т\" от 1910 г., най-старият автентичен автомобил на 16-тия \"Ретро парад Стара Загора\", завоюва две от седемте специални награди на изложението - за най-добро сред довоенните возила и приза на кмета на Стара Загора.       \"Ролс-Ройс Силвър Даун\" спечели наградата при следвоенните автомобили,   а \"Ява 559\" грабна приза за най-добър мотоциклет. Призът за най-автентичен автомобил спечели \"Опел Рекорд Олимпия\", а публиката отреди наградата си за американската класика \"Студибейкър\".     Организаторите връчиха своята награда на колоритна, но автентична детска играчка \"Москвич\".    За 25-годишнината на организаторите от Старозагорски автомобилен клуб \"Ретро\" за изложението се записаха рекорден брой участниците - 172-ма, от различни градове в България и от чужбина.\r\nВ парк \"Артилерийски\", където тази година се проведе събитието, се стекоха стотици любители на коли и мотоциклети.   За юбилея си старозагорският ретро автомобилен клуб подари на всеки участник тематични подаръци и книга, събрала историята му през годините.  \r\nСлед връчването на седемте специално изработени дървени купи, изработени от майстор от Тревненската дърворезбарска школа, ретро автомобилите по традиция преминаха през централните улици на Стара Загора за радост на любителите на класическите коли. ", "date": "2019.10.05", "title": "172-ма участници събра ретро парадът в Стара Загора (СНИМКИ)"}
{"url": "https://www.actualno.com/tips/futbolni-prognozi-kyde-da-ochakvame-golove-v-sybotnija-den-news_1382020.html", "text": "      \"Мекото\" на безспорно са головете, като с този материал се опитваме да \"открием\" срещите през деня, в които ще \"валят\" попадения. В съботния ден има няколко много интересни футболни битки, в които би трябвало да се насладим на доста голове. Ето и няколко от съботния тираж, в които очакваме вратарите често да вадят оплелата се в мрежата топка.      За съботния ден . Тимът на Байер Леверкузен среща РБ Лайпциг в един от първите мачове от кръга в Германия. Нещата не се случват добре за „аспирините” в Шампионската лига, но те загубиха само един път в шестте си мача в Бундеслигата досега. Също така те са 1 от 5-те клуба, които са само на точка зад Байерн Мюнхен в лигата. Срещата с Лайпциг ги противопоставя с един от големите претенденти за короната на мюнхенци, а отборът от Изтока е въвлечен в редица голови мачове. Пет от последните шест мача се виждат голове в двете врати, а в три от четирите мача между двата тима виждаме същото, така че смятам, че голове могат да падат на „БайАрена”.   : Гол/гол – 1,40, над 2,5 гола – 1,44 коефициент. Лидерът Реал Мадрид посреща изненадата Гранада в сетен мач от кръга в Ла Лига. Гостите се справят доста добре през сезона, окупирайки второто място, на само точка зад лидера и съботен съперник. Отборът няма какво да губи на „Бернабеу”, а загуба тук няма да се отрази много-много на формата на отбора. Мисля, че опцията „гол/гол” си струва, особено, след като видяхме мачовете на гостите с Валядолид, Виляреал, Селта Виго и Леванте, които също завършиха така.    Реал е безпогрешен срещу съперника, а 3 от последните пет мача завършват с гол/гол, но смятам, че е твърде вероятно голове да паднат и в двете врати в съботния следобед. : гол/гол – 1,80 коефициент.     ПСЖ посреща силно представящия се тим на Анже във втори мач за кръга във Франция. Анже се справя доста силно в шампионата и е само на две точки зад лидера ПСЖ.   В историята пък можем да срещнем как три от последните четири мача между двата тима виждат гол/гол, а гостите винаги допускат и вкарват в последните си 3 от 4 мача.\r\nОчаквам парижкият тим да победи, но също така и да допусне гол, така че бих заложил на гол/гол и ПСЖ. – 2,00 коефициент.    КПР посреща Блекбърн в един от многото мачове във второто ниво на английския футбол. Домакините се скъсват да вкарват и допускат голове, като са в позиция на пет от седем мача, докато при гостите това е 4 от 5.\r\nКогато се изправят един срещу друг двата тима, се наблюдават силно голови мачове, а пет от последните седем мача помежду им вижда голове в двете врати. Смятам, че това е солидна опция за съботния ден за гол/гол.\r\nКПР пък прави мачове с повече от два гола, а същото до някаква степен важи и за гостите. Именно затова горещо препоръчвам да изиграем опцията гол/гол и над 2,5 в събота. Прогноза : Над 2.5 гола (1.62 коефициент)  ", "date": "2019.10.05", "title": "Футболни прогнози: Къде да очакваме голове в съботния ден? "}
{"url": "https://www.actualno.com/crime/ostaviha-v-aresta-inspektorite-iznudvachi-ot-dai-plovdiv-news_1382072.html", "text": "      Пловдивският окръжен съд остави в ареста тримата инспектори от ДАИ-Пловдив, обвинени за получаване на подкупи от транспортни фирми. Те бяха арестувани на работните си места през седмицата при .      Срещу тях са повдигнати обвинения за изнудване, вземане на подкуп и злоупотреба със служебно положение. По време на заседанието на съда стана ясно, че при събирането на доказателства за дейността им са използвани специални разузнавателни средства, предаде БНР.   Димитър Янакиев, Станко Милушев и Паун Тенев са били следени и подслушвани в продължение на 8 месеца и така според прокуратурата са събрани достатъчно данни за организираната от тях схема по изнудване на транспортни фирми.\r\nСпоред обвинението тримата инспектори не съставяли актове за установените от тях нарушения при проверките на транспортните фирми. В замяна искали пари, а при едно дружество за производство и транспорт на месни продукти поискали дори и 3 чанти с мезета. За дадения подкуп признал лично собственикът на фирмата, който разказал, че предал торбите с месо и с по 300 лв. на паркинг пред голям магазин. В разследването до момента са разпитани много служители на проверявани транспортни дружества, но малцина свидетелствали за давани подкупи, съобщи БНТ.  \"Това, което споделят хората, е че ги е страх за бизнеса им, в крайна сметка в \"Автомобилна администрация\" е и хлябът, и ножът. При осъществяване на такава дейност неминуемо могат да се допуснат нарушения, за такива нарушения, обаче са предвидени много тежки санкции\", казва Георги Гешев, прокурор в Окръжна прокуратура-Пловдив.\r\nЗащитниците на обвинените инспектори заявиха, че доказателствата са крайно недостатъчни, особено като се има предвид дългия период, в който са събирани.   \"За мен няма конкретика в доказателствата, самите служители на тази фирма, за която имаме обвинение твърдят, че те винаги са били готови за такива проверки с пари в пликове. Това е, което го казват те самите. Сега, дали са изнудвани, или са били подготвяни да дават подкупи, е отделен въпрос, но конкретика за това на коя точно дата са давани тея пари също няма\", твърди адвокатът на обвиняемите Ивайло Вражилов.    Съдът обаче бе категоричен, че има събрани достатъчно данни за обосновано предположение, че тримата инспектори са вземали подкупи и че могат да извършат и други престъпления и ги остави в ареста.\r\nРешението на съда подлежи на обжалване в тридневен срок. ", "date": "2019.10.05", "title": "Оставиха в ареста инспекторите-изнудвачи от ДАИ-Пловдив"}
{"url": "https://www.actualno.com/europe/micotakis-turcija-zaplashva-suvereniteta-na-kipyr-news_1382034.html", "text": "      С действията си в Средиземно море Турция поставя под въпрос суверенитета на Гърция и Кипър, нарушавайки международното право. Това е заявил гръцкият премиер Кириакос Мицотакис по време на разговорите си с държавния секретар на САЩ Майк Помпео, съобщава гръцкият вестник Kathimerini.      \"Последните ходове на Турция са скандална провокация на суверенните права на Кипър\", казал Мицотакис.\r\nВ приветствието си към Помпео гръцкият премиер изтъква, че е много доволен от актуализирането на Споразумението за взаимно сътрудничество в областта на отбраната. Според него това ще разшири общия стратегически обхват в региона и ще допринесе за регионалната сигурност и стабилност.\r\nМицотакис заяви, че практиките на Анкара често не съответстват на отношението на приятелство и сътрудничество, за което Гърция настоява.  \"Европейският съюз зае официална позиция по тези събития. Последните действия на Турция по блок 7 на Кипърската (за сондиране на нефт и природен газ) нарушават суверенните права на Кипър\", посочи премиерът.\r\nТой обясни, че Кипър иска само едно - да се прилага международното право. Мицотакис изрази надежда, че САЩ ще окаже позитивен принос за това, което според него би довело до по-конструктивен климат в Източното Средиземноморие.         Помпео нарече Гърция \"стълб на стабилност в региона\" и посочи, че Вашингтон \"е готов да си партнира с новото гръцко правителство, за да изгради проспериращо бъдеще\".  По-рано Държавният департамент на САЩ заяви, че отношенията между Атина и Вашинтон се намират в своя \"исторически връх\" и двете държави инвестират в бъдещето на Източното Средиземноморие и на Балканите, включително като възстановяват Солун като \"врата към Балканите за инвестиции и търговия\", предаде БНТ.\r\nСпоред Държавния департамент, енергийната сигурност е основополагаща за икономическата и политическата сигурност, както и за защита на суверенитета. Затова Гърция съдейства за навлизането на нови енергийни източници в Европа посредством завършването на Трансадриатическия газопровод (ТАР).\r\nКоличеството втечнен природен газ, пристигащ в Гърция от САЩ, се е удвоил през последната година и скоро ще замени Русия като най-големият източник на газ за страната. ", "date": "2019.10.05", "title": "Мицотакис: Турция заплашва суверенитета на Кипър"}
{"url": "https://www.actualno.com/europe/ubiecyt-na-policai-ot-parij-bil-radikalen-isljamist-news_1382097.html", "text": "      Полицейският служител, в центъра на френската столица Париж, вероятно е бил привърженик на радикалния ислям. Нападателят вече е разследван и за тероризъм.      Той е имал контакти със салафити и е известно, че е подкрепял атаки като тази в зала \"Батаклан\" и други части на Париж или в редакцията на \"Шарли Ебдо\" през 2015 г.\r\nПри атаките във френската столица загинаха 130 души, а при тази в редакцията - 12 души. След тях бяха затегнати мерките за сигурност в страната.\r\nПрипомняме, че 45-годишният Микаел Харпон бе застрелян от полицията на местопроизшествието. Френски служители се опитват да установят мотив за убийствата.  Съпругата на Харпон е задържана, въпреки че прокуратурата в Париж не е повдигнала обвинение.   Служители на полицейския съюз предполагат, че Харпон може да е участвал в спор на работното място.\r\nСъпругата му е казала в полицията, че е имал проблем с шефовете си и чувства, че работата му е недооценена. Харпон е описан и като 70% глух.    Според доклади той приема исляма преди 18 месеца и спира да говори с колеги жени в офиса. Но говорител на правителството заяви по-рано, че няма индикации да е бил радикализиран преди атаката.\r\nУбийствата са ден, след като полицията стачкува в цяла Франция заради засилващото се насилие спрямо офицерите. Хиляди служители протестираха в Париж поради недостиг на ресурси и противоречиви пенсионни реформи. ", "date": "2019.10.05", "title": "Убиецът на полицаи от Париж бил радикален ислямист"}
{"url": "https://www.actualno.com/asia/erdogan-gotvi-voenna-ataka-v-sirija-tja-zaplashi-da-otvyrne-news_1382043.html", "text": "      Президентът на Турция Реджеп Тайип Ердоган заяви, че по въздух и земя на изток от река Ефрат в Сирия, където Вашингтон и Анкара планираха да установят зона за сигурност, предава Reuters.      \"Направихме нашите приготовления, изготвихме плановете за операцията и дадохме нужните инструкции\", заяви Ердоган, като добави, че Турция ще извърши операции по въздух и земя и те ще започнат в най-скоро време, по възможност \"днес или утре\".   Подкрепяните от Вашингтон \"Сирийски демократични сили\" заплашиха, че няма да се колебаят \"да превърнат всяка непровокирана турска атака в пълномащабна война\", за да защитят региона на Северна Сирия.\r\nТурските военни действия ще бъдат насочени именно срещу контролираните от т.нар. сирийска опозиция райони.  САЩ се съгласиха да създадат заедно с Турция зона за сигурност по северната граница на Сирия, но Анкара вече няколко пъти заяви, че не е доволна от прогреса, който е осъществен по въпроса и заплашваше и по-рано, че ще започне военна операция в региона. ", "date": "2019.10.05", "title": "Ердоган готви военна атака в Сирия, тя заплаши да отвърне"}
{"url": "https://www.actualno.com/politics/slavi-uchredi-njama-takava-dyrjava-nabyrzo-i-v-pylna-konspiracija-snimki-news_1382049.html", "text": "      Набързо и в пълна конспирация, така бе учредена дългоочакваната партия на Слави Трифонов \"Няма такава държава\".      Самото ѝ създаване реално отне около 15-20 минути, въпреки че делегати от цялата страна се събираха от сутринта пред сградата, където се проведе събитието. Неин председател е самият Слави Трифонов, а заместници са част от екипа му от сценаристи, предаде БГНЕС. По неофициална информация шоуменът има четирима заместници, трима от тях са сценаристите Тошко Йорданов, Филип Танев и Ивайло Вълчев. Четвъртият засега е неизвестен.   Формацията бе създадена при строги мерки за сигурност и пълно медийно затъмнение – не бе допусната нито една медия, а охраната е пускала само делегатите.     Учредителите на партията са били задължени да оставят телефоните си в специално предназначени шкафчета. Около 20 желаещи да се включат в учредителното събрание, някои от тях пътували стотици километри, не са били допуснати да влязат, съобщава в. . Самият Слави Трифонов пристигнал малко преди 14:00 часа с черен джип и охранители и влязъл през задния вход, без да спре пред чакащите медии.    Делегатите изрично са били инструктирани да не коментират пред медиите подробности около учредителното събрание. Затова и почти никой не пожела да говори на излизане след края на заседанието.   Само един делегат се осмели да каже, че събранието е закрито за журналисти заради така наречените \"кафяви медии\" и защото не знаят кой с каква цел е дошъл, предава БГНЕС.\r\nСред делегатите имаше и едно познато от медиите лице - Крум Савов. Един от учредителите разказа, че събранието е минало много стегнато.    \"Слави каза, че не е доволен от това, че беше провален референдумът и ще се стремим към зададените точки в него. Скоро ще бъдат публикувани имената на общинските и областните координатори\", каза той, предаде в. . През лятото Слави Трифонов обяви своите намерения да влезе в политиката със собствен проект. В продължение на почти 19 години той беше водещ на едноименното късно шоу по bTV.\r\nПрез последните месеци Трифонов поиска смяна на пропорционалната избирателна система с мажоритарна и намаляване на броя на депутатите от 240 на 120. Шоуменът обеща да се бори за изцяло мажоритарна избирателна система в два тура с абсолютно мнозинство.\r\nТой се обяви и за пряк избор на главния прокурор, на националния омбудсман и на шефовете на областните дирекции и районни управления МВР. ", "date": "2019.10.05", "title": "Слави учреди \"Няма такава държава\" набързо и в пълна конспирация (СНИМКИ)"}
{"url": "https://www.actualno.com/curious/dneven-horoskop-za-6-oktomvri-news_1382086.html", "text": "       Овен       Днес се опитайте да контактувате с успешни хора, които да ви зареждат с оптимизъм и идеи. Денят предразполага и към флирт и романтика. Възможно е зараждането на ново чувство, но не провокирайте ревността на половинката – може да недооцените последствията. Телец За някои желани промени днес ще се наложи да признаете, че влакът си е заминал. Засилва се интуицията ви, заедно с това около вас се концентрират скрити фактори, може да се усеща нечие тайно влияние или интерес. Желателно е да ограничите контактите до минимум.   Близнаци През този ден се очаква инициативите ви да са успешни. Можете да пристъпите към нови дела. Особено актуални са домашните занимания и участието в живота на близките. Животът изисква от вас отговорна позиция. Рак     Днес е възможно да се разкъсвате между работата и дома си. Поставете служебните задължения на първо място, още повече че в близко време ви чака обновяване на дейността и промените могат да започнат във всеки момент по най-непредсказуеми причини. Лъв Тази неделя отделете максимално внимание на текущите дела. Новини от далечно място може да предизвикат силни емоции и да ви накарат да преосмислите някои отношения, особено продължителните. Дева През този ден може да усетите известно объркване в романтичните и любовните отношения. Любовта се нуждае от спокойствие и уединение, но външните стимули и влияния са много. Скрийте важните ви отношения от света, оттеглете се в сянка, ограничете контактите.   Везни Този ден може да се окаже неспокоен. Хората ще се нуждаят от вас по най-различни поводи. Навлизате в интензивни промени и вашите успехи в голяма степен ще се определят от щастливия случай. Скорпион Днес прибързаността и прекалено силното ви желание да направите впечатление може да доведат до обратния резултат. Възможни са разправии и грешни съждения, объркани решения. В любовта също не бързайте, наблюдавайте реакциите на партньора и своите собствени. Стрелец Този ден може да бъде труден за общуване и преговори. Различни емоции, опасения, недоволство ще пречат на съвместната ви дейност с другите. Работата в уединение, въвеждането на ред, малко спорт ще ви помогнат да постигнете равновесие. Козирог    През този ден дръжте в центъра на вниманието това, което ви е по силите да промените и да му повлияете. Останалото засега може да почака. Запазете някои идеи и особено критиката за себе си. Водолей Днес не плувайте срещу течението, но изберете по-конструктивни и по-незабележими за околните начини да влияете на ситуацията. Денят е благоприятен за всичко, което ви доближава до собствените ви идеали. Риби Днес информацията и контактите ще са ви в повече. Всичко, за което мислите, мечтаете и живо ви интересува, може да се привлече и реализира в живота ви. Но не е изключено да получите и това, за което се притеснявате, и да си създадете нови проблеми. ", "date": "2019.10.05", "title": "Дневен хороскоп за 6 октомври"}
{"url": "https://www.actualno.com/society/edin-ot-obvinenite-slujiteli-na-dai-plovdiv-ne-poznaval-iznudvanite-news_1382024.html", "text": "       Заседанието трябваше да започне в 11:00 ч., но адвокатите им поискаха един час време да се запознаят с материалите, предаде .       Едно от тях е още от 2017 г. - за взимане на подкуп в размер на 5 000 лева. Второто е за 300 лева от 2018 г., а третото - за 600 лева от тази година.   Защитникът заяви, че Янакиев имал само един апартамент в Свиленград, откъдето пристигнал в Пловдив преди около 10 г. и започнал работа в ДАИ в областния град. Баща му купил парцел в пловдвиския район “Южен” и срещу обезщетение получил 12 апартамента. Продали няколко и закупили нови в други части на Пловдив.\r\n“Клиентът ми не познава никое от лицата, за които се твърди, че са изнудвани”, каза Левашки. Междувременно, прокуратурата е приложила документи от транспортни фирми, които твърдят, че са били изнудвани. Обвиняемите са били наблюдавани и следени от СРС още от 29.05.19 г. Проверките показали, че Янакиев, Милушев и Тенев водили активни разговори с транспортни фирми, на които извършвали проверки, в качеството си на инспектори.  Схемата била да ги привикват в сградата на ДАИ. Там им обяснявали, че имат установени нарушения, като нерегистрирани превозни средства. Съобщавали им също, че техни водачи нямат удостоверения за професионална квалификация.\r\n\"Единственото, което ставаше ясно от поведението им бе, че тримата не са имало намерение да съставят актове, а целта им е била да съветват фирмите как нещата могат да се нагласят\", посочи прокурорът Георги Гешев. В хода на разследването били разпитани няколко свидетели.   Само един от тях обаче - собственикът на фирма за месо Стоян Къртев - бил категоричен в показанията си, че са му искали, както пари, така и от месните продукти, които произвежда. Къртев е един от големите месопроизводители в Пловдивско и като такъв разполагал с камиони, които да дистрибутират стоката.    В разказите си пред следствените органи той твърди, че е бил извикан на паркинг пред голям търговски обект в града под тепетата. \"Кокошкарска работа\" нарече точно тази ситуация със Стоян Къртев, адвокатът Стефан Левашки, който защитава Димитър Янакиев.\r\nПрокурор Гешев обясни, че останалите разпитани собственици на транспортни фирми, които по думите му, са били обект на рекет от служителите на ДАИ, не са дали конкретни обяснения в подкрепа на обвинението. Освен тях, потърпевши от схемата на тримата инспектори били и други организации с различна дейност, които също потвърдили изнудването. Дори някои предоставили списък с плащания с точни суми към ДАИ. Тогава тя се сетила, че това е сумата, която трябва да плати, за да \"оправят нещата\", според схемата с нарушенията. Жената отишла в тоалетната, където пъхнала парите в кутия от цигари и ги оставила там. Тук адвокат Левашки опонира, че \"кой обаче е взел тези пари, не е ясно\". Димитър Янакиев и баща му са бивши митничари от Свиленград.   Адвокатите на тримата задържани инспектори изтъкват тяхното чисто съдебно минало и настояват клиентите им да бъдат освободени под парична гаранция. Предстои съдът да се произнесе. ", "date": "2019.10.05", "title": "Един от обвинените служители на ДАИ-Пловдив не познавал изнудваните"}
{"url": "https://www.actualno.com/sofia/pargov-bsp-opita-da-predizvika-3-referenduma-news_1382030.html", "text": "      \"В последните 10 години БСП се опита да предизвика 3 референдума. Те бяха \"за\" и \"против\" концесията на \"Софийска вода\", презастрояването в \"Младост\" и РДФ-инсталацията в ТЕЦ \"София\". Това каза лидерът на БСП – София и водач на листата за общински съветници Калоян Паргов пред Дарик радио.      Той посочи, че за благоустрояването на столицата е важно решаването най-вече на проблемите, свързани с кварталната инфраструктура и освобождаването на София от задръстванията. \"Трябват повече инвестиции в мащабни проекти, като например разширението на Ломско шосе\", счита Паргов.   Той подчерта, че София трябва да се развива на север. Според него проблемите със застрояването и сблъсъка между частните и публичните интереси, които се развиха в последните години, могат да се решат, като се даде нова посока на развитие на София. \"Едната е в северната част, другата е в югоизточната. В тези части трябва да има жилищна зона. Индустриалната зона можем да я разположим в североизточната част\", каза политикът.\r\nСпоред председателя на БСП - София увеличаването на данъците и таксите не е решение на проблемите в столицата.  Лидерът на софийските социалисти обясни, че Столична община има косвено отношение към увеличаването на раждаемостта. Паргов изброи какви условията за отглеждане на дете трябва да осигури общината – достъп до детска градина и ясла, образователната инфраструктура, възможности за родителите като данъчни облекчения или стимули, например жилищна политика.\r\nТой бе категоричен, че общината трябва да се подготви и да поеме управлението на водоснабдяването и канализацията, чрез собствени структури, като припомни, че БСП от много години е против концесията на \"Софийска вода\".   По темата за трафика в София политикът каза, че основното нещо е изграждането на тангенти, както и разширяването на основни пътни артерии. \"Безплатен градски транспорт е постижима цел, за която трябва да се работи постъпателно. Това означава да има съвсем различен модел на разходване на средствата\", убеден е Паргов.     ", "date": "2019.10.05", "title": "Паргов: БСП опита да предизвика 3 референдума"}
{"url": "https://www.actualno.com/europe/es-iska-da-pregovarja-s-makedonija-no-ne-i-s-albanija-news_1382067.html", "text": "      Германия предлага Северна Македония и Албания да бъдат разделени, с цел постигане на компромис между държавите-членки на ЕС на 15-ти октомври, съобщава македонската агенция МИА.      Според плана, предложен на министрите на 28-те държави от ЕС, е възможен компромис между онези, които се опитват и тези, които са против като Франция, Холандия и Дания.   Съвсем скоро германският Бундестаг гласува за начало на преговорите с Македония и Албания, но с допълнителни условия за Тирана.\r\nВ предварителния текст на заключенията на Съвета на министрите се предлага Северна Македония да започне преговори в края на тази година, но не и Албания.  Текстът гласи: \"С оглед на постигнатия напредък, ЕС решава да започне преговори за присъединяване със Северна Македония\" и се посочва, че първото съвместно междуправителствено заседание трябва да се състои до края на 2019 г.\r\nВъпреки че първоначалният вариант е включвал същия текст и по отношение на Албания, при последната версия той е отстранен и не се предлага дата за първо междуправителствено заседание с Тирана. Вместо това се изброяват няколко от предишните условия, преди всичко в областта на правосъдието и борбата против корупцията.   Приемането на тези заключения ще зависи от Франция, като решението ще бъде взето лично от Еманюел Макрон, предава Reuters, като се позовава на дипломатически източник.    Както е известно, Холандия, която също е с големи резерви към разширяването на Евросъюза, е склонна повече за преговори с Македония, отколкото с Албания.\r\nВъпреки че е предвидено решението да бъде взето на 15-ти октомври в Люксембург, не е изключено досието да се предаде на правителствените и държавни ръководители, където Меркел и Макрон може да се опитат да постигнат компромис.\r\nВъзможни са два варианта: да се поставят допълнителни условия преди започването на преговорите, или да се разделят Албания и Македония. ", "date": "2019.10.05", "title": "ЕС иска да преговаря с Македония, но не и с Албания"}
{"url": "https://www.actualno.com/crime/arest-za-ukraineca-prichinil-zverskata-katastrofa-s-4-jertvi-news_1382094.html", "text": "      Съдът остави в ареста украинския гражданин, които предизвика тежката катастрофа снощи на Прохода на Републиката.      При тежкия челен удар между селата Гурково и Пчелиновo загинаха възрастен мъж, съпругата му и двете им внучета.   От полицията съобщиха, че 29-годишният Виктор Кулчу е навлязъл в насрещното движение, ударил е другата кола и тя се е самозапалила.\r\nУкраинецът е със статут на постоянно пребиваващ в България. В нощта на катастрофата е възнамерявал да замине за Украйна, където живее семейството му и има 8-месечно бебе.  В съдебната зала стана ясно, че след катастрофата снощи 29-годишният мъж е останал на местопроизшествието, извадил е пожарогасител, опитал се да помогне, съобщава bTV.\r\nСпоред служебния адвокат, предстои изясняването на важни детайли - имало ли е и трети автомобил, съпричастен към произшествието, какво е участието на шофираната от клиента му кола и на самозапалилия се след удара автомобил.   Защитата на украинеца заяви, че ще обжалва наложената му най-тежка мярка - задържане под стража.    Днес в Шивачево, от където са жертвите на катастрофата, и в община Твърдица е обявен тридневен траур. ", "date": "2019.10.05", "title": "Арест за украинеца, причинил зверската катастрофа с 4 жертви"}
{"url": "https://www.actualno.com/africa/egipet-zabranjava-kysaneto-na-korali-i-hraneneto-na-ribi-pri-gmurkane-news_1381985.html", "text": "       , информира БГНЕС.      Египет се присъедини към групата държави, които осъществяват инициативата на ООН „Зелени перки” за защита на кораловите рифове от негативното въздействие на дайвинга и гмуркането с шнорхел.    Те ще бъдат помолени не само да не хранят рибите по време на гмуркането, но и да не късат корали, да не изхвърлят в морето отпадъци, пластмасови изделия, остатъци от храна и химикали. Пилотен терен за еко-инициативата ще стане Южен Синай. През март 2020 г. към него ще се присъединят и други региони на страната.  По данни на египетските медии, през 2018 г. държавата е била посетена от най-малко 11,3 млн. туристи, като почти 3 млн. от тях са се гмуркали в Червено море. 500 компании в Египет се занимават с организиране на турове по гмуркане.\r\nСпоред местни експерти, туристическият бизнес се отразява негативно на морската флора и фауна. Котвите около рифовете по време на гмуркане увреждат коралите, а следите от гориво, които катерите оставят, застрашават морското биоразнообразие.   Компаниите, които организират морски пътувания, ще бъдат задължени да разясняват на туристите правилата за поведение при гмуркане.      ", "date": "2019.10.05", "title": "Египет забранява късането на корали и храненето на риби при гмуркане"}
{"url": "https://www.actualno.com/starazagora/140-godini-ot-vyzkrysvaneto-na-stara-zagora-snimki-news_1382031.html", "text": "      Преди 140 години на тази дата радетелите за възстановяването на опожарения и опустошен от османските войски град полагат основния камък за възраждането на Стара Загора като феникс от пепелищата.      Празничният ден започна с божествена света литургия, която отслужиха в катедралния храм „Св. Николай“ Старозагорският митрополит Киприан и свещеници. Почит пред загиналите и започналите възстановяването на града старозагорци отдадоха с поднасяне на венци и цветя пред паметника \"Защитниците на Стара Загора -19 юлий 1877 г.\" и символичния камък за възстановяването на Стара Загора. \"Старозагорци имаме мисията да отговорим с работа и още работа на завета на нашите предци, сътворили истинско чудо - възкресили един изпепелен до основи град -  град, въздигнал се и вперил поглед напред и нагоре. Родолюбието, което носим трябва да пазим и предаваме\", каза при откриването на тържествена сесия на общинския съвет неговият председател Таньо Брайков.   На сесията бяха отличени и тазгодишните носители на званието \"Почетен гражданин на Стара Загора\" - Мария Жекова, която дари на града сграда в центъра, в която скоро ще отвори врати Културен център за талантливи деца, и дългогодишната примабалерина на Старозагорската опера Снежана Дескова.     \"Поздравявам всички жители и гости на Стара Загора с празника днес. Нека се грижим за престижа на нашия град, който доби истински европейски облик\", каза Мария Жекова, а Снежана Дескова благодари на Народно читалище \"Родина\", на Старозагорската опера, на Стара Загора. Тържественото честване на Деня на Стара Загора започна под звуците на химна на града, а знаменна група от Втора механизирана бригада издигна националния трибагреник под звуците на националния химн. „140 години поколение след поколение се вдъхновяват с много любов и мисъл, труд и мъдрост за възстановяването на Стара Загора, за да го има този град. Всички имаме една мечта - да пребъде Стара Загора“, каза в словото си Иванка Сотирова.   Вече 23 години част от празничния ден е предаването на управлението на града в  ръцете на младите хора. Тази година символичния ключ на града от Янчо Калоянов пое 11-класничката от Средно училище \"Иван Вазов\" Теодора Иванова, която преди дни беше избрана за кмет на Млада Загора. „Нека помним миналото, за да осъзнаем настоящето и с гордо вдигната глава се насочим към бъдещето. Ние младите отново ще обединим усилията си, за да постигнем  всички наши цели и идеи. Нека именно в Стара Загора сбъднем мечтите си“, каза тя. 140 балона с посланията на най-малките старозагорци полетяха в небето над Стара Загора. Празникът продължи с пъстро шествие, в което по централния булевард преминаха детски градини, училища, културни и просветни институти. ", "date": "2019.10.05", "title": "140 години от възкръсването на Стара Загора (СНИМКИ) "}
{"url": "https://www.actualno.com/politics/kornelija-ninova-ne-delim-obshtinite-na-malki-i-golemi-news_1382063.html", "text": "      Председателят на БСП Корнелия Нинова посети Велики Преслав и Нови пазар, за да подкрепи кандидатите на левицата в двете общини - Александър Горчев и Георги Сашов, както и листите за общински съветници.      “Не делим общините на малки и големи”, заяви Нинова. Тя разказва, че на всяка среща хората поставят въпроса за сигурността, затова че се нападат възрастни и самотни хора, ограбват се, а извършителителите не се наказват. “Шири се безнаказаност и чувство за несправедливост. Сигурността на всеки българин е задължителна. Отдавна водим дискусии да бъде премахнат “маловажният случай” в НК и НПК . Внесохме и закон за тежки престъпления да не се намалява доживотната присъда без право на замяна”, обясни Нинова. Тя представи основните насоки на платформата на БСП за местни избори, сред които подкрепа за общинското здравеопазване, безплатни детски градини, опазване на околната среда и др.    “Комуналните услуги да не се дават на концесия, а да се изпълняват от общински дружества, за да бъде цената на услугата поносима”, продължи Нинова. “Най-големият ни враг е страхът и апатията, които управлението на ГЕРБ насади у хората. Дайте им кураж и сили да не се страхуват”, каза още председателят на левицата.  Корнелия Нинова пожела успех на кандидатите на БСП в двете общини и ги посъветва да слушат какво искат хората . ", "date": "2019.10.05", "title": "Корнелия Нинова: Не делим общините на малки и големи"}
{"url": "https://www.actualno.com/crime/otkradnaha-185-000-lv-ot-banka-v-sofija-news_1382068.html", "text": "      Банков офис е обран в София посред бял ден. Откраднати са 185 000 лв., съобщи bTV. Офисът се намира в хипермаркет на столичния бул. \"Европа\".      Сигналът е получен в 16:20 часа. По първоначална информация парите са взети от сейф по време на почивка на служителите.\r\nПо информация на bTV кражбата се е случила, когато касиерката излязла да обядва и оставила касата отключена.\r\nОт търговския обект заявиха за медията, че съдействат по всички възможни начини на полицията и са предоставили записите от видеокамерите.  В района има засилена полицейска охрана. Разследването продължава, а МВР издирва крадците.  ", "date": "2019.10.05", "title": "Откраднаха 185 000 лв. от банка в София"}
{"url": "https://www.actualno.com/society/sedmichna-prognoza-za-vremeto-za-7-13-oktomvri-news_1381779.html", "text": "       започва с променлива облачност над по-голямата част от страната. В Южна България се очакват валежи от дъжд. Максималните температури ще бъдат между 10 и 19 градуса.      Във валежите ще обхванат почти цялата страна. Само в Западна България няма да вали. Температурите ще се понижата и максималните няма да надвишават 16 градуса.   В валежите ще спрат. Над страната ще има променлива облачност. Температурите ще повишат и максималните ще достигнат 25 градуса. \r\nПрез времето ще остане слънчево и без валежи. Максималните температури ще са между 20 и 25 градуса.   ", "date": "2019.10.05", "title": "Седмична прогноза за времето за 7-13 октомври"}
{"url": "https://www.actualno.com/curious/5-zodii-s-povishena-intuicija-news_1381691.html", "text": "                  Притежателите на тази зодия имат невероятно чувство за финанси. Ето защо, сред Телец има толкова много успешни бизнесмени и влиятелни хора. Телецът е последователен и благоразумен човек по природа. Преди да се съгласи, на каквато и да е сделка с пари, той винаги ще прегледа поне 10 възможни варианта за развитието на събитията. И едва след това той ще вземе решение. Ако се съмнявате какво да направи по-нататък с финансовите си въпроси, обърнете се към Телец. Той със сигурност ще ви даде разумен съвет.   Интуицията и прозрението са основните характеристики на представителите от тази зодия. Ракът е най-чувствителният и най-дълбоко проницателен знак на Зодиака. Той лесно долавя вътрешното състояние на събеседника си. Когато се обръщате към Рак за помощ, той се превръща в най-чувствителния и милостив слушател. Готов е винаги да се притече на помощ.         Титлата на най-проницателния представител на Зодиака, разбира се, заслужено е присъдена на Скорпиона. Благодарение на невероятната си способност да вижда хората, Скорпионът изследва истинската им същност и открива кои, сред тях са непочтените хора. Този несъмнен талант помага на Скорпиона да следва правилния път в живота и да допуска в живота си само достойни хора. По природа Водолеят е човек, който неуморно се стреми към бъдещето. Изглежда, че живее в утре. Той не обръща внимание на случващото се в днешния свят. Именно тази черта на характера помага на Водолея да прави правилни прогнози и залози за бъдещето. Водолеят, бидейки роден създател и новатор, често изненадва другите с екстравагантните си и блестящи идеи. Последните, в бъдеще могат да доведат живота ни до фантастичен прогрес.       Риби, подобно на другите два споменати представителя на Зодиака, имат невероятен талант за прозрение. Още от първите секунди на познанството им е лесно да разберат какъв човек стои пред тях. В допълнение към това, всички Риби имат някакъв магически чар. С негова помощ лесно успяват да свържат живота си с достойни и любящи партньори. ", "date": "2019.10.05", "title": "5 зодии с повишена интуиция"}
{"url": "https://www.actualno.com/blagoevgrad/bsp-i-mladen-timchev-poeha-po-pytja-na-pobedata-v-sandanski-news_1382062.html", "text": "      \"Няма да ви давам гръмки обещания, но ви давам дума, че ще работя с всички сили градът ни да се превърне в по-добро място за живеене\". Това заяви пред свои симпатизанти кандидат-кметът на БСП за Сандански Младен Тимчев, съобщиха от централата на партията.      Той запозна присъстващите с най-важните акценти в предизборната си платформа, която съдържа ключови решения за развитието на курортния град и съставните му села. Тимчев подчерта, че проблемите пред Сандански са много и трудни за решаване, тъй като липсва реална политика за местно развитие, както и реформи и инвестиции.\r\nКандидат-кметът разкри, че през следващите 4 години няма да има реална възможност да се провежда общинска политика с евросредства и ще трябват  нови инвестиционни идеи и подкрепа на местната икономика. Според него се налага да се направят редица малки неща, от които ще има голям сумарен ефект.\r\nТимчев обясни, че реализирането на проекти с държавно или европейско финасиране не решава големите проблеми, свързани с трудовата заетост и с демографията. Програмата му предлага решения за всички сектори от икономическия, социалния, културния, спортния, образователния живот. Предвижда се изграждане на Дом за възрастни хора в град Сандански, целенасочени действия за масов спорт и здраве на младите хора.  Тимчев ще заложи на финансова дисциплина в общината, на преодоляване на задълженията и дефицитите, ще се премахнат непрозрачните граждански договори, ще се стабилизират общинските дружества, ще се прекрати практиката тези дружества да бъдат хранилки за политически цели. Ще има прозрачни обществени поръчки и подкрепа на местните фирми. \"Ако получа доверието ви, до 3 месеца ще въведа публичен регистър на всички договори. В община Сандански ще се предлагат качествени административни услуги, ще се въведе нова практика при избора на служители.\r\nВсяко населено място ще има свой бюджет и местните хора сами ще решават как да се изразходват тези средства. \"Приоритет за мен и екипа ми ще е екологията и озеленяването на града, ще превърнем градския парк \"Свети Врач\" в оазис. Общината ще полага повече грижи за общинската инфраструктура, ще се премахне практиката – усвоено, изградено и забравено\", увери своите съмишленици Младен Тимчев.\r\n\"Участвам в тези избори, за да подкрепя като гражданин един достоен, интелигентен и работещ човек, който се нагърбва с огромна отговорност\", каза от трибуната архитект Васка Терзиева-Рачова, която е част от силния отбор на БСП и Младен Тимчев и кандидат за общински съветник.    Гост на откриването на предизборната кампания на Младен Тимчев бе и зам.-председателят на парламентарната група на БСП – Христо Проданов.\r\n\"Знаете ли с какво е известен Сандански за един външен човек? С къщите за гости, с минералната вода, която стигна до хотела на кмета. Вие сте хората, които искате промяна. Вие всички заедно можете да имате по-добър живот във вашия град с Младен Тимчев и нашите кандидати за общински съветници\", каза Проданов.\r\nДългогодишният бивш председател на БСП в Сандански - Андон Андонов, също изрази категоричната си подкрепа за кандидатурата на Младен Тимчев за кмет на общината. Той увери всички в залата, че Сандански ще има шанс да успее само при едно условие – Младен Тимчев да е кмет.     ", "date": "2019.10.05", "title": "БСП и Младен Тимчев поеха по пътя на победата в Сандански*"}
{"url": "https://www.actualno.com/society/premieryt-borisov-potvyrdi-uvelichenieto-na-uchitelskite-zaplati-news_1381998.html", "text": "       \"Силно ценя Вашата работа и Ви за старанието и грижите, които полагате за децата на България. Майка ми беше учителка и добре знам как дълги години сте били с несправедливо малки заплати\".      Това написа министър-председателят Бойко Борисов във Facebook по случай Международния ден на учителя, съобщава БГНЕС.    Още в бюджетната прогноза за 2020 г. са разчетени допълнително 360 000 000 за по-високи учителски заплати, което е поредната стъпка към обещанието ни за двойно увеличение в рамките на мандата\", пише още премиерът.   На 5-ти октомври се отбелязва Международният ден на учителя. Отбелязва се от 1994 г. Той влиза в световния календар по препоръка на ЮНЕСКО по повод годишнината от приемането на документа \"Препоръки, касаещи статуса на учителя\". Това става през 1966 г., а целта на документа е да се подчертае колко е важна ролята на учителите в обществото.    ", "date": "2019.10.05", "title": "Премиерът Борисов потвърди увеличението на учителските заплати"}
{"url": "https://www.actualno.com/politics/plevneliev-obvini-turcija-v-nekorektnost-i-nechestnost-otnosno-investicijata-na-volkswagen-news_1381973.html", "text": "      \"Не сме разочаровани от това, че предпочете Турция. Но донякъде състезанието беше нечестно и некоректно, от страна на турската държава. През цялото време ние направихме всичко възможно, дори и невъзможното. Дадохме една страхотна оферта, каквато никога досега на нито един стратегически инвеститор не сме давали. Така че ние се научихме как да даваме , които са атрактивни на глобално ниво. Но нямаше правила и почти никаква прозрачност в това състезание. Тичахме в различни писти. Офертата беше максимално възможна по правилата на Европейския съюз. Но Турция разсъждава краткосрочно\", заяви в студиото на \"Денят започва с Георги Любенов\" по БНТ президентът за мандат 2012 г. - 2017 г. Росен Плевнелиев.      По думите му, турският президент Реджеп Ердоган е предоставил на компанията \"много големи подаръци\", които сравни с \"безплатни банички\". Плевнелиев твърди, че Ердоган е предоставил на Германия безплатно земя и сграда. \"Голямото разочарование лично за мен е това, когато става въпрос за лобисти, а в Турция те са много и навсякъде. Ние направихме всичко от сърце, без пари и по правилата\", категоричен е Росен Плевнелиев. И допълни, че Турция е играла и за други фабрики по един и същи \"некоректен начин\". Плевнелиев обясни, че турската държава е член на митническия съюз, т.е. на общия пазар, поради което има всички права и плюсове, но в същото време - никакви отговорности.    По думите му, липсват и механизми, с които Европейската комисия да гарантира, че Турция спазва правилата. Според него, бъдещето на Немската социалистическа партия се кове именно с тази сделка. Той е категоричен обаче, че България няма повод да се притеснява. \"Тръгваме си усмихнати и въодушевени. Помислете кога Европейският парламент е заставал зад България по този начин и кога за България сме чували толкова позитивни неща. Заявявам най-категорично, че този въпрос е чисто политически, а в Германия си затвориха очите, защото в момента Турция е с редица нарушения, за които е санкционирана от Европейския съюз. Там има немски журналисти, които без съд и присъда са в затвора. Има 150 000 демократично мислещи хора опозиционери на Ердоган, които също без съд и присъда са затвори.\r\nТурция днес взривява и не спазва правилата на Европейския съюз в териториалните води на Кипър, за което е санкционирана. И именно в този момент министър-председателят на Долна Саксония и социалистите генерално, както и други отговорни фактори в Германия си затварят очите и казват, че въпреки това, отиват в Турция\", каза Росен Плевнелиев.  Той коментира и ситуацията със Северна Македония и влизането им в Европейскоя съюз. Плевнелиев заяви, че подходът на България в тази ситуация трябва да бъде твърд и гъвкав едновременно. Според него, трябва да се прави разлика между стратегическото и тактическото направление на действията. \"България трябва да подкрепи и да отвори вратата\", каза Росен Плевнелиев, нападайки настоящия президент на България Румен Радев с думите, че той \"никога не е поставял Северна Македония в сърцето на своята политика\".\r\n\"Никой не е лобирал за предсрочното освобождаване на Джок Плофрийман, още докато аз бях президент. Това, което се случва в момента по случая, е много опасно. Ако има една система, която не бива по никакъв начин да процъфти и трябва да бъде пазена и да представлява независимост, съвест, мъдрост през годините, за да отсъждаме в рамките на законите и на добрите практики в обществото - това е системата на правораздаване, включваща прокуратурата и съда\", обясни Росен Плевнелиев по случая с Полфрийман.    Той подчерта, че е абсолютно недопустимо политици да се бъркат в работата на тази система. \"Политици по чисто популистки начин да се заиграват с едно решение на представители на системата на правораздаване. Тя трябва да работи по закон, съвест и независимо. И в този случай това не е така. Апелирам всички политици да оставят системата по правораздаване да отсъди по съвест. Ако тя прецени, че той трябва да напусне по-рано по известни обстоятелства, ние трябва да приемем решението и да се съгласим\", посочи в заключение Росен Плевнелиев.     ", "date": "2019.10.05", "title": "Плевнелиев обвини Турция в некоректност и нечестност, относно инвестицията на Volkswagen"}
{"url": "https://www.actualno.com/asia/v-tajland-spipaha-koreec-otkradnal-165-mln-dolara-news_1381953.html", "text": "      Имиграционната служба на Тайланд задържа аферист, който преди две години и половина е избягал от Южна Корея с около 16,5 милиона , пише БГНЕС. 36-годишният гражданин на Южна Корея Юн е бил арестуван в луксозен апартамент в град Чонбури. Той  е обвинен, че за периода 2009 г. – 2016 г. е откраднал от жертвите си около 16,5 милиона долара под предлог, че инвестира във фючърсни сделки. След като истината излязла наяве, той избягал в Тайланд, където останал нелегално в продължение на две и половина години.       Имиграционната служба на Тайланд е задържала и друг беглец от Южна Корея, който се укривал в продължение на 25 години. Той е бил арестуван при издирване на нелегални имигранти с просрочени визи и ще бъде депортиран в Южна Корея, където е обвинен в подправяне на финансови и лични документи. Законодателството на Южна Корея предвижда прекратяване на давностния срок, ако заподозреният избяга от страната.    ", "date": "2019.10.05", "title": "В Тайланд спипаха кореец откраднал 16,5 млн. долара"}
{"url": "https://www.actualno.com/america/ot-noemvri-sasht-ogranichavat-vlizaneto-na-imigranti-bez-medicinska-zastrahovka-news_1381962.html", "text": "      Президентът на САЩ подписа постановление, което въвежда ограничения за влизане на територията на САЩ на имигранти, които нямат медицинска застраховка или средства за медицински разходи , съобщават от Белия дом, пише БГНЕС. Според документа, при влизане в страната имигрантите трябва да притежават медицинска застраховка за срок от 30 дни. В противен случай чужденецът трябва да разполага с достатъчно пари, за да плати възможни медицински разходи. В случай, че не разполага с нито едно от двете, престоят му в страната ще бъде преустановен и ограничен.        Отбелязва се, че това правило няма да важи за чужденци с действителна имигрантска виза, издадена до влизането в сила на това разпореждане. То няма да се отнася и до гражданите, получи така наречената „специална имигрантска виза”, за деца на граждани на САЩ, за притежатели на виза IR-5 (родители на граждани на САЩ), SB-1 (при връщане на постоянно пребиваващ), както и за визи от типа IR-2, IR-3, IR-4, IH-3 или IH-4. Новите правила няма да засегнат също притежателите на друг вид визи, освен имигрантските. Те няма да засегнат и постоянно пребиваващите в САЩ, хората, чакащи убежище, статут на бежанец и други. Постановлението влиза в сила от 03.11.19 г.    През август Белият дом издаде и разпореждане, което позволява на американските власти да ограничат издаването на разрешителни за постоянно пребиваване (зелени карти) на онези имигранти, които разчитат на социални помощи от държавата. Под ударите на документа попадат имигранти, които са получавали социални помощи повече от 12 месеца за последните три години. Критерият „зависимост от обществото” присъстваше и преди при издаването на зелени карти, но досега не е бил ясно дефиниран.\r\nДоналд Тръмп неведнъж е изразявал недоволството си от съществуващата имиграционна система в САЩ, при която в страната влизат предимно роднини на вече живеещи там имигранти. Президентът предложи да се въведе нова система, която да разглежда дали новият имигрант ще бъде полезен за обществото, включително нивото му на образование и работоспособност. Тази инициатива не срещна одобрение в Конгреса. Опонентите на Тръмп смятат, че той се стреми да ограничи имиграцията изобщо поради националистически подбуди. Администрацията на президента отхвърля подобни спекулации.   ", "date": "2019.10.05", "title": "От ноември САЩ ограничават влизането на имигранти без медицинска застраховка"}
{"url": "https://www.actualno.com/politics/povedenieto-na-volen-siderov-strategija-v-izborno-vreme-news_1381982.html", "text": "      „Ако се върнем назад във времето и погледнем профила на Волен Сидеров и този на неговите избиратели, сме забелязали едно нещо – когато наближават избори, се наблюдават такъв вид ситуации”.      Така социологът от „Тренд” Евелина Славкова коментира в предаването „Събуди се” по Nova, скандала с Волен Сидеров и участието му в предаването „Референдум” на държавната телевизия.   За пример Славкова припомни скандалите в самолета, с Корман Исмаилов в БНР, както и този в НАТФИЗ.\r\n„Това поведение е обърнато към неговия електорат. Това е стратегия. ”, коментира Славкова. „Има един момент, за който г-н Сидеров не си дава сметка - демонстрацията на това, че той има имунитет и може да си прави каквото си иска.  Смятам, че българското общество, дори и неговият електорат, няма да преглътнат тази демонстрация лесно. Това по-скоро дразни, отколкото да мобилизира хората”, коментира Славкова.\r\n„Безспорно е последователен в поведението си”, допълни пиар експертът Ива Екимова. „Но, за съжаление, то не само, че е деструктивно по отношение на примера, който дава, но и поставя нас, експертите по комуникации, в една позиция на рум сервиз.   Всеки, който работи за неговия екип, трябва да ходи да обяснява защо това се случва - да го оправдава или да яхне вълната на този крещящ тон на комуникация”, заяви Екимова. „Свободата на социалните медии дава възможност на другите послания да стигнат до избирателите. ”     ", "date": "2019.10.05", "title": "Поведението на Волен Сидеров - стратегия в изборно време?"}
{"url": "https://www.actualno.com/politics/bojko-borisov-zaminava-na-rabotno-poseshtenie-v-oae-news_1381976.html", "text": "       Министър-председателят на България заминава днес (05.10.19 г.) на работно посещение в Обединените арабски емирства (ОАЕ). В рамките на двудневната визита премиерът Борисов ще проведе среща с престолонаследника на емирство Абу Даби и заместник-върховен главнокомандващ на въоръжените сили на ОАЕ шейх Мохамед бин Зайед Ал-Нахаян. В ръководената от българския министър-председател делегация участват министърът на финансите Владислав Горанов и министърът на икономиката Емил Караниколов.      Работното посещение в град Абу Даби е естествено продължение в развитието на двустранните отношения между България и Обединените арабски емирства, след като през октомври 2018 г. премиерът Борисов реализира първата визита на български министър-председател в ОАЕ. Настоящата цел на българската делегация е да задълбочи установения политически диалог. Ще бъдат обсъдени и възможностите за конкретизиране на формите за сътрудничество в областта на инвестициите, икономиката, транспорта, високите технологии, енергетиката, туризма и сигурността.     ", "date": "2019.10.05", "title": "Бойко Борисов заминава на работно посещение в ОАЕ"}
{"url": "https://www.actualno.com/society/sinyt-na-kolio-karamfilov-rosen-dari-oficialno-na-ndk-instalacijata-kibrit-ot-svoja-bashta-news_1381988.html", "text": "      Синът на Кольо Карамфилов – Росен Карамфилов – дари официално на инсталацията „Кибрит” от своя баща. Тогава експозицията гостува в няколко български града, включително в София в НДК. Оттогава творбата е на съхранение във фонда на НДК, но вече публиката на двореца може да се докосне до нея и да общува по още един начин с „небозримия” артистичен свят на големия български художник.          Поводът за официалното дарение е изложбата „Необозримо” на Кольо Карамфилов, която се откри в ремонтираната Артгалерия НДК, а екипът на двореца вдъхна нов живот на инсталацията „Кибрит”, експонирайки я в едно от най-представителните пространства на НДК – вход А6.    „Формално днес откриваме изложба, но мисля, че метафорично казано това, което Кольо Карамфилов е открил, ние надали ще успеем да видим. Лично за мен това, което се опитва Кольо Карамфилов да ни каже е, че . Младите творци имат нужда от тази мотивация и се радвам, че НДК е част от това“, заяви Борислав Велков, председател на Съвета на директорите на НДК. , реализирана в началото на годината в Пловдив в рамките на Пловдив- европейска столица на културата.    Любителите на изкуството в София могат да видят както популярни, така и малкоизвестни произведения на художника, предоставени от колекционери и галеристи. „Изложбата „Необозримо за Кольо К.“ е един подарък от Пловдив за София и изключително благодарим на НДК за топлото гостоприемство. Опитали сме се в тази изложба да представим най-ключовите и най-съществените като послание, като визуален език, като образна метафора работи, произведения на Кольо Карамфилов. През годините на своя творчески път той изкова една иконография, която го прави абсолютно разпознаваем автор, много силен, много мощен, много поетичен и много задълбочен.“, коментира професор Галина Лардева - изкуствовед и куратор на изложбата.    Проектът се осъществява от Фондация „Култура и съвременност“ в партньорство с галерия U.P.A.R.K. и е част о официалната програма на Европейска столица на културата – Пловдив 2019. НДК е партньор на проекта в частта с представянето му в София. Посетителите ще могат да видят изложбата всеки ден до 20.10.19 г. в Артгалерия – НДК между 11:00 ч. и 18:00 ч. Входът за посетители е свободен. ", "date": "2019.10.05", "title": "Синът на Кольо Карамфилов – Росен – дари официално на НДК инсталацията „Кибрит” от своя баща"}
{"url": "https://www.actualno.com/balkani/skoro-rumynija-shte-ima-novo-pravitelstvo-ubeden-e-johanis-news_1382080.html", "text": "      \"Румъния ще има ново правителство от следващата седмица\", заяви президентът Клаус Йоханис, който в момента води кампания за нов мандат, на заседание на Националната либерална партия (НЛП) в Яш, пише румънското издание Romania Insider.      Той призова членовете на партията да се подготвят да дойдат на власт, тъй като настоящото правителство на социалдемократите, водено от премиера Виорика Дънчила, ще бъде свалено след гласуването на вота на недоверие в парламента, насрочен за четвъртък, 10 октомври. Той също предупреди либералите, че новото правителство ще има кратък мандат, до парламентарните избори през следващата година.   \"Ще имаме ново правителство от следващата седмица. Вотът на недоверие е в ход и аз ви казвам сериозно: подгответе се за управление!\", каза Йоханис, цитиран от информационния портал Digi24.ro.\r\n\"Много го искам и го казвам публично, така че всички румънци да разберат: искам това предложение да мине и това неуспешно правителство да падне\", каза президентът и добави, че след това някой ще трябва да управлява Румъния.  \"Няма да е дълъг мандат, ще бъде правителство с кратък, почти преходен мандат\", отбеляза той.\r\n\"Нуждаем се от правителство, което да организира перфектно президентските избори, да изгради и представи националния бюджет за следващата година, което е много трудно, тъй като настоящият финансов министър призна, че са допуснали грешки. Местните и парламентарни избори трябва да се организират и, за да бъдем много ясни, очаквам цялостно и ефективно участие и добросъвестност от НЛП през този преходен период\", заяви той.   Преди няколко дни опозицията внесе искане за недоверие срещу правителството на Румъния.    Лидерът на НЛП Людовик Орбан има най-големите шансове да бъде номиниран от президента Клаус Йоханис да ръководи новото правителство. ", "date": "2019.10.05", "title": "Скоро Румъния ще има ново правителство, убеден е Йоханис"}
{"url": "https://www.actualno.com/politics/siderov-i-simpatizantite-mu-obviniha-koshlukov-v-cenzura-i-nezakonni-dejstvija-video-news_1381995.html", "text": "      Близо пет часа продължи с искане лидерът да бъде допуснат до предаването \"Панорама\".      След като това не се случи и до края на предаването, лидерът на партията призова близо 200 души, които го подкрепяха в акцията, да се разотидат минути преди 22 ч.     \"Заради самоуправството се забранява аз да участвам в \"Панорама\", съм тук. Искам да видя по какъв начин ще ме спре. Вие нарушавате закона\" , каза Сидеров и уточни, че не се счита за виновен за .  \"Аз знам, че сега ме чакате да разбия загражденията тук и да нахлуя вътре и това да пишат всичките ви колеги утре. Защо защо не мога да участвам“, попита Сидеров\r\nТой настоя телевизията да изпълни споразумението с партията и да го допусне до студиата. Протестиращите скандираха \"Оставка\" и влязоха заедно със Сидеров във фоайето на БНТ, където бяха посрещнати двама служители в медията и полиция. Служителите заявиха, че има решение на управителния съвет лидерът на \"Атака\" да няма участие в медията, докато не се извини.\r\nПротестиращите със Сидеров настояха генералния директор Емил Кошлуков да дойде при тях и да обясни защо не се дава право на лидерът на \"Атака\" да участва в \"Панорама\". Служителите на медията обаче обясниха, че работното време на директора вече е свършило и той вече не е в сградата.        Поискана беше оставка на Кошлуков и наказание за водещата Добрина Чешмеджиева.  \"Кошлуков се самозабрави. Той стана директор на БНТ благодарение на мен, аз му осигурих този пост, защото му липсваше управленски стаж. И сега какво стана?! Време е да си ходи вече\", отсече Сидеров. На разговор със Сидеров дойде и Иван Такев, който заяви, че ЦИК е излязла с решение, че БНТ има право да прецени кой представител на \"Атака\" да участва в \"Панорама\".\r\n\"Ако аз бях водещ на предаването, на петата минута щях да дам червен картон на Юлиан Ангелов и Волен Сидеров\" , каза Такев и заяви, че при следващите споразумения подобни ситуации, като разигралата се в \"Референдум\" ще бъдат описани и ще има правила за реакция. Присъствието на МВР той обясни с факта, че БНТ е стратегически за националната сигурност обект и затова се охранява от жандармеристи.\r\nСидеров обаче настоя, че Чешмеджиева не се е държала адекватно и е приложила двоен стандарт спрямо него и останалите участници.       Павел Шопов заяви, че БНТ е цензурирала Сидеров, защото е опитал да разкрие истината и заяви, че Чешмеджиева нарочно не е спряла предаването и е взела страна, за да позволи да бъде уронен престижът на лидера на \"Атака\". ", "date": "2019.10.05", "title": "Сидеров и симпатизантите му обвиниха Кошлуков в цензура и незаконни действия (ВИДЕО)"}
{"url": "https://www.actualno.com/crime/ukrainecyt-shte-byde-obvinen-za-katastrofata-v-kojato-zaginaha-dvama-vyzrastni-i-dve-deca-news_1381997.html", "text": "       , съобщава БТВ. Припомняме, че при пътния инцидент загинаха баба, дядо и двете им внучета. Първоначалният оглед е показал, че чуждият гражданин е навлязъл в насрещното движение с колата си и е шофирал с бясна скорост. По непотвърдена информация от последвалия челен удар с идващия насреща автомобил украинецът го е влачил няколко метра. Българската кола е избухнала в пламъци и четиримата пътуващи в нея за загинали.       Главен инспектор Димитър Димитров обясни, че произшествието е настъпило около 18:30 ч. между град Николаево и село Пчелиново. В следствие на удара, автомобилът, в който е пътувал българското семейство, е излязъл от пътното платно и се самозапалил. Колата е била с газова уредба. Димитров поясни, че техническа експертиза ще покаже с каква скорост са се движели и двете моторни превозни средства, както и защо едната кола е пламнала.    Взета е и кръвна проба, като резултатите тепърва се очакват. Той е задържан за срок от 24 часа. Очаква се да му бъде повдигнато обвинение. Заради катастрофата движението в прохода беше преустановено за няколко часа. ", "date": "2019.10.05", "title": "Украинецът ще бъде обвинен за катастрофата, в която загинаха двама възрастни и две деца"}
{"url": "https://www.actualno.com/crime/19-pojarnikari-se-boriha-s-pojar-v-ceh-za-meso-news_1382000.html", "text": "      Ликвидиран е , възникнал в покривна конструкция на фирмена сграда в Плевен. Няма пострадали хора. Инцидентът е възникнал тази сутрин към 07:00 ч. В дежурната част на РДПБЗН–Плевен е получен сигнал за пожар в покривна конструкция на фирмена сграда, намираща се в индустриалната зона на града.      Веднага към мястото са насочени пет противопожарни екипа със седем специализирани автомобила и 19 служители. Допълнително са предислоцирани два екипа на пожарните служби от РСПБЗН в Ловеч и Габрово. – безпрозоречна сграда със стоманобетонна конструкция, а малко по-късно пожарът е изцяло ликвидиран.   При инцидента няма загинали или пострадали. Съдействие за водоснабдяването са указали служители от ВиК с водоноски. Същевременно, на място е изпратен и химически автомобил с измервателна апаратура, която на този етап не отчита вредности във въздуха, застрашаващи жителите на града. В момента остават два екипа от експерти, които извършват разчистване и оглед на мястото на произшествието. Тепърва ще се установяват и причините за възникналия инцидент. ", "date": "2019.10.05", "title": "19 пожарникари се бориха с пожар в цех за месо"}
{"url": "https://www.actualno.com/balkani/nad-2-mln-evro-za-predizbornata-kampanija-sa-poharchili-partiite-v-kosovo-news_1381950.html", "text": "      Неправителствената организация „Демокрация в действие” (ДвД), която следи кампанията за предсрочните парламентарни избори в , обяви, че за първите девет дни от кампанията политическите партии са похарчили малко над 2 100 000 евро , пише БГНЕС. Според организацията, обстановката в навечерието на изборите е била спокойна. Забележките са във връзка с липсата на финансова прозрачност при определени партии, които не са подали информация в Централната избирателна комисия и разходите им не могат да бъдат изчислени.      В процеса на кампанията политическите партии даваха обещания, предимно от идеологически характер, свързани с актуални теми, които предизвикват интерес и емоции сред гласоподавателите. През последните три дни фокусът беше върху три области: образование, икономика и здравеопазване. Теми, които привлякоха по-малко внимание, бяха енергетика и администрация , се казва в доклада на ДвД.    ", "date": "2019.10.05", "title": "Над 2 млн. евро за предизборната кампания са похарчили партиите в Косово"}
{"url": "https://www.actualno.com/society/vsichki-15-kartini-bjaha-prodadeni-na-blagotvoritelen-tyrg-v-podkrepa-na-malki-hudojnici-news_1381968.html", "text": "      На 03.10.19 г. в хотел „Маринела” бе проведен благотворителен търг в подкрепа на малките художници от ателие „Прегърни ме”. , спонсорирана и осигурена за втора поредна година от бизнес дамата Маринела Арабаджиева. Търгът се превърна в истински празник за децата и техните приятели, дошли да подкрепят каузата на ателие „Прегърни ме”.          Сред гостите бяха Мартина Вачкова, Люба Ризова, Ева Веселинова, Рашко Младенов, Роза Радичкова, Илиана Алипиева, Ирен Петрунова, а търгът беше воден от Игор Марковски. И цената си я бива – 20 лева за 15 портрета Фрида!    То е уютно и красиво място, което те посещават с радост. Там са техните приятели – художници, артисти, писатели и журналисти, с които заедно рисуват, четат книги, илюстрират приказки, играят на театър, гледат филми и разговарят, майсторят парцалени кукли и копринени ангели. В ателие „Прегърни ме“ децата се учат да могат. Учат се да вярват. Учат се да имат бъдеще.              ", "date": "2019.10.05", "title": "Всички 15 картини бяха продадени на благотворителен търг в подкрепа на малки художници"}
{"url": "https://www.actualno.com/balkani/10-jertvi-na-katastrofa-v-rumynija-news_1382007.html", "text": "       10 жертви и седем ранени при челен сблъсък, възникнал рано тази сутрин между ТИР и микробус в Източна Румъния , съобщава полицията в страната, пише dnes.bg. При катастрофата са загинали девет от общо 16 души, които са били в микробуса. На място е починал и шофьорът на ТИР-а.       Четирима от ранените при са в тежко състояние , посочи държавният секретар в министерството на вътрешните работи Раед Арафат. 40 пожарникари са изпратени на мястото на инцидента, а пътят, свързващ Слобозия с Урзичени, е бил затворен за движение, според службата за извънредни ситуации.   Сред страните от Европейския съюз, Румъния е с най-голям брой смъртни случаи, предизвикани от пътни инциденти - 96 загинали на 1 000 000 жители през 2018 г., при средна стойност за Европейския съюз - 49 смъртни случаи при катастрофи на 1 000 000 души. Според АФП, това е един от най-тежките пътни инциденти, случили се в последно време в страната. Като се подчертава, че лошото състояние на пътищата в Румъния често е критикувано от шофьорите. ", "date": "2019.10.05", "title": "10 жертви на катастрофа в Румъния"}
{"url": "https://www.actualno.com/society/proverki-po-povod-startiraneto-na-lovnija-sezon-news_1381992.html", "text": "      По повод стартиране на служители на сектор „Контрол на общоопасните средства“ (КОС) в ГД „Национална полиция“ инициира извършването на инструктажи на ръководителите на дружинките по места от съответните областни дирекции на МВР и СДВР. Взети са всички необходими мерки за нормалното протичане на новия ловен сезон за местен дребен и едър дивеч и груповия лов на дива свиня, който бе открит днес\", уверяват от дирекцията.          От извършения анализ на експертите от сектор КОС-ГДНП извежда най-честите причини за допуснати предишни инциденти. Сред тях са стрелба по шум или неясно видима цел, ползване на сачми с диаметър над шест милиметра по време на групов лов на дива свиня, неправилно боравене с огнестрелно оръжие – до неговата употреба, то не следва да е заредено, винаги трябва да е насочено в безопасна посока и да е технически изправно, самоволно напускане на позицията, определена от ръководителя на лова, употреба на алкохол и упойващи вещества.   Според обобщените данни на ГД „Национална полиция“ у нас има близо 130 000 физически лица с разрешение за носене на оръжие с ловни цели. Това е поводът ГДНП да напомни още веднъж някои от основните правила за безопасно поведение. А именно: участниците в лова задължително да са екипирани с ленти, шапки или облекло с ярък сигнален цвят; стриктно да се спазват правилата за безопасност и противопожарните изисквания при провеждането на ловните излети; стриктен контрол при пренасянето на огнестрелното оръжие, което се осъществява в затворен транспортен куфар или в калъф с поставено заключващо устройство на спусъка и без патрон в патронника.     ", "date": "2019.10.05", "title": "Проверки по повод стартирането на ловния сезон"}
{"url": "https://www.actualno.com/education/startira-kandidatstvaneto-za-profesionalna-kvalifikacija-prilojen-programist-news_1381951.html", "text": "      За трета поредна година започва обучението за професионална квалификация „Приложен програмист“, съобщиха от Министерството на образованието и науката. Право да кандидатстват имат 10-класници, които не се обучават за придобиване на квалификация по професия от направление \"Компютърни науки\". Срокът за подаване на документи е 10.10.19 г.      Подготовката, която е по 3-годишна програма, се провежда в извън учебно време. Учениците ще се научат да работят с различни операционни системи, езици за програмиране (алгоритмични езици), да ползват софтуерни инструменти като интегрирани среди за разработка, инструменти за моделиране,  контрол на изходния код и на конфигурациите, системи за автоматизирано асемблиране (build) и автоматизирано тестване. Ще познават и могат да прилагат основните видове алгоритми, структури от данни и начини за добра организация на програмния код, както и да инсталират, конфигурират и администрират необходимия приложен софтуер за работа според изискванията на клиента. Обучението предвижда и умения за тестване и внедряване на приложения.   В периода между 11.10.19 г. и 16.10.19 г. учениците  ще получат парола за достъп до приемния тест на посочен при кандидатстването e-mail. Изпитът представлява тест с определен брой въпроси за проверка на общата компетентност на кандидата и мотивацията му да участва в програмата. Входящият тест ще се проведе на 20.10.19 г. от 10:00 ч. и е с продължителност два часа. За тези, които не успеят да се включат на тази дата, е определена и втора резервна – 27.10.19 г.\r\nИма възможност желаещите да решат теста и втори път, независимо, че са участвали на предната дата. В този случай за участие в класирането за включване в програмата ще се взима по-високия резултат. След завършване на обучението включените в програмата биха могли да започнат работа в софтуерни компании, като не се изключва възможността това да стане още докато са в XII клас. Софтуерното професионално образование се провежда в сътрудничество с университети и с работодатели от ИТ сектора.  Обучението се извършва в общо пет центъра, обособени към професионални гимназии, в които разполагат с материално-техническа база. Сред тях са Професионална гимназия по компютърни технологии и системи в град Правец, Професионална гимназия по електротехника и електроника „Апостол Арнаудов“ в Русе, Русенски университет „Ангел Кънчев“, МГ „Академик Кирил Попов“, Пловдивски университет „Паисий Хилендарски“, Професионална гимназия по електротехника и електроника „Константин Фотинов“, Университет „Професор доктор Асен Златаров“ в Бургас, Технологично училище „Електронни системи“ и Технически университет в София.\r\nДържавният образователен стандарт за обучението по тази професия е разработен от бизнеса. С придобиването на квалификация за приложен програмист, завършилият обучение ще може да работи, както по поддръжка на периферни устройства, на софтуер, така и да инсталира софтуер, да програмира, да поддържа интернет, да е администратор на приложения, уебсайтове и други.    ", "date": "2019.10.05", "title": "Стартира кандидатстването за професионална квалификация „Приложен програмист“"}
{"url": "https://www.actualno.com/society/190-snimki-uchastvat-v-konkursa-pokaji-kak-obnovjavame-rodnoto-ti-mjasto-news_1381981.html", "text": "       Инициативата е част от образователно-патриотичната кампания на Министерството на регионалното развитие и благоустройството „Моят град е моята крепост“. Инициативата започна на 04.08.19 г., а крайният срок изтече вчера.          Жители на София, Благоевград, Пловдив, Ловеч, Стара Загора, Враца, Добрич, Монтана, Петрич, Габрово и Мездра са сред най-активните участници в конкурса. С фотографиите си те представят градски пространства, детски градини, училища, социални и обществени сгради. Със своите снимки те показват също реновирани сгради на пожарни служби, детски площадки, паркове, санирани блокове, туристически обекти, културни събития и други.   Целта на конкурса бе да се стимулират гражданите да покажат и популяризират проектите, финансирани със средства от Оперативна програма „Региони в растеж“ 2014-2020 и чрез предходни проекти, реализирани по ръководени от МРРБ европограми. Така всеки имаше възможност да подкрепи родния си град, като покаже на обществото как той се е променил. Предвидени са и атрактивни награди. Участващи в конкурса снимки ще бъдат включени в изложба в рамките на Годишното информационно събитие на ОПРР, което ще се проведе в края на месеца в София.     ", "date": "2019.10.05", "title": "190 снимки участват в конкурса „Покажи как обновяваме родното ти място“"}
{"url": "https://www.actualno.com/chronicles/izbuhva-kresnensko-razlojkoto-vystanie-news_1381828.html", "text": "      На 5 октомври 1878 година сборен отряд от около 400 въстаници, разделен на чети, под общото командване на Стоян Карастоилов (Стоян войвода) и Адам Калмиков атакува османския гарнизон, разположен при кресненските ханове. След 18-часово сражение, османската войска се предава. Пленени са 119 войници и 2 офицери. Освободени са селата Влахи, Ощава, Ново село. Въстанието обхваща и местността Каршияка, надясно от река Струма. Формирано е въстаническо ръководство в състав: атаман Адам Калмиков, началник-щаб Димитър Попгеоргиев и главен войвода Стоян Карастоилов. Освен в Кресненското дефиле въстанически действия започват в Неврокопско, Демирхисарско, Серско, Малешевско и пр. В началото на ноември въстанието обхваща и селата от Разложката котловина. Софийският комитет „Единство“ изпраща Баньо Маринов с чета доброволци за главен войвода в Разлога, като негов заместник-войвода е Никола Фурнаджиев. Ожесточени сражения се водят при освобождаване на Банско и Мехомия. На 8 ноември след няколкочасов бой четата на Маринов освобождава Банско. Втори въстанически център в Разложката котловина става село Горно Драглище. Към него се отправят въстаници от Долно Драглище, Добърско и Годлево. Сформираната чета потегля към село Баня. В резултат на успешните въстанически действия в Кресненско и Разложко са освободени 43 села.      На 10 ноември 1878 година е издаден Апелът на Привременното българско управление в Македония, с който се призовават свободните българи и всички славяни да окажат помощ на въстаниците.   „Македония въстана“, стихотворение на Иван Вазов, посветено на въстанието\r\nВъпреки проявения героизъм османците преминават в настъпление. На 11 ноември 1878 година е опожарена Кресна. Същата участ постига още 12 села от Кресненското дефиле. Към края на ноември е разгромено въстанието и в Разложко. Адам Калмиков, който е назначен за командващ на едното въстанническо отделение влиза в конфликт с командира на другото – Луис Войткевич. В резултат и двамата са отстранени от българските войводи.Поради техни интриги Софийският комитет „Единство“ връща Калмиков като ръководител. Заедно с Войткевич, двамата организират убийството на Стоян Карастоилов и на четниците му Георги Чолаков и Иван Трендафилов, както и ареста на Димитър Попгеоргиев. По десния бряг на река Струма въстаническите действия продължават до февруари 1879 година, но разколът в ръководството оказва силен негативен резултат.  В началото на 1879 г. настъпва нов момент в политическата активност. Една от причините за това била подготовката на въстаническите действия през пролетта на 1879 г., осъществявана от групата на Натанаил Охридски. Ha своя помощник Мирослав Хубмайер Натанаил възложил военно-организационни задачи. Още при първата обиколка на Стамболов и Хубмайер в Босилеград на 17 декември е поставено началото на новото устройство и са приети „Привременните правила за нареждането на Македонското въстание“. Тук сега се създало „Привременно военно управление на Македония“. Стефан Стамболов и Никола Обретенов настояват да се използва опитът от Априлското въстание и апостоли да подготвят населението за бъдещите въстанически действия. Натанаил Охридски остава привърженик на четническата тактика и така разколът продължава. Поради това Хубмайер бил освободен, а начело на Военното управление от началото на април застанал Григор Огненов.\r\nВ разгара на новите въстаническите боеве по инициатива на Натанаил Охридски и въстаническото ръководство била изпратена една делегация в Учредителното събрание във Велико Търново. Тяхната задача била да изразят горещото желание на всички жители българи от Македония за обединение с България, но без успех. През април 1879 година една сравнително голяма чета преминава османската граница с цел да даде сигнал за въстание около Битоля. Въстаниците остават изолирани и не могат да спрат настъплението на турските войски. На 25 май 1879 година Натанаил Охридски разпуска четите и така въстанието е прекратено.   Поражението на въстанието и и жестокостите на турската войска и башибозук над населението принуждават над 25 000 души от Мелнишко, Горноджумайско, Разложко и други краища на Македония да напусне родните си селища и да потърсят убежище в Княжество България.[6] Към 19 декември 1879 година българи от Македония изпращат Мемоар до Великите сили, с който искат създаване на един вилает от всички македонски епархии, населени с българи.    Насилията продължават и в 1880 година. ", "date": "2019.10.05", "title": "Избухва Кресненско-Разложкото въстание"}
{"url": "https://www.actualno.com/tips/futbolni-prognozi-ot-anglijskata-vissha-liga-v-sybota-0510-news_1382014.html", "text": "      Последният кръг в английската Висша лига преди паузата за мачове на националните отбори стартира в ранния съботен следобед. Ето и няколко страхотни предложения за от очаквания с голям интерес уикенд на Острова:      За съботния ден ). Уест Хем – Кристъл Палас, Висша лига, 19,30 часа Уест Хем приема Кристъл Палас в последен съботен мач от осмия кръг в Англия. Гостите са без основния си халф – Лука Миливойевич, който е аут заради травма, а това ще усложни много действията на „орлите” в Източен Лондон.  Уест Хем предлага силен футбол в елита на Англия, макар да допусна две равенства с Астън Вила и Борнемут. Обикновено пък, когато Палас гостува на „чуковете” трудно достига до положителен за себе си резултат, след като последната победа при визита на Уест Хем датира от 2015-а година. Прогноза : Победа за Уест Хем – 1,95 коефициент. Ливърпул – Лестър Сити, Висша лига, 17,00 часа     Лестър Сити спечели четири от последните си пет мача в шампионата, а отборът изглежда в много добра форма. Същевременно „лисиците” могат да създадат много проблеми на Ливърпул, който е безпогрешен досега в мачовете си. Мачът в Шампионската лига пък може да накара „червените” да бъдат малко „по-тежки” от нормалното. Последните шест мача в Англия между двата отбора вижда попадения в двете врати и смятам, че серията безпроблемно ще продължи. Прогноза : гол/гол – 1,80 коефициент.     Уотфорд – Шефийлд Юнайтед, Висша лига, 17,00 часа Уотфорд приема Шефийлд Юнайтед в пореден мач от . Домакините са единственият тим без победа и заслужено заемат последното 20-о място във временното класиране. Шефилд пък играе вдъхновено след завръщането си в елита на Англия и се намира на 12-ото място с осем точки.   Намеренията ми за игра на този мач са за под 2,5. Причината е, че Уотфорд не се справя особено добре в защита, но статистиката е срещу доста солидни отбори досега. В Шефийлд ситуацията е 4 от 5 ъндъра, а един от тях бе срещу лидера Ливърпул. Не смятам, че е логично мачът да се „отвори” още в първите минути на „Викаридж Роуд”. Все пак си мисля, че „стършелите” са способни да вземат и първи успех, и то именно срещу новака, който макар добрата си игра, още не може да се утвърди с постоянни резултати в елита на Острова. Прогноза : Под 2,5 гола – 1,90 коефициент.    Брайтън – Тотнъм, Висша лига, 14,30 часа Брайтън и Тотнъм откриват кръга в интересен мач от осмия рунд в Премиършип. Лондончани ще пътуват на юг след тоталния погром, който понесоха през седмицата – загуба с 2:7 от Байерн Мюнхен. Тотнъм се „лута” и в Англия, с оглед амбициите си, завоювайки 11 точки в първите си седем мача.\r\nНе смятам обаче, че Брайтън може да вземе каквото и да било от „шпорите”. „Чайките” имат само една победа досега в първенството, а в последните пет мача нямат, като последната победа е за Карабао Къп срещи Бристъл Роувърс. Честа практика е, когато Тотнъм гостува на южния бряг да взима трите точки и коефициентът от 1,95 е повече от приятен за отиграване в този случай. Именно тази победа може да върне някакво самочувствие в играчите на Маурисио Почетино. Прогноза : Тотнъм да спечели (коефициент 1.95)  ", "date": "2019.10.05", "title": "Футболни прогнози от английската Висша лига в събота (05.10)"}
{"url": "https://www.actualno.com/asia/blizo-2-tona-marihuana-otkri-turskata-policija-v-albanski-avtomobili-news_1381964.html", "text": "       Около 1,8 тона генетично модифицирана марихуана откри полиция в два микробуса с албанска регистрация , пише БГНЕС. Според турски медии, в резултат на „супер акцията” са арестувани общо девет души, двама от които са чужденци. Не се съобщава, от коя държава са те.      Генетично модифицираната марихуана е открита опакована в чували, скрити между текстилни материали в микробуси от Албания. Разследването на турската полиция за разбиване на престъпната група за търговия с дрога от Албания в Турция започнала преди около половин година. Микробусите са били проследени и спрени от турската полиция на пътя, а дрогата е открита при проверката.    ", "date": "2019.10.05", "title": "Близо 2 тона марихуана откри турската полиция в албански автомобили"}
{"url": "https://www.actualno.com/education/kak-da-kandidatstvame-za-obuchenie-v-chujbina-objasnjavat-na-forum-v-ndk-news_1381935.html", "text": "      Най-голямото международно консултантско изложение в България - „Световно ” - с участие на повече от 70 образователни институции от цял свят ще се състои днес (05.10.19 г.) и утре (06.10.19 г.) в НДК, предаде БГНЕС. Изложението дава началото на кандидатстудентската кампания за западни университети за следващата академична година, където сроковете за кандидатстване са по-ранни.       Специализирани центрове ще предоставят информация и подготвят кандидатурите на ученици за най-популярни дестинации като Великобритания, Холандия, Дания, Германия, Австрия, Франция, Испания и Италия. Сред акцентите в програмата са: Образование по време на Брекзит – пътят към обединеното кралство; Финансиране на образованието в чужбина – планиране и подготовка; Как да открия своята мечтана професия; Академичен или практически университет в Холандия – как да избера; Образование в САЩ и Канада – фондация Fulbright със стипендия за ученици от 11-ти клас до 5 000 долара и пълни стипендии за магистърски и докторантски програми и други.   Изложението в София се посещава от над 3 000 семейства с деца във възрастови групи от 8 г. до 18 г., кандидати за образование в чужбина. ", "date": "2019.10.05", "title": "Как да кандидатстваме за обучение в чужбина, обясняват на форум в НДК"}
{"url": "https://www.actualno.com/curious/6-te-zodii-koito-izjivjavat-istinskata-lubov-news_1381690.html", "text": "                  Представителят на зодия Телец истински отдаден на семейството. Той винаги има голям шанс за успех в любовта. Първо, късмет му се обяснява, с това, че е под контрола на планетата Венера, която е отговорна за любовта и връзките. Второ, постоянството, присъщо на Телец е непринудеността му винаги му помагат. Той умело премахва мимолетните близки хора, които само искат да си играят на любов с него. Телецът внимателно избира партньор за съвместен живот. Той не позволява на мошениците да се приближават до него, дори на метър.   Друг късметлия в личния аспект на живота е представителят на зодия Рак. За него, интересното е, че щастието не му идва веднага. Ракът е срамежлива и понякога несигурен. Той намира щастието си в любовта само когато има неравности по пътя си. На фона на други зодиакални знаци Ракът е внимателен. Държи на взаимно уважение и любов. Когато срещне любовта, може да остане най-настойчивият, любящ и верен партньор.         Въпреки доста капризния и горещ характер, Лъвът рядко изпитва затруднения в любовната сфера. По този въпрос късметът винаги е на негова страна. Типичният Лъв има високи изисквания към потенциалния си партньор. Това, обаче не пречи на съдбата щедро да му даде всичко, от което се нуждае. Надежден и достоен представител на зодиакалния знак е Девата. Тя не страда от липса на внимание на противоположния пол. Поради естествената си избирателност не бърза да се съгласи на връзка с първия, който се появи на хоризонта й. Ако Девата е в статут на ергенство, това е само защото все още не е срещнала идеала си. Понякога Девата трябва да се вгледа добре в онези, които я заобикалят. Истината е, че съдбата често й предоставя добри варианти за изграждане на стабилни връзки.       Любовта към Везните обикновено зависи от самите тях. Те са едни от най-дружелюбните, дипломатични, очарователни знаци на Зодиака. Те получават достатъчно внимание отстрани. Съществува едно нещо, обаче, което не позволява на Везните да изграждат хармонични отношения. Това е тяхната несигурност. Твърде много, представителите на тази зодия са нерешителни и непоследователни в избора си. Ако все пак, успеят да направят своя избор, тогава ги очаква щастлив и хармоничен семеен живот. По природа, съблазнителна и запалена по природа, Риба рядко живее сама. Представителите на тази зодия са доста милостиви и чувствени. Това им помага да поддържат тълпи от почитатели около си. Близо до Рибите винаги има много хора, които са в състояние да ги направят щастливи и да направят живота им богат на емоции и интересен. Основното, което представителите на тази зодия трябва да помнят, е способността да контролират емоциите си. Това ще им помогне да поддържат топли отношения в семейството. ", "date": "2019.10.05", "title": "6-те зодии, които изживяват истинската любов"}
{"url": "https://www.actualno.com/mestniizbori2019/kandidat-kmet-na-lukovit-sys-zatrogvashti-dumi-za-kandidat-kmet-na-zlatograd-news_1381914.html", "text": "      Иван Грънчаров, който от два мандата е на Луковит, сега кандидат за трети, направи затрогващо обръщение към колегата му от Златоград Мирослав Янчев. Той пък има три мандата зад гърба си, а сега е кандидат за четвърти. Двамата са от ГЕРБ. Под пост във Фейсбук на златоградчанка, която описва какъв е Мирослав Янчев, като работодател, Иван Грънчаров е публикувал свой личен спомен, свързан с него.          Ето какво е написал Грънчаров:\r\n„Има личности, които се помнят цял живот. Оставят диря в живота ти. През 1990 г. постъпих в ШЗО - Христо Ботев за отбиване на военната си служба. Първите дни са запомнящи се за всеки новобранец. Всичко друго се забрави, но остана нещо незабравимо. По същото време набора преди моя завършваше школата за запасни офицери и получаваше званието старшина. Един от всичките 1500 завършващи обаче получаваше нещо повече, а именно - звание младши лейтенант. Чест, която не се получаваше просто така още повече в ШЗО Плевен. Трябваше да си най-добър във всичко, че и отгоре. Този човек се казваше Мирослав Янчев. В този момент сигурно всеки искаше да е на негово място, аз също. Е, нямаше никой подобен следващите поне два набора. И ....... 20 години по късно, вече като кметове, срещнах този човек. Веднага го познах. Най добрите си остават такива завинаги. Чест е за мен да го познавам. Желая ти успех, Миро!“   ", "date": "2019.10.05", "title": "Кандидат-кмет на Луковит със затрогващи думи за кандидат-кмет на Златоград"}
{"url": "https://www.actualno.com/analysis/politico-opioidnata-epidemija-debne-evropa-news_1381809.html", "text": "      След като опиоидната епидемия удари Съединените щати, разпиля се до Канада и Австралия, сега всички очи са втренчени в Европа. Може ли Старият континент да бъде следващият? Статистиката изглежда тревожна.      В Холандия рецептите за оксикодон (използва се в онкологията като обезболяващо, но същевременно може да бъде и продукт с двойна употреба. Оксикодонът запазва обезболяващия ефект на морфина и хероина при по-ниска склонност към пристрастяване) се удвоиха само за три години, докато рецептите за опиоиди в САЩ скочиха със 127% между 1998 и 2016 г. Европа със сигурност има проблем с опиоидите - убиец №1, свързан с наркотиците на континента. Болкоуспокояващите са замесени в повече от 80% на  8200 смъртни случаи, свързани с наркотици, регистрирани през 2017 г. Но ситуацията се развива различно от тази в САЩ, където през 2017 г. са регистрирани около 70 000 смъртни случаи с опиоиди и където епидемията е отнела почти 400 000 живота през последните две десетилетия.\r\nБарт Морлион, президент на Европейската федерация за болка (EFIC), казва, че много по-строгото регулиране на опиоидните рецепти в Европа играе голяма роля, включително в по-строгия контрол върху това как лекарствените компании рекламират на пациенти и лекари. В много европейски страни, особено на юг, хората са по-предпазливи от болкоуспокояващите. Околната среда на Европа \"е напълно различна от тази в САЩ\", заяви Морлион пред Politico.\r\n\"Ние сме подготвени, ако цунамито дойде в Европа през следващите години\", посочва председателят на SED Хуан Антонио Мишо. Испания отбеляза увеличение на потреблението на опиоиди с близо 84% между 2008 г. и 2015 г. Но хората не се стичат в спешните отделения и не умират от предозиране поради рецептите си за опиоиди.  Тези разлики ни правят по-защитени, отколкото в САЩ, каза Айна Перело Братеску, семеен лекар в Каталония, който изучава рецепти за опиоиди в региона. \"Но не е добре да се чувстваме сякаш няма опасност и всичко е наред\".\r\nОсобено тревожно е испанският скок в предписанията за фентанил с бързо освобождаване, които са се удвоили от 2010 до 2016 г. Тези лекарства - често прилагани чрез спрей за нос или дъвчащи таблетки - са от 50 до 100 пъти по-силни от морфина. Тази тревожна тенденция подтикна Испанското здравно министерство да актуализира своите указания за предписване и да свика работна група, която да обсъди проблема.\r\nТова е друга държава. Експертите в Испания бързо отбелязват колко различна е средата от САЩ. Виктор Майорал, секретар на Испанското общество на болката (SED) и лекар в Каталония, обяснява, че практики като пазаруване от лекар - преминаването от лекар на лекар за получаване на повече рецепти - просто не са възможни в Испания, благодарение на националния списък на електронни рецепти реализиран преди пет години.    Друга голяма разлика според Майорал е, че държавата е постоянно нащрек за злоупотреба с рецепти. Например, на местно ниво в Каталония, когато на някого му е предписана \"висока доза\" опиоид (повече от 90 милиграма морфин, например), той и регионалният отдел по здравни фармацевти изследват рецептата, понякога буквално се срещат с доктора, за да обсъдят дали рецептата за пациент е точна.\r\nИспания също предприе стъпки, за да избегне проблемите на конфликт на интереси. Например, Испания забранява на фармацевтичните представители да черпят лекари в ресторанти за над 60 евро. Освен това страната се придържа към закон на ЕС, според който фармацевтичните компании не могат да предоставят на лекарите проби от лекарства.\r\nМеждувременно стандартите за реклама варират значително между двата континента. Фармацевтичните компании могат да рекламират за аспирин и парацетамол в Испания. Но опиоиди?\r\n\"Ние сме подготвени, ако цунамито дойде в Европа през следващите години\", заяви президентът на SED Хуан Антонио Мишо, \"но в настоящия момент не мисля, че това е възможно в Европа“.\r\nНякои пациенти не са съгласни.   \"Мисля, че е само въпрос на време... проблемът с опиоидите в Испания се отприщва толкова силно, че е невъзможно да се мълчи повече\", споделя Флора, пациент на 44 години.\r\nФлора има дегенеративен артрит. След като други средства за обезболяване станаха неефективни, лекарите я съветват да опита опиати. Тя започва с умерени такива като трамадоли продължава с по-интензивни опиоиди. Те бързо стават все по-малко ефективни: \"Проблемът е, че всеки път, когато усетите ефекта по-слаб имате нужда от повече дози и по-често.“\r\nФлора става все по-толерантна към фентаниловите пластири, които приема и ако иска да спре да изпитва болка, ще й трябват още. Повече фентанил обаче би я оставил физически неспособна да се движи.\r\nТова е, когато знаеше, че е зависима. „Не можех да мина без тях, но когато ги взех, изобщо не можех да направя нищо“, каза Флора, чието име е променено.\r\nЛерело Перело коментира, че понякога е трудно да се каже дали опиоидите като фентаниловите пластини са \"свръх предписани\". Когато пациентът изпитва сериозна болка, как може лекарят да прецени правилния баланс между облекчаването на болката на пациента и създаването на зависим?   Фентанилът с бързо освобождаване обаче е по-лесен за преценка, тъй като се предполага, че се използва само за пациенти с рак, каза тя. В регионално проучване за 2018 г. на 43 000 пациенти, получаващи силни опиати в Каталония, каталунската здравна служба установи, че 43 процента от предписанията за бързо освобождаване на фентанил са за неонкологична болка. Други 20% са получавали високи дози опиати.\r\nНа въпрос за тези цифри, говорител на испанската фармацевтична асоциация Farmaindustria отговори, че компаниите могат да промотират лекарства като фентанил с бързо освобождаване само за указаната им употреба - с други думи, те се придържат към техните законови указания.\r\n\"Когато болката е много силна, ме отпуска и отнема болката, но на каква цена?\" - Хасан, пациент на болкоуспокояващи\r\nНо тези цифри, каза Перело, все още са тревожни.\r\n\"Ние им ги предписваме, като че ли няма опасност\", каза тя.\r\nНай-често, по думите на Перело, все повече възрастни с хронична болка, да получават фентанилни лепенки. Това може да помогне за справяне с болката им, но те също не могат да се движат в апартаментите си.   56-годишният Хасан е един от тях. След инцидент, той започва да взима множество обезболяващи, за да се справи с болката. Преди 12 години, предписват на Хасан висока доза фентанил. Този вид дозировка е \"за терминални пациенти с рак, които ще умрат, което не е моят случай\", каза Хасан. Наркотиците го караха да се чувства „дрогиран цял ден“.\r\nДжипито на Хасан разбрал, че е това е бомба със закъснител, но не успял веднага да свали опиатите с висока потентност.\r\nХасан е свалил дозата си Actiq - лекарство с фентанил, приемано като близалка. Дългогодишният прием на болкоупокояващи е повредил небцето му. Той все още се опитва да намали приема.\r\nПерело каза, че вижда повече млади хора, на които се предписват за дълъг период от време - и така лекарите „произвеждат наркомани“.\r\nПодходът на Европа за контролиране на рецептите е в контраст с този на САЩ. „Първата вълна“ на опиоидната епидемия започна, когато хората се пристрастиха към легални опиоиди по лекарско предписание като оксикодон, морфин и фентанил. Когато пациентите изградиха толерантност към лекарствата, те започнаха да ходят от лекар на лекар, за да получат повече рецепти и да изхранят нарастваща си зависимост.\r\nСлед това хората се насочиха към черния пазар на незаконни опиоиди като хероин или многото форми на синтетичен фентанил, съставляващи втората и третата вълна от опиоидната епидемия в Щатите.   За разлика от тях Фернандо Рибас де Пина, специалист по интервенция в групата за рехабилитация на наркотици Proyecto Hombre във Валенсия, заяви, че не е имал нито един човек, който да влезе в центъра му с пристрастяване към опиоидите по лекарско предписание. По-скоро типичните проблеми със зависимостта са свързани с алкохола и кокаина.\r\n„Мисля, че този анализ трябва да се направи във всяка отделна страна“, отбелязва и Барт Морлион, президент на Европейската федерация за болка. Но за сравнение, каза той, няма \"значителна извадка\" от този вид незаконна злоупотреба с опиати в страната.\r\nНито Флора, нито Хасан, например, заявиха, че някога са се обърнали към черния пазар за закупуване на незаконни опиоиди.\r\nВсе пак също така е ясно, че в Европа липсва цялостна картина на проблема, тъй като няма стандартизирани данни, изследващи опиоидите с рецепта и тяхната злоупотреба. И изглежда, че в някои страни незаконната злоупотреба с опиати е по-голяма причина за безпокойство. Естония, например, има много по-дълга история на злоупотреба с опиати, но по-голямата част от това изглежда е със синтетичен фентанил.\r\nМорлион от EFIC посочва конкретни мерки, които неговата родна Белгия предприе, които смята, че трябва да бъдат приети в целия блок. Например белгийското здравно министерство направи анализ, за ​​да види кои лекари предписват твърде много опиати. „Мисля, че този анализ трябва да се направи във всяка отделна страна“, заявява той.\r\nНо отделните лекари трябва да са наясно с рисковете, предписващи опиоиди, предупреди Перело: \"Ние сме по-спокойни, отколкото трябва да бъдем\". ", "date": "2019.10.05", "title": "Politico: Опиоидната епидемия дебне Европа"}
{"url": "https://www.actualno.com/mestniizbori2019/pencho-milkov-obshtinata-trjabva-da-syzdade-udobna-sreda-za-jivot-v-domovete-za-vyzrastni-hora-news_1382003.html", "text": "      Кандидатът за кмет на Русе от Местна коалиция \"БСП за България\" Пенчо Милков разговаря с възрастните хора от дом \"Възраждане\". \"Русе отдавна не е градът, който беше в миналото и вие най-добре виждате това, защото сте строители на всичко в него\". Това заяви на среща с възрастните хора от дом \"Възраждане\" в Русе кандидатът за кмет от Местна коалиция \"БСП за България\" Пенчо Милков. \"Кметът на Русе трябва да е достатъчно енергична личност, за да изведе града отново на мястото, което му се полага - да бъде северната столица на България\".      \"Факт е, че хората в страната застаряват драматично. Затова ние като политици и управници трябва да сме наясно с този факт и да имаме специално отношение и грижи към тях\", заяви Пенчо Милков. Това, което е направено до момента не е малко, коментира той. И уточни, че като кмет не само ще задържи постигнатото, но ще подсили грижата и ще се стреми да създаде удобна жизнена среда за възрастните хора - поддържане на сградата на дома, на подстъпите към нея, засилено внимание по местата за пресичане в близост, ангажиране с битовите нужди, изграждане на рампи за инвалиди.   По време на срещата хората споделиха много от проблемите на ежедневието си в дом \"Възраждане\". Засегнаха въпросите за качеството на храната, която получават, за хигиенните материали, за нуждата от нова линейка и микробус, за липсата на подходящи социални асистенти. Обърнаха внимание на необходимостта от изграждане на малък павилион за пакетирани храни на територията на дома за нуждите на тези от тях, които нямат физическа възможност да пазаруват в града. Поставиха въпроса за бездомните животни, които обикалят в близост и създават неудобство на много от тях.\r\nВ качеството си на народен представител Милков отговори на различни въпроси и обсъди с пенсионерите наболели теми: \"Бюджетът за здравеопазване е голям, заяви той, само че парите заминават в транснационалните компании и частните болници. Затова ние, в БСП, сме внасяли законопроекти парите от Здравната каса да бъдат само за държавни и общински лечебни заведения. Тогава вече здравните работници в държавните и общинските болници ще получат значителни средства и в рамките на година, две, три ще се снабдят с техника, ще придобият самочувствие. Най-добри специалисти ще дойдат да работят в тези заведения\", допълни той.  На въпроса, касаещ създаване на закон за възрастните хора, Милков сподели: \"Ние, социалистите, искахме отношението към възрастните хора да е делигирана дейност на държавата и пенсионерските клубове да се финансират. Отделно, към пенсиите да има добавки - по отношение на здравното състояние, по отношение на местоживеенето. Бяхме направили това предложение. Управляващите го отказаха на първо четене.\" В края на срещата Милков заяви, че като кмет ще спазва принципите на единство и обединение. От своя страна, хората от дом \"Възраждане\" му пожелаха успех и на добър час.     ", "date": "2019.10.05", "title": "Пенчо Милков: Общината трябва да създаде удобна среда за живот в домовете за възрастни хора*"}
{"url": "https://www.actualno.com/celebrate/sv-mychenica-haritina-news_697524.html", "text": "      Света Харитина живяла в края на третия и началото на четвъртия век. Родината й е Понт, североизточна област на Мала Азия. Докато била още малка, останала сираче. Взел я в дома си един богат и състрадателен човек на име Клавдий. Възпитал я като своя дъщеря.      Като пораснала тя почнала да прави впечатление не само с телесната си красота, но и с добрия си характер, с кротост, целомъдрие, чиста мисъл и светла вяра в Бога. Вярващите й се радвали. На невярващите тя говорила за Спасителя и им сочела пътя на истината.   В началото на четвъртия век настанало жестоко гонение. До началника на окръга, където тя живяла, стигнал донос за нейната християнска дейност. Била повикана от него на съд. Дометиан, тъй се казвал началникът, я запитал:\r\n- Вярно ли е това, че ти си християнка? Вярно ли е това, че ти заблуждаваш хората да стават християни?  Харитина отговорила:\r\n- Истина е, че съм християнка. Истина е също, че от вашата нечиста вяра привеждам хора към моя Господ Иисус Христос.   Разярен, началникът заповядал да я бият безпощадно. След това е препратил на съд при областния управител.    Напразно управителят правел опити да я убеди да се отрече от своята християнска вяра. Като почувствал безсилието си, той заповядал да й острижат косата, да сипят горещи въглени върху главата и тялото й.\r\nНакрай я осъдил на обезчестяване. Така в онова време често постъпвали египетските съдии. Но светата девойка се помолила на Бога и тъй издъхнала, като запазила непорочно девство си.\r\nТялото й било сложено в чувал с пясък и хвърлено в морето. След три дни морските вълни го изхвърлили на брега. Сам Клавдий погребал света мъченица Харитина.     ", "date": "2019.10.05", "title": "Св. мъченица Харитина"}
{"url": "https://www.actualno.com/asia/grupa-ot-osem-dushi-se-opita-da-privatizira-ruski-zavod-chrez-vyoryjeno-napadenie-news_1381929.html", "text": "       Въоръжена група нападна „Кубански ” в руския Краснодарски край, с цел да го приватизира , пише БГНЕС. Произшествието е станало в южния град Славянск на Кубан. Осем души с кавказка външност и  въоръжени с огнестрелно оръжие, нахлули в завода и взели за заложници намиращите се вътре работници. Групата стреляла по двама охранители, които са настанени в местна болница. По-късно заложниците били освободени, а \"приватизаторите\" се барикадирали в предприятието.      Започнали са преговори, като властите успели да установят кои са нападателите и да задържат седем от тях. Според обяснението на полицията, е възникнал конфликт поради спор между стопанисващите предприятието и лица, претендиращи за право на управление. По-късно съсобственикът на „Кубански деликатеси” Владимир Скрипка съобщи за изданието РБК, че му принадлежат 50% от завода. Той обясни, че заради смъртта на партньора му Иван Радченко се създал „временен проблем с правото на наследяване”, защото трети лица се намесили и искали да използват ситуацията, за да сложат ръка върху завода.   Скрипка разкри, че претенции предявило неизвестно до момента юридическо лице, което иззело учредителната и финансовата документация на „Кубански деликатеси” и заповядало на нападателите да не го пускат в завода. Заводът произвежда зеленчукови и плодови консерви. ", "date": "2019.10.05", "title": "Група от осем души се опита да приватизира руски завод чрез въоръжено нападение"}
{"url": "https://www.actualno.com/society/prognoza-za-vremeto-5-oktomvri-sybota-news_1381912.html", "text": "      Днес валежите ще спират, най-късно в югоизточните райони и облачността над цялата страна ще се разкъсва. Ще духа слаб, в Източна България до умерен северозападен вятър. Минималните температури ще са между 5° и 10°, в източните райони: 10°-15°. Максималните температури ще са между 15° и 20°. Атмосферното налягане е по-ниско от средното за октомври и през деня слабо ще се понижи. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ).      Над Черноморието ще бъде облачно с валежи от дъжд, които в следобедните часове ще спират. Ще духа умерен северозападен вятър, който постепенно ще отслабва. Максималните температури ще са между 15° и 18°. Температура на морската вода е 21°-22°. Вълнението на морето ще бъде около 2 бала.\r\nНад планините облачността ще е променлива, по-често значителна, със слаби валежи от дъжд, главно в Странджа-Сакар. Ще духа до умерен, по високите и открити части силен северозападен вятър. Максималната температура на височина 1200 метра ще е около 11°, на 2000 метра – около 5°.\r\nПрез нощта срещу неделя вятърът от северозапад отново ще се усили. На места от запад на изток ще превали, но впоследствие ще започне разкъсване и намаление на облачността. В неделя ще бъде ветровито, с променлива облачност, на отделни места са възможни краткотрайни превалявания. В началото на следващата седмица облачността отново ще е по-често значителна и ще превалява, в понеделник - главно в Южна България, във вторник - на повече места из страната. Вятърът ще се ориентира от изток-североизток, втория ден в източните райони временно ще се усили. Дневните температури отново ще се понижат, повече в източните райони.   ", "date": "2019.10.05", "title": "Прогноза за времето - 5 октомври (събота)"}
{"url": "https://www.actualno.com/europe/kolbasi-prichinili-smyrtta-na-hora-v-germanija-news_1381928.html", "text": "       В германския град Хесен двама възрастни жители починаха от , произведени от компанията \"Wilke Wurstwaren\", съобщи БГНЕС, позовавайки се на списание \"Spiegel\". Месните продукти били заразени от листерия. Връзката между смъртта на двамата възрастни и още 37 случая на заразяване от продукция на същата компания е доказа от Института Робърт Кох.      В четвъртък въпросната фирма е подала иск за стартиране на процедура за банкрут. Компанията съществува от 80 години. Телевизионният канал NOS твърди, че последните две години от листериоза са поминали в страната трима души, а бременна жена загуби детето си. По данни на Националния институт за здравеопазване, заразяването от бактерията е станало от консумацията на месни изделия на компанията \"Offerman\".   Общо са регистрирани 20 случая на заболяване от листериоза. Това е инфекциозно заболяване на човека и животните, предизвиквано от патогенни представители на рода Listeria. То се характеризира с множество източници на инфекция, разнообразни пътища и фактори за заразяване, висока смъртност сред новородените и лицата с имунен дефицит. ", "date": "2019.10.05", "title": "Колбаси причинили смъртта на хора в Германия"}
{"url": "https://www.actualno.com/society/s-vhod-svoboden-shte-byde-dnes-sofijskata-astronomicheska-observatorija-news_1381933.html", "text": "      С вход свободен ще бъде днес (05.10.19 г.) Астрономическата на Софийския университет в Борисовата градина. Пред посетителите ще бъде представена и разнообразна програма от кратки лекции на достъпен език, демонстрации, изложба и възможност за наблюдения при ясно небе , информира БГНЕС. Възможността за безплатни посещения е от 16:00 ч. до 22:00 ч.      Повод за инициативата е Денят на Астрономията. Той започва да се чества от САЩ през 1973 г. и се провежда ежегодно с цел обмен на любопитна информация и опит между професионалните астрономи и любителите на науката. Събитието се реализира през пролетта и есента, като се избира съботата, в която е максимално близка Луната във фаза „първа четвърт”. По този начин спътникът ни е много подходящ за изучаване през първата половина на нощта и същевременно не пречи на наблюденията върху по-далечни астрономически обекти.   От Астрономическата обсерватория на „Алма Матер” за всички любители на науката в съботния ден ще бъдат предложени наблюдения на Слънцето между 16:00 ч. и 17:00 ч. и на Сатурн, Луната и други обекти след 19:30 ч . Това ще се осъществи с няколко телескопа (при ясно небе). Ще има и демонстрации на Слънчев и изкуствен спектър, представяне на „Космическата академия за деца“ в двора на обсерваторията (от 16:00 ч. до 18:00 ч.).\r\nАвтор е Тихомир Димитров - дипломиран магистър от иновативната програма „Астрономия и популяризация на астрономията“. И още - ще има вкусен макет на Слънчевата система. Ако смалим планетите от Слънчевата система около 500 милиона пъти, то те биха били с размерите на добре познати ни плодове. Ще бъде показана и изложба в двора – 30 красиви астрономически изображения, заснети с най-големите телескопи . Експозицията е изработена по повод Международната година на астрономията – 2009, с основен инициатор – Астрономическа асоциация – София.  Представянето на презентацията филм „50 години от стъпването на Луната“ също ще бъде сред мероприятията. Тя е изготвена от Десислава Антонова - дипломиран магистър от иновативната програма „Астрономия и популяризация на астрономията”. Посетителите ще мигат да разгледат и обсерваторията и най-стария телескоп на постоянен фундамент в България. ", "date": "2019.10.05", "title": "С вход свободен ще бъде днес софийската Астрономическа обсерватория"}
{"url": "https://www.actualno.com/society/za-opasnost-ot-izmirane-na-ribata-v-jazovir-kula-signaliziraha-ribari-news_1381945.html", "text": "       Възможно е масово измиране на риба в язовир \"Кула\" , констатираха рибари през изминалите две седмици, след евентуалното източване на водоема. Установено е, че проблемът е от няколко месеца, а нивото на водата е намаляла с опасни размери. Очаква се регионалната екоинспекция да извърши проверка и да  констатира има ли липса на достатъчно количество кислород във водата, предизвикано от недостатъчното количество вода в язовира.          Нивото на водоема е намаляло драстично през последните два месеца и никога не е имало толкова малко вода, сигнализират местни. Рибари обвиняват Напоителни системи, че източват язовира за поливане и захранване на частни рибарници в село Градец, като посочват, че \"собственикът си плащал\" за това. Те са подали и жалба до институцията с искане да се предприемат спешни мерки. \"Ако ситуацията продължава да е такава и не паднат валежи, които да осигурят вода и съответно - кислород, скоро ще започне да умира , която  години се зарибява от доброволци\" , категорични са местните жители. ", "date": "2019.10.05", "title": "За опасност от измиране на рибата в язовир \"Кула\" сигнализираха рибари"}
