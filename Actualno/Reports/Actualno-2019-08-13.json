{"url": "https://www.actualno.com/ruse/raztyrsvasht-rok-fest-shte-ozvuchi-ruse-v-sredata-na-septemvri-news_784885.html", "text": "      В края на лятото, на 13, 14 и 15 септември в Русе ще се проведе XI издание на Грийн рок фест. 24 рок и метъл групи от Русе ще „забиват“ всяка вечер от 17:30 ч. на пл. „Свобода“, при  свободен вход.      За това информираха на пресконференция днес, Ирена Петрова - директор на дирекция „Култура и образование“ в Община Русе, Анна Сипос – началник на отдел „Култура“ в Община Русе,  Елена Минкова – изпълнителен директор на Фондация „Русе - град на свободния дух“,  Мария Атанасова - управител на Сдружение „Грийн рок фест“, китаристът на известната русенска група „Фаворит“ Владислав Маринов и вокалът на група „Клеймор“ Емил Кехайов. Фестивалът стартира през 2009 г. и до сега е едно от значимите събития в Русе. Идеята му е да се даде шанс на групи в началото на тяхната кариера да покажат музиката си, да свирят на една сцена с родни и световни звезди, да намерят приятели, да пазят природата. Мотото му е „Нека запазим природата си зелена!“  Специален гост ще бъде супер групата „Фондацията“, която на 15 септември в Русе ще представи проекта си „75 години Кирил Маричков“ (преди премиерата през октомври в София), със специалното участие на Валди Тотев и Наско Пенев от Б.Т.Р. Те ще представят вечните хитове на легендарната българска рок група „Щурците“.\r\n Грийн рок фест ще бъде открит на 13 септември с изпълнения на групите Dismounted, Artificial comet, „Пердах“, ROCKTRACER, „Хаос“, 4 Aces, „Силует“, „Трол“ и „Фобос“. На 14 септември ще прозвучат парчета на още 10 русенски банди: „Дилема“, Born for vengeance, „Слонът на принцесата“, Explicit, Claymore, „Скролетикс“, „Голата истина“, Waveslave –Селект, Ugly pearls, а изненадата на вечерта е познатата от близкото минало група  „Фаворит“. В последният ден са предвидени изпълнения на групите: M.I.G. 21, Old Guns , Groovy makers, Hammer dance и „Попокатепетъл“.   На сцената през първите два дни ще прозвучат авторски песни от различни стилове на твърдата музика, а в последният ден публиката ще има възможност да се наслади на кавъри на български и световни хитове. Някои от русенските групи имат дългогодишна история и се събират специално за Грийн рок фест през 2019 г., а други тепърва изгряват на сцената.  Програмата е съставена по идея на китариста на група „Фаворит“ Владислав Маринов, който пристигна  специално заради фестивала от Катар, на вокалът на група „Клеймор“ Емил Кехайов и на русенският китарист Димитър Митев.    Като съпътстващи събития в рамките на фестивала са предвидени изложба на шаржове на български рок музиканти с автор русенецът Огнян Балканджиев, както и художествено рисуване на лица, което ще бъде осъществено със съдействието на ОМД - Русе.   \r\nСпециални гости на феста са били звезди като легендите „Назарет“ , Джон Лоутън от „Юрая Хийп“ , Джо Лин Търнър от „Рейнбоу“, Тим „Рипър“ Оуенс от „Джудас Прист“, Миленко Матиевич от „Стийлхарт“, „Бонфайър“, култовите български групи „Тангра“, „Б.Т.Р.“, „Кикимора“ и „Обратен ефект“.                          \r\nСъбитието се организира по инициатива на Община Русе, Фондация „Русе – град на свободния дух“, Сдружение „Грийн рок фест“ и рок общността на Русе, със съдействието на фирми от местния бизнес. ", "date": "2019.08.13", "title": "Разтърсващ рок фест ще озвучи Русе в средата на септември "}
{"url": "https://www.actualno.com/starazagora/rehav-protest-v-podkrepa-na-maja-ilieva-v-stara-zagora-snimki-news_784914.html", "text": "      Тридесетина медицински сестри и граждани събраха в Стара Загора в подкрепа на уволнената преди две седмици . Протестът пред сградата на община Стара Загора протече под мотото  „Не на страха“. Част от участниците в протеста бяха с черни фланелки с надпис „Аз съм Мая Илиева“. През юни е регистрирана Асоциация на българските медицински сестри, предстои учредяването на Синдикат на българските медицински специалисти, в който ще могат да членуват фелдшери, медицински сестри, лаборанти, физиотерапевти. \"Само по този начин ще можем сами да контролираме работодателите си, защото, както виждате, национално представените казионни организации абдикират от тези си задължения и на практика си стискат ръцете с работодателите и не защитават правата и интересите на работещите\", заяви на протеста Мая Илиева. Тя обяви, че през септември ще продължат протестите на специалистите по здравни грижи и се надява, че те ще продължат, докато бъдат изпълнени исканията им. На 11септември ще има голям национален протест в София, съобщи още Илиева. Медицинска сестра от Сливен, пристигнала в Стара Загора да подкрепи протеста на колегите си, призова на 11 септември всички медицински специалисти в България - без значение къде работят, за един час да стачкуват ефективно и да не изпълняват професионалните си задължения.       ", "date": "2019.08.13", "title": "Рехав протест в подкрепа на Мая Илиева в Стара Загора (СНИМКИ)"}
{"url": "https://www.actualno.com/tennis/malko-ne-dostigna-na-grigor-za-neverojaten-obrat-vavrinka-s-nova-pobeda-sreshtu-bylgarina-news_784860.html", "text": "      Най-добрият български тенисист се бори до последно, но отново отстъпи на Стан Вавринка и отпадна още в  първия кръг на Мастърса в Синсинати. Швейцарецът победи със 7:5, 4:6,  6:7(4). Само преди седмица Вавринка надви българския тенисист на старта на Мастърса в Монреал.      Двамата изиграха много оспорван първи гейм, като нито един от двамата не стигна дори и до точка за пробив. Първият такъв дойде в 12-ия гейм.  След сечен бекхенд Гришо прати топката пред основната линия, а Вавринка не успя да върне удара и се стигна до първия сетбол в срещата.  Сервисът на Вавринка продължи да не бъде на ниво  и след аут от основната линия Гришо спечели сета.\r\nВъв втората част един пробив бе достатъчен на трикратния шампион от Големия шлем, за да изравни резултата. В решаващия трети сет Вавринка започна много силно и дръпна с два  пробива, но Гришо спаси два мачбола и в крайна сметка стигна до тайбрек,  в който Вавринка се наложи със 7:6(4).    .    ПРЕДИ ДВУБОЯ Мачът е откриващ в програмата на турнира и ще бъде игран на централния корт. Началният час на двубоя е 18 часа българско време.\r\nВавринка води на първата ни ракета с 6:4 в преките сблъсъци, като е спечелил последните четири мача срещу него. Последната победа на Димитров обаче е именно в Синсинати – на осминафиналите през 2016 г.     ", "date": "2019.08.13", "title": "Малко не достигна на Григор за невероятен обрат, Вавринка с нова победа срещу българина"}
{"url": "https://www.actualno.com/society/pojar-gori-v-obekt-za-vtorichni-surovini-na-izhoda-na-dupnica-v-posoka-blagoevgrad-news_784910.html", "text": "      Пожар гори в обект за вторични суровини на изхода на Дупница в посока Благоевград. Това съобщи пред „Фокус“ говорителят на ОДМВР – Кюстендил Катя Табачка.      Огънят е възникнал след 18.00 ч. Четири пожарни екипа са на място и в момента го гасят. Силното задимяване наложи да се затвори движението по магистрала „Струма“, като движението се пренасочва по Е – 79. Повикан е екип на РИОСВ за замерване на задимяването.    ", "date": "2019.08.13", "title": "Пожар гори в обект за вторични суровини на изхода на Дупница в посока Благоевград"}
{"url": "https://www.actualno.com/society/tyrsjat-izcheznalo-dete-v-moreto-kraj-varna-news_784911.html", "text": "      Спасителите на централния плаж във Варна търсят изчезнал човек в морето в района на Калните бани. Това съобщи пред Нова телевизия д-р Иван Иванов, управляващ ДКЦ I „Св. Климентина”. То отговаря за здравното обслужване по плажовете в града.      Официално не се потвърждава възрастта на издирвания, но според плажуващи става въпрос за дете.   Морето е с 4 бала вълнение и флагът е червен. ", "date": "2019.08.13", "title": "Търсят изчезнало дете в морето край Варна "}
{"url": "https://www.actualno.com/balkani/gyrcija-poiska-pomosht-ot-es-za-gaseneto-na-pojara-na-ostrov-evbeja-news_784904.html", "text": "      Гърция отправи молба до Европейската служба за гражданска защита за оказване на помощ при гасенето на пожара на остров Евбея. От там са реагирали веднага и към Гърция са излетели самолети от Хърватия и Италия, заявиха от Генералната дирекция по гражданска защита в ЕС, предаде БГНЕС.      Пожарът на острова избухна тази нощ, а на сутринта цяла Атина беше обгърната от смог.\r\nСилният пожар на остров Евбея избухна малко след 3:00 часа в района на село Агрилица. В момента на място работят 227 пожарникари със 75 противопожарни автомобили, армейски подразделения, голяма група доброволци, 6 самолета и 6 хеликоптера.\r\nСилата на вятъра е 8 бала.     Огънят се е обхванал гъста борова гора, съобщават от службата за гражданска защита.\r\nЕвакуирани са жителите на четири села: Кондодеспоти, Макримали, Ставрос и Платана, както и манастирът „Панагия Макрималис“.\r\nОбщинските власти и военните използват строителна техника за изграждане на защитна зона пред град Псхана.    Министър-председателят на Гърция Кириакос Мицотакис прекрати отпуска си и се върна в Атина. Очаква се вечерта да посети координационния център на противопожарната служба. ", "date": "2019.08.13", "title": "Гърция поиска помощ от ЕС за гасенето на пожара на остров Евбея "}
{"url": "https://www.actualno.com/asia/vtori-den-ostava-blokirano-letishteto-v-honkong-news_784899.html", "text": "      За втори пореден ден е спряна регистрацията на полети на международното летище в Хонконг заради антиправителствени демонстрации, съобщава BBC, цитирана от БГНЕС.      Припомняме, че от петък едно от най-натоварените летища в света е обект на ежедневни протести. Разпространени в социалните мрежи клипове показват пътници, опитващи се да преминат между демонстрантите в сградата на летището.   Ръководителят на администрацията на Хонконг Кари Ламп отправи ново предупреждение към протестиращите. Тя заяви, че Хонконг е достигнал „опасна ситуация” и че насилието по време на протестите ще го тласне „надолу по път, от който няма връщане”.\r\nМасовите вълнения в Хонконг продължават вече 10 седмици и няма никакви признаци скоро да спрат. Въпреки предупрежденията на властите, днес протестиращи отново се събраха в сградата на летището, където започнаха да строят барикади от количките за багаж.  Служителите на летището обявиха, че всички проверки са спрени, а пътниците бяха посъветвани да напуснат сградите на терминала „възможно най-бързо”. Все още няма информация, до каква степен ще бъдат засегнати пристигащите в Хонконг полети.\r\nПротестите в понеделник доведоха до анулиране на стотици полети на едно от най-натоварените летища в света.   Някои авиокомпании предвидливо отмениха полетите си и за днес, още преди да бъде обявено затварянето на терминала. Част от демонстрантите държат плакати, в които се извиняват на пътниците за причиненото неудобство. Други са сложили превръзки на очите си в знак на солидарност с ранен протестиращ.    Протестите започнаха през юни в отговор на законопроект, който ще позволи осъдени граждани на Хонконг да бъдат екстрадирани в континенталната част на Китай.  ", "date": "2019.08.13", "title": "Втори ден остава блокирано летището в Хонконг"}
{"url": "https://www.actualno.com/society/protest-zaradi-pojara-v-shishmanci-kmetyt-na-rakovski-iska-borisov-da-se-zaeme-lichno-s-problema-news_784926.html", "text": "      Кметът на община Раковски - Павел Гуджеров - сезира министър-председателят на България - Бойко Борисов - по повод в депото на село Шишманци. Градоначалникът е категоричен, че не смята случващото за нормално. \"Категорично твърдя, че представляваната от мен общинска администрация изчерпа всички налични ресурси и канали да алармира компетентните органи за този нерешим до момента проблем\", пише Гуджеров в писмото си до премиера.      Той заявява, че жителите на община Раковски стават жертва на обгазяване всяка година. Затова кметът настоява да бъдат предприети незабавни мерки с цел недопускане на последващи инциденти и аварии. По думите му, към настоящия момент заради Депо за неопасни отпадъци и Инсталация за биологично разграждане по закрит способ - село Шишманци, населението на общината е подложено на опасна екологична среда.   Гуджеров сигнализира премиера, че е крайно време да се предприемат трайни мерки за преустановяване на опасните за здравето на хората инциденти, \"превърнали се вече в рецидив\". \"Населението на село Шишманци и община Раковски са категорични, че не желаят повече да бъдат жертва тези пожари и последващите обгазявания, които в някои случаи продължават повече от седмица\", посочва кметът. Чрез писмото си до Борисов, Павел Гуджеров настоява за стриктно изпълнение на поетите задължения за извършване на контрол и проверка.\r\nЗа целта в съобщението си до министър-председателя кметът на Раковски е описал няколко мерки, които да бъдат взети за разрешаване на проблема. А именно: осигуряване на противопожарна охрана на обекта и ефективна денонощна такава, ревизия на мерките за безопасност, изграждане на стационарна станция за измерване чистотата на въздуха. Кметът на Раковски уточнява, че нееднократно е уведомявал с писма компетентните органи и въпреки това резултат няма и пожари отново се случват, \"което още повече подсилва напрежението и недоволството у хората\".  В края на писмото си Павел Гуджеров отправя молба към Бойко Борисов премиерът лично да се заеме с разрешаването на проблема и изразява мнението си, че ако съоръжението не може да функционира безопасно, то трябва да бъде затворено. Междувременно, кметът на Раковски съобщи на жителите на общината, че е организирана подписка с искане за решаване на въпроса. Желаещите да я подкрепят, могат да се подпишат на първия етаж в сградата на общината, стая №8. Заради проблема жители на Шишманци и други населени места в околността се събират на импровизиран протест утре (14.08.19 г.), организиран от отец Румен. Точно 06:15 ч. хората ще си дадат среща на разклона за депото за отпадъци край селото.     \"От страна на ОДМВР-Пловдив са взети необходимите мерки за осигуряване безопасността на движението и недопускане на закононарушения, във връзка с демонстрациите\", увериха от пресцентъра на пловдивската полиция. От там посочват, че до момента няма официално уведомление за провеждането на протеста. Междувременно, продължават на място да дежурят екипи на пожарната, а служители от РУ-Раковски и сектор \"Пътна полиция\" периодично следят за евентуално силно задимяване на магистралата и са в готовност да подпомагат трафика. В утрешния ден предстои в завода да бъде извършена съвместна проверка с представители на РИОСВ-Пловдив.     ", "date": "2019.08.13", "title": "Протест заради пожара в Шишманци. Кметът на Раковски иска Борисов да се заеме лично с проблема"}
{"url": "https://www.actualno.com/society/ryst-v-potreblenieto-na-elektrichestvo-zaradi-jegite-news_784923.html", "text": "      Жегите от последните дни вдигнаха потреблението на ток с между 7 и 17%, показват данните на Електроенергийния системен оператор. Експертите съветват да пестим ток не само заради очакваните по-високи сметки, но и за да се избегне претоварване на мрежите.      На много ток в момента произвежда атомната централа в Козлодуй - и двата ѝ блока са натоварени на 104%, показват данните на ЕСО. Големи количества ток идват от тецовете и слънчевите панели, предаде БГНЕС.\r\nЗаради жегите и масовото включване на охладителни уреди консумацията на ток се увеличава рязко в диапазона между 12 и 20 часа, показват данните на ЕСО. Увеличава се и износът, но място за притеснения няма, уверяват от държавната компания.   \"Засега нещата са напълно нормални, товарът в мрежата е около 4500 мегавата, и около 5500 мегавата е товарът на мрежата на количествата, които се изнасят от страната\", коментира Ангелин Цачев, изпълнителен директор на Електроенергиен системен оператор, цитиран от БНТ.  Средното натоварване на мрежата е далеч от пълния ѝ капацитет - около 30%, въпреки това обаче има участъци, които са критични, защото достигнат близки до максималните си товари.\r\n\"В последните няколко години ЕСО извърши огромни инвестиции в регионите, които захранват Северното и Южното Черноморие на страната, мрежата е реконструирана, подновена, продължаваме да работим, но мога да кажа че гарантираме една добра сигурност на системата, качествено електрозахранване\", каза още Ангелин Цачев.\r\nВъпреки това предстои подмяна на мрежата. Сред критичните точки е и самата София, защото мрежата не е проектирана за толкова много жители и ново строителство. Предстои укрепване на мрежата в Западните квартали.       \"Направили сме нашите разчети, работим по оптимизираме на мрежата, подсилваме където е необходимо, реконструираме подстанциите, реконструираме електропроводите\", посочи още Цачев.\r\nПотребителите също може да помислят за пестене на тока.Например при използването на климатици.\r\n\"Ако външното тяло е на сянка, това намалява автоматично разхода на ток. чистенето на филтъра профилактично, това помага на вътрешното тяло на по-нормален режим на работа на самия климатик\", каза пред националната телевизия Петър Костадинов, ЕВН.\r\nДоставките на ток съветват и при по-дълго отсъствие от дома си да записваме показанията на електромерите си, за да се избегнат спорове, както и да бъдат хванати евентуални кражби. ", "date": "2019.08.13", "title": "Ръст в потреблението на електричество заради жегите "}
{"url": "https://www.actualno.com/plovdiv/mashtabna-policejska-akcija-prez-uikenda-po-noshtnite-zavedenija-v-plovdiv-news_784908.html", "text": "      Специализирана полицейска операция за проверка на питейни и увеселителни заведения е проведена през изминалия уикенд в Пловдив. Тя е била по разпореждане на новия директор на ОД МВР - Пловдив старши комисар Йордан Рогачев. Той пое поста само преди седмица от старши комисар Атанас Илков, който бе преназначен за директор в Кърджали.      В хода на акцията между 23.30 часа на 10 август и 4.30 часа на 11 август са проверени 134 обекта и 686 души. Трима непълнолетни са установени в нощни заведения след 22 часа без придружител. За нарушение на Закона за защита от шума в околната среда е съставен един акт и други 10 по общинските наредби за осигуряване на обществения ред.\r\nСпрени са общо 318 моторни превозни средства. Констатирани са 37 нарушения на Закона за движение по пътищата, като в три от случаите водачи са били под въздействие на алкохол или наркотични вещества. Документирани са и други 25 нарушения по Закона за българските документи. Общо служителите са съставили 46 акта и издадели 30 глоби с фиш. С протоколи по Закона за МВР са предупредени 33 лица. Образувани са 5 досъдебни производства, четирима са били задържани с полицейски заповеди. В акцията са участвали екипи на полицията, РДПБЗН и ТДНАП.   Същевременно днес новият директор на ОД МВР – Пловдив старши комисар Йордан Рогачев се срещна с кмета на Пловдив Иван Тотев. Двамата декларираха готовност общината и областната дирекция на МВР да продължат да работят съвместно за осигуряване на безопасността и сигурността на гражданите.   „Сред основните ни приоритети като ръководство на Община Пловдив винаги е била подобряване сигурността на пловдивчани и гостите на града. Непрекъснато увеличаваме инвестициите в тази сфера“, подчерта кметът на Пловдив инж. Иван Тотев. Като пример този посочи обновеният и разширен оперативен център на ОП „Общинска охрана“, както и внедрената преди година и половина  видеосистема на МВР, която чрез камери следи 11-е входно-изходни артерии на Пловдив. Проектът на стойност 320 000 лева бе финансиран със средства от бюджета на Община Пловдив.\r\nПо време на разговора бе обсъдена и възможността  за закупуването на допълнителни камери за следене на скоростта, с помощта на които да се противодейства на пътно-транспортните произшествия в града. На срещата бе коментирана и работата на Общинска полиция, като бе подчертана ролята й за опазването на обществения ред във важни и невралгични зони като централната градска част, включваща Главната улица, Стария град, квартал „Капана“, Цар Симеоновата градина и други посещавани места.     ", "date": "2019.08.13", "title": "Мащабна полицейска акция през уикенда по нощните заведения в Пловдив"}
{"url": "https://www.actualno.com/europe/szo-tri-pyti-poveche-sluchai-na-morbili-sa-registrirani-v-sveta-sprjamo-2018-g-news_784847.html", "text": "      Случаите на морбили почти се утроиха в световен мащаб през първите седем месеца на годината в сравнение със същия период на 2018 г. За това алармира Световната здравна организация (СЗО) във вторник на фона на нарастващата загриженост поради обществената съпротива срещу ваксината.      Досега тази година по света са регистрирани 364 808 в сравнение със 129 239 случая през първите седем месеца година по-рано. Тези цифри са \"най-високите регистрирани от 2006 г.\", заяви говорителят на СЗО Кристиан Линдмайер пред репортери в Женева.   Данните са особено тревожни, тъй като според СЗО се съобщава само за един от 10 реални случая на морбили в световен мащаб.\r\nМорбили, която е силно заразна болест, може да бъде напълно предотвратена чрез ваксина с две дози, но през последните месеци СЗО алармира заради намаляващите ваксинации.  Демократична Република Конго, Мадагаскар и Украйна регистрираха най-много случаи, заявиха от СЗО. В Мадагаскар, където са регистрирани около 127 500 случая само през първата половина на тази година, междувременно броят им значително намаля през последните месеци след спешна национална ваксинационна кампания, подчерта Здравната агенция на ООН. са се увеличили в световен мащаб, като африканският регион отбелязва 900-процентов скок на годишна база, докато случаите нарастват с 230 процента в западната част на Тихия океан. Ангола, Камерун, Чад, Казахстан, Нигерия, Филипините, Судан, Южен Судан и Тайланд са наблюдавали големи огнища на болестта.   Междувременно Съединените щати са регистрирали 1164 случая досега през тази година, в сравнение с 372 за цялата 2018 г. и най-голям брой регистрирани за четвърт век. Тази година в Европа са регистрирани 90 000 случая на морбили – миналата са били 84 462.    \"Но така нареченото движение против ваксините - задвижвано от измамни твърдения, свързващи ваксината MMR срещу морбили, паротит и рубеола, и риск от аутизъм при деца – се превърна в оказваща негативно влияние върху здравословното състояние сила\", коментират още от СЗО. ", "date": "2019.08.13", "title": "СЗО: Три пъти повече случаи на морбили са регистрирани в света спрямо 2018 г."}
{"url": "https://www.actualno.com/climate/desislava-mikova-ot-greenpeace-bylgarija-plastmasata-e-navsjakyde-news_784922.html", "text": "      Огромно количество от пластмасата, която се генерира на сушата в крайна сметка стига до океаните и моретата. Все пак знаем, че голяма част от отпадъците, които произвеждаме се и събират, само че последните новини от много части на света показва, че тази система не функционира така, както очакваме. В крайна сметка голяма част от отпадъците отиват някъде, където смятаме, че ще се рециклират или преработят, но заради несъвършенствата в системата прави, така че те отново замърсяват голяма част от реките и океаните. Това каза в интервю за агенция Фокус Десислава Микова от „Greenpeace“ – България.      Проучване, направено от „Greenpeace“ – България преди две години от борда на кораба \"Рейнбоу Уориър\" в Черно море показа, че Черно море е също така доста замърсено, почти толкова, колкото някои от най-замърсените морета на Причината за това е, че то е вътрешно море. От една страна това означава боклуците от световния океан не могат да влязат, но от друга страна това означава, че всичко, което се изсипва в него от черноморските държави, остава. Голяма част от тези пластмаси са за еднократна употреба каквито виждаме и по плажовете, а именно чашки, прибори за еднократна употреба. Също голямо е замърсяването с фасове по нашите плажове, каза още Микова.   Десислава Микова допълни, че вече има много прогнози, които са доста притеснителни, за количеството пластмаса, което съвсем скоро ще надвиши количеството риба в океаните и моретата:\r\n\"Това вече е достатъчно притеснително. Освен това от тази година едно проучване, по време на което учени стигнаха до дъното на Марианската падина дори там откриха пластмаса. Такова проучване беше направено по високи планини във Франция, където също бяха открити следи от пластмаса. Това значи, че пластмасата практически е навсякъде, невинаги обаче ние можем да я видим, защото под въздействието на слънцето и пластмасата не се разгражда, но се разпада на изключително малки частици, които проникват навсякъде, включително и в хранителната верига.\"  Според нея обикновеният потребител може да направи много лесни неща, с които да ограничи всекидневното си потребление на пластмаса за еднократна употреба:\r\n\"Най-лесното е да носим платнена торбичка за пазар, да си приготвяме кафе в собствена термос чаша вместо да вземаме такава за еднократна употреба, да се храним с прибори, които не са от пластмаса. Заедно с колегите в офиса, винаги когато си купуваме обяд си носим собствени кутии, а не взимаме такива за еднократна употреба. Можем да се постараем много неща да променим в собственото си ежедневие, но това, което трябва да постигнем като общество, тоест като граждани, е да искаме и да настояваме да има регулация. Да има такива сериозни правила, че такава пластмаса да се ограничава още на ниво производство, защото докато продължават да се произвеждат такива продукти, каквото и да прави всеки осъзнат гражданин, то няма да бъде достатъчно, за да се спре това замърсяване с пластмаса.\" Опасността от ТЕЦ-овете        По думите ѝ рисковете от ТЕЦ-овете в България са предимно в това, че такива инсталации са предвидени за изгаряне само на въглища, когато са построени. А ТЕЦ-овете в България са построени преди няколко десетки години:\r\n\"Това, което се случва в момента е, това, че няколко централи искат да изгарят отпадъци без да променят инсталациите. Те смятат и настояват, че това няма да се отрази на околната среда. При изгарянето на отпадъци обаче се отделят много различни вещества, които са различни от тези, които се отделят при изгарянето на въглища. Съответно пречистващите инсталации, които са монтирани на централите и са предназначени да улавят вредните емисии при изгарянето на въглища, не е сигурно, че ще улавят и тези вещества. Това, което е притеснително при изгарянето на отпадъци, е отделянето на токсичните и дори канцерогенните диоксини и фурани, които се натрупват в човешкото тяло и водят до много сериозни заболявания. Това, което ние питаме непрекъснато е какво ще бъде отражението върху околната среда, как ще се осигури безопасността на хората и на околната среда, за да живеят те в чиста среда. Как ще се докаже, че няма въздуха в непосредствената близост до централите да бъде по-замърсен. Другото, което е много притеснително е, че никой не може да каже какво точно ще се изгаря с тези отпадъци. Това гориво, наречено RDF, е смлян отпадък, но какво влиза в него и какви са количествата на определени пластмаси също не е ясно.\"\r\n\"Когато „Бобов дол“ през април получи комплексно разрешително, което му разрешава да гори и отпадъци заедно с въглища, подадохме жалба. В момента тече дело. Към него се присъединиха общо 60 граждани, които също така са притеснени от тенденцията за изгаряне на отпадъци. При желанието на ТЕЦ – Сливен да изгаря отпадъци настояваме да се проведе оценка на околната среда. ТЕЦ-овете изтъкват като предимство за изгарянето на отпадъци намаляването на емисиите на въглероден диоксид, които са по-голямо количество при изгарянето на въглища. При изгарянето на отпадъци има други вещества, за които също трябва да се имат предвид и макар че те не са парникови газове, които причиняват климатични промени, те отново са вредни за околната среда и за хората. Затова е важно да знаем какви мерки ще бъдат предприети, за да няма такива вредни въздействия.\", обясни още експертът. Пожарите в Сибир Микова допълни, че когато пожарите са на такива места журналистите разчитат обикновено на социална информация, защото напоследък става все по-скъпо да изпратят хора на място:      \"От дни насам екип на „Greenpeace“ е в , където документира и разпространява информация за пожарите. Към днешна дата от пламъци са обхванати 4 милиона и осемстотин хиляди хектара гори. В момента те се намират в контролирани зони в Русия. Горите са разделени на различни зони, заради огромните площи. В тези контролирани площи съществува закон, според който не е задължително да се предприемат действия срещу пожарите. Законът позволява на отговорните институции да вземат решение да не се борят с тези пожари. В момента само 7 % от тези горящи огнища са обект на работа и толкова малък процент има опити да бъдат загасени. Екипите на „Greenpeace“ се състоят най-вече от хора, които са част от организацията, но също така и от доброволци, много от които са пожарникари. Организацията от няколко години има доброволни отряди от пожарникари, които се намесват при такива бедствия в различни части на света. Този път тяхната роля е малко по-различна тъй като заради сложността на това бедствие те също няма как да се включат активно в гасенето на тези пожари. Заради това, че са оставени да горят и да се разрастват толкова продължително време вече е много сложно да бъдат достъпни, дори и с военна техника да бъдат овладени по някакъв начин. Затова доброволците се занимават най-вече с помощ към местното население като го обучават на „първа помощ“, занесли са хуманитарна помощ. Също така обучават местните хора как да овладяват огън, който се приближава опасно близо до населените им места. Тези пожари са огромен проблем и заслужават много повече внимание. Също така заради много по-сериозните дългосрочни проблеми, които биха причинили такива огромни пожари, а именно засилване на климатичните промени. До онзи ден в атмосферата бяха имитирани толкова огромни количества въглероден диоксид, колкото 36 милиона автомобили за една година. Това е огромно количество парникови газове, които биха допринесли повече за климатичните промени, които вече причиняват извънредна ситуация на много места. Освен това при горенето на биомаса каквито са дърветата, се отделя един вреден газ, именно черен въглерод, който заради въздушните течения стига и до Арктика. Той има свойството да кара снега и леда да се разтопяват по-бързо и на фона на драматичните новини от миналата седмица за интензивното топене на ледници в Гренландия и около полярния кръг, също е притеснително и това.\" Какви трябва да са действията ни оттук нататък, за да се намалят пораженията от пожарите Според Десислава Микова това е много трудно да се каже:\r\n\"Колегите, които са на място смятат, че пожарите ще продължат да бушуват в близката седмица, десет дни, заради атмосферните условия, тоест там е толкова топло, че няма как да бъдат загасени по естествен начин ако например завали дъжд. Докато пожарите се разрастват, не съм сигурна какво можем да направим ние. Това, което „Greenpeace“ прави е да снабдява отрядите доброволци с необходимата екипировка и който иска би могъл да направи дарение за тази цел като може да избере за какво да отиде дарението му. По данни не само на „Greenpeace“ – Русия, но и на държавните институции около 90 % от тези пожари са започнали от човешка дейност, при палеж на сечища или при неовладян огън, запален край пътища. Всички като граждани трябва да бъдем малко по-бдителни, когато сме сред природата, за да не се случват такива неща. В Русия в момента има голяма мобилизация и „Greenpeace“ започна петиция, която вече е подкрепена от 380 хиляди души с настояване тези контролни зони, в които е позволено да не се гасят пожарите да бъдат преосмислени и тяхната територия да бъде намалена. Също така да бъдат наложени изисквания за спешно вземане на мерки при избухване на пожари, така че те да бъдат овладени на време.\" ", "date": "2019.08.13", "title": "Десислава Микова от \"Greenpeace\" – България: Пластмасата е навсякъде"}
{"url": "https://www.actualno.com/society/lidl-s-neustoimi-predlojenija-za-vsichki-svejari-v-chas-i-tehnite-roditeli-news_784874.html", "text": "              А за да бъде още по-приятна подготовката за училище, на сайта децата и техните родители могат заедно да участват в забавна игра. Играта стартира на 15 август и ще продължи до 1 септември включително, а участниците имат шанса да спечелят ученически пособия, ваучери за пазаруване и още много атрактивни награди.\r\nПовече информация за текущите и предстоящи специални предложения на Lidl за училище и детската градина, е достъпна от 15 август на .     ", "date": "2019.08.13", "title": "Lidl с неустоими предложения за всички „свежари в час“ и техните родители"}
{"url": "https://www.actualno.com/asia/trymp-kitaj-pridvijva-vojski-kym-granicata-s-honkong-news_784931.html", "text": "      Китай придвижва  войски към границата с Хонконг, заяви американският президент Доналд Тръмп, позовавайки се на американското разузнаване.      \"Нашето разузнаване ни информира, че китайското правителство придвижва  войски към границата с Хонконг. Всички трябва да са спокойни и в безопасност!\", каза Тръмп в Туитър.   Повече за протестите в Хонконг вижте в списъка със статии  ", "date": "2019.08.13", "title": "Тръмп: Китай придвижва войски към границата с Хонконг "}
{"url": "https://www.actualno.com/society/novinite-naj-vajnoto-za-denja-13-avgust-news_784932.html", "text": "      Редакционният екип на ви представя най-важните новини за изминалия ден, 13 август.       Висшият съдебен съвет (ВСС) публикува концепцията за развитие на прокуратурата на единствения кандидат да я оглави – Иван Гешев. В 31 страници настоящият заместник на Сотир Цацаров разгръща идеите си, като ги обобщава в две думи: „надграждане и промяна”. Промяната обаче ясно се разбира, че ще бъде еволюционна, а не революционна, отбелязва bTV   Продължава блокадата на пътя Сливен-Ямбол при село Крушаре от недоволни от предприетите мерки от правителството за справяне с африканската чума по свинете, предаде БНР. През 2017 г. жителите на ЕС са извършили общо 1 милиард пътувания, или за бизнес, или за частни цели. Това е увеличение със 7% от 2014 г. От тези пътувания почти 90% са направени за лични цели (частни пътувания), което означава, че хората са ходили на екскурзии за празници, посещения при приятели и роднини или по друга лична причина, поне за една нощувка.     Само за един месец в VI блок на АЕЦ \"Козлодуй\" настъпиха две извънредни събития, които доведоха до намаляване на мощността съответно на 40% и 30%, и изключване на блока от енергийната система на страната. Бургаската регионална туристическа камара изнесе данни за чуждестранните туристи, които са посетили или са се отказали да почиват на Бургаското черноморско крайбрежие, в сравнение с миналата година.    Истината е, че сме на финала. Истината е, че решение още няма. Докато една от двете държави не подпише договор с Volkswagen, всяка остава в състезанието. Това заяви експрезидентът Росен Плевнелиев по горещата тема с новия завод на Volkswagen. Огромно количество от пластмасата, която се генерира на сушата в крайна сметка стига до океаните и моретата. Все пак знаем, че голяма част от отпадъците, които произвеждаме се и събират, само че последните новини от много части на света показва, че тази система не функционира така, както очакваме. Случаите на морбили почти се утроиха в световен мащаб през първите седем месеца на годината в сравнение със същия период на 2018 г. За това алармира Световната здравна организация (СЗО) във вторник на фона на нарастващата загриженост поради обществената съпротива срещу ваксината. ", "date": "2019.08.13", "title": "Новините: Най-важното за деня, 13 август "}
{"url": "https://www.actualno.com/plovdiv/prodyljava-borbata-s-ogynja-v-zavoda-kraj-shishmanci-news_784873.html", "text": "      „Намираме се в тежка пожароопасна ситуация на територията на цялата страна. Кодът е висок, предупреждението е сериозно, така че всички трябва да бъдем достатъчно внимателни да не предизвикваме пожар“.      Това заяви главен комисар Николай Николов, директор на Главна дирекция “Пожарна безопасност и защита на населението“, който посети пожара край завода за отпадъци в Шишманци.\r\nТой допълни, че продължават усилията за потушаване на огъня, като увери, че към момента няма опасност за хората в района.   „Три са основните неща, върху които обръщаме внимание. На първо място – контрол на въздуха. В момента измервателната станция на РИОСВ се намира в село Болярино, тъй като вятърът е в тази посока.\r\nДо момента не са отчетени критични нива, опасни за живота и здравето на хората. Въпреки това се обръщам към гражданите с апел всички да уплътнят прозорците и вратите докато не им кажем, че всичко вече е безопасно“, заяви комисар Николов.        „На второ място – контрол на пътния трафик на магистрала „Тракия“. От двете страни – в посока София и в посока Бургас има колеги от пътна полиция, които трябва своевременно да уведомят, ако видимостта на магистралата спадне.\r\nНа трето място – усилията по погасяване на самия пожар. Осигурено е достатъчно количество вода, подобно е положението и със земната маса, която се използва за потушаване на пожара. Осигурени са и достатъчно хора, като при необходимост има готовност да се привлекат и още служители“, допълни директорът на ГД “Пожарна безопасност и защита на населението“. Днес следобед от РИОСВ – Пловдив обявиха, че са осигурили мобилна автоматична станция за измерване качеството на въздуха в засегнатите населени места. По обяд тя е разположена в село Шишманци. По-рано през деня със станцията е замерено качеството на въздуха в селата Болярци и Белозем, като анализираните на място данни и в двете населени места не са отчели опасни за жителите на района стойности. ", "date": "2019.08.13", "title": "Продължава борбата с огъня в завода край Шишманци"}
{"url": "https://www.actualno.com/kustendil/bezdomno-kuche-nahapa-6-godishno-dete-v-dupnica-news_784891.html", "text": "      Бездомно куче нахапа 6-годишно дете в Дупница, съобщи Нова телевизия. Инцидентът станал в двора на социалните жилища в града.      Пострадалото дете е нахапано по задните части. То е откарано в \"Пирогов\" в София.\r\nКучето нападнало момченцето, докато то играело с друго 3-годишно дете. Бащата на по-малкото дете също бил ухапан по крака от уличното животно, докато се опитвал да спаси раненото момче.\r\nЖивотното е било чипирано. Предстои да бъде прибрано в специална клетка.   ", "date": "2019.08.13", "title": "Бездомно куче нахапа 6-годишно дете в Дупница"}
{"url": "https://www.actualno.com/europe/ucheni-presyzdavat-parfuma-na-kleopatra-otpredi-2000-godini-news_784870.html", "text": "      Много историци са се опитвали да определят колко красива е била тя, далеч по-малко са се чудели как е ухаела. Сега, учени смятат, че са пресъздали парфюма, използван от Клеопатра, пише „Таймс”.      Екип от археолози и парфюмерийни експерти са създали аромат, за който твърдят, че е бил равнозначен на Шанел № 5 за онези далечни времена и вероятно е бил използван от последната кралица на древен Египет.   Легендата гласи, че когато Клеопатра се отправила към Тарсус, за да се срещне с Марк Антоний, тя заляла пурпурните платна на своя кралски златен кораб с достатъчно количество парфюм, за да може ароматът да се усети далеч преди да достигне брега.\r\nРецептата за пресъздадения аромат е резултат от разкопки и задълбочени проучвания на обекта Тел ел-Тимаи, северно от Кайро, в продължение на десетилетие на екип археолози от Университета на Хавай. Градът, познат в древен Египет с името Тмуис, е основан около 4500 г. пр.н.е. и е бил дом на най-известните парфюми, наречени Мендезийски и Метопийски.  „Това е бил най-цененият парфюм в древния свят”, казва Робърт Литман, археолог от университета, пред списание Atlas Obscura.\r\nПрез 2012 г. екипът разкри фабрика, използвана от търговец на парфюми около 300 г. пр. н. е, която включвала място за производство на някаква течност, както и няколко малки стъклени шишенца и гърнета с все още запазена утайка вътре в тях.   Ароматът в шишенцата не се съхранил, но химическият анализ на утайките позволява да се разкрият някои от съставките. Робърт Литман и Джей Силвърстайн, негов колега, представили своите открития пред Дора Голдсмит и Шон Коглин, експерти по египетски парфюми, които впоследствие помагат за пресъздаването на аромата, следвайки методи, записани и открити в древногръцки текстове.    Основата на ароматите е смирна, смола, извлечена от трънливо дърво, открито в Африканския рог и Арабския полуостров. Екипът добавя съставки, включващи кардамон, зехтин и канела. Полученият парфюм е по-плътен и по-лепкав от съвременните аромати, почти като зехтина и създава силен, пикантен аромат, който е по-дълготраен от днешните смеси.\r\n„Каква тръпка е да помиришеш парфюм, който никой не е помирисвал от 2000 години насам и, на който може би Клеопатра е ухаела“, пита Литман.\r\nВъпреки това, Манди Афтел, парфюмерист в Бъркли, Калифорния, която през 2005 г. помогна за възпроизвеждането на аромат, използван за ароматизиране на мумия на дете, заяви, че е по-вероятно Клеопатра да е имала собствена фабрика за парфюми и собствен аромат. „Не мисля, че някой знае със сигурност какво е използвала“, добавя тя. ", "date": "2019.08.13", "title": "Учени пресъздават парфюма на Клеопатра отпреди 2000 години "}
{"url": "https://www.actualno.com/society/kak-vijda-geshev-prokuraturata-silno-medijno-prisystvie-i-po-malko-monitoring-news_784892.html", "text": "      Висшият съдебен съвет (ВСС) публикува концепцията за развитие на прокуратурата на единствения кандидат да я оглави – . В настоящият заместник на разгръща идеите си, като ги обобщава в две думи: „надграждане и промяна”. Промяната обаче ясно се разбира, че ще бъде еволюционна, а не революционна, отбелязва .      В няма ясна критика към работата на настоящия обвинител №1, като на фона на отбелязаните успехи през последните години, единствено се констатира, че „за да отговори на непрекъснато променящите се условия на средата и криминогенните фактори, така че да изпълнява достатъчно ефективно и ефикасно възложените ѝ функции, прокуратурата също следва да се реформира”.\r\nГешев вижда прокуратурата все така силно медийно представена, да бъде разтоварена от писането на сложни обвинителни актове, а желанието е тя да не бъде и обект на .   Според е наложително да се обмисли отпадането на наказателната отговорност за провокация към подкуп. „Изключването на наказуемостта или създаване на възможност за замяна на наказателната отговорност с административна за лицето, дало подкуп, ако доброволно съобщи на компетентните органи, макар и не незабавно, дори и когато неправомерното му поведение е било изцяло доброволно, а не в резултат на упражнено изнудване, би увеличило съществено активността на гражданите да съобщават за подобен род негативни явления”, подчертава кандидатът за главен прокурор.      Той предлага да могат приключват със споразумение делата, при които полученият дар или облага е в размер до минималната заплата, като това „би ускорило съществено разследванията на най-често извършваните корупционни престъпления по т.нар. „ниски и средни етажи на властта“.\r\nОтново с мотива за по-бърза работа на прокуратурата, Гешев предлага да се ограничи всеобхватния надзор за законност по линия, например, на гражданскоправни спорове: „Необходимо е общият надзор да се концентрира единствено върху дейността и изпълнението на функциите на контролните органи, а не прокуратурата да носи отговорност за всички правонарушения в държавата”.\r\nГешев определя като проблем формализма в обвинителните актове и настоява те да бъдат опростени. смята още, че е необходимо да се повиши бързината при обмена на информация с МВР и правоохранителните органи.    Гешев се обявява остро против и на корупционните дела, наложен от ЕС преди 12 години: „Продължителното функциониране на мониторинговия механизъм в настоящата му форма постепенно започва във вътрешен план да се ползва като инструмент за политическо противопоставяне и не мисля, че е пресилено да се каже, че в определени моменти предпоставя разделение и между органите на съдебната власт, което неминуемо пречи да се отговори на обществените очаквания за справедливост”.  В същото време Гешев признава за конкретни слабости, констатирани и от евроекспертите – макар да смята, че това е проблем само в структурата, която иска да оглави: „Дефицитът в дейността на правораздавателните органи (проблемът не е само и единствено в дейността на органите на досъдебното производство, но и в тази на съда) е подчертаван във всички доклади по Механизма за сътрудничество и проверка” Немалка част от концепцията на Иван Гешев е посветена не толкова на конкретните организационни проблеми на прокуратурата (които би решавал като неин административен ръководител), колкото на заявките за повишаване на ефективността на държавното обвинение и представянето му като структура, която се бори за законността. В този смисъл може да се чете както като обръщение към съдебните кадровици, така и към гражданите.\r\n„Съдебната власт, и в частност ПРБ, е длъжник на българското общество и може, и трябва да направи още много, за да компенсира липсата на достатъчно справедливост. Цената за т.нар. „криминален преход“ не може и не трябва да бъде плащана само и единствено от обикновените български гражданини и данъкоплатци”, пише Гешев.  Той отделя и внимание на борбата с битовата престъпност. По този въпрос Гешев казва: „Този тип престъпления формира и най-големия дял от престъпността в страната. Вредното въздействие, което те нанасят върху обществото, е изключително голямо и затова считам, че усилията на прокуратурата в следващите седем години трябва да са насочени към ефективно противодействие на тези престъпления”.\r\nИван Гешев подчертава, че не съответства на истината усещането на много граждани, че главният прокурор притежава безконтролна власт начело на система, в която всички останали са негови подчинени. Именно заради това и той анонсира, че като главен прокурор ще продължи практиката обвинителите да имат силно медийно присъствие. „Представянето на информация от публичен интерес е гаранция за правото на информираност на гражданите и следва да продължи да се осъществява, както и до момента”, подчертава кандидатът за поста на главен прокурор, като посочва, че медийните изяви ще са и с участието на ГДБОП, полицията, ДАНС, НАП, Агенция „Митници”, КПКОНПИ и т.н. bTV отбелязва още, че по времето на Сотир Цацаров прокуратурата е затвърдила силното си присъствие в публичното пространство. Силно медийни случаи като бюлетините в Костинборд, тефтерчето на Филип Златанов, фалита на КТБ и последвалото дело, както и ареста на кметицата на „Младост” Десислава Иванчева със сигурност са спомогнали за по-високата разпознаваемост на някои прокурори, но резултатите в съдебна зала са по-скоро противоречиви.\r\nПрипомняме, че най-новото развитие в тази посока е публикуването на големи обеми от – разпечатки от , протоколи от разпити и т.н. Видяхме го при разследването на , а адвокати видяха в това действие опит на прокуратурата да влияе на общественото мнение, като изважда делото на улицата. ", "date": "2019.08.13", "title": "Как вижда Гешев прокуратурата: Силно медийно присъствие и по-малко мониторинг"}
{"url": "https://www.actualno.com/kustendil/vremenno-sprjaha-dvijenieto-po-am-struma-kraj-dupnica-news_784895.html", "text": "      Временно се ограничава движението в двете посоки по автомагистрала \"Струма\" от пътен възел \"Дупница\" до пътен възел \"Бобошево\" поради намалена видимост от пожар.      Това съобщиха от пресцентъра на Агенция \"Пътна инфраструктура\" (АПИ). Трафикът се осъществява по обходен маршрут: път I-1 Дупница - Бобошево.   Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ. ", "date": "2019.08.13", "title": "Временно спряха движението по АМ „Струма“ край Дупница"}
{"url": "https://www.actualno.com/burgas/burgaskijat-zaliv-e-chast-ot-regata-kor-karoli-news_784855.html", "text": "      Стартът на регата \"Кор Кароли\" ще бъде даден на 16 август. В състезанието ще участват 300 състезатели и 40 яхти, предаде кореспондентът на .      Само лодки с валидни ORC и IRC сертификати имат право да участват в надпреварата. Това каза на пресконференция главният съдия на регатата Хенрих Кокончев.   На 15 август във Варненския залив ще се проведат гонки, които представляват началния етап на състезанието. На следващия ден започват трите офшорни етапа на регатата. Първата надпревара е от Варна до Балчик. На 17 август екипажите ще плават от Балчик до Свети Влас.\r\nТретият състезателен ден включва изминаване на разстоянието от Свети Влас до Бургас. Финалът на регата \"Кор Кароли\" ще бъде на Морска гара Бургас. Там ще се проведе церемонията по награждаването на победителите в отделните категории.   ", "date": "2019.08.13", "title": "Бургаският залив е част от регата \"Кор Кароли\""}
{"url": "https://www.actualno.com/curious/dneven-horoskop-za-14-avgust-news_784858.html", "text": "       Овен       Тази сряда рискувате да се загубите в морето на безкрайността на мислите ви. Стойте близо до брега особено ако не плувате добре. Телец Днес е важно да излезете от капана на собствените ви илюзии и да видите нещата от друг ъгъл. Заблуждавате се много относно даден човек.   Близнаци Признатата грешка е висока летва, до която стигат само достойните. Днес може да опитате да бъдете от техния отбор. Рак     Тази сряда ще разберете, че удоволствията си имат цена. Ако искате да продължите да се ползвате със специален статут ще трябва да се потрудите. Лъв Днес не поставяйте каруцата пред коня. Не е ясно изобщо дали той не е гладен и въобще - върви ли му се. Дева Днес не се пазарете прекалено много. От желанието ви да минете \"тънко\" може да загубите и това, което имате.   Везни Днес не прощавайте на другите това, което те нямат никакво намерение да ви простят. Стиснете зъби, но кажете \"Не\".    Скорпион Днес ще получите изненадваща новина. Не мислете за причините. Те така и няма да ви станат ясни. Просто приемете нещата. Стрелец Тази сряда ще получите отказ. Вероятно ще се разсърдите, но се замислете дали няма сериозна причина за него. Козирог    Днес ще разберете, че преди време сте наранили нечии чувства. Така пропуските ви стават два заради пропуснатото време да се извините. Водолей Днес не бъдете прекалено сръдливи. Не сте изпълнили свое обещание и имат право да ви се сърдят и искат компенсация. Риби Тази сряда мрънкането няма да ви помогне. Вземете се в ръце и си дайте сметка, че сте възрастен човек, живеещ в реалността. ", "date": "2019.08.13", "title": "Дневен хороскоп за 14 август"}
{"url": "https://www.actualno.com/politics/vmro-s-jalba-do-vas-obvinjavat-dps-i-bsp-v-sabotaj-news_784866.html", "text": "      ВМРО изпрати жалба до Върховния административен съд (ВАС) срещу решение на , с което им е отнето правото да излъчат свои представители при преговорите за сформиране на Общински избирателни комисии (ОИК).      Патриотите оспорват отнетото им право и твърдят, представители им се полагат по квота от отминалите евроизбори.   Партия ВМРО има свое представителство в Европарламента – двама евродепутати - Ангел Джамбазки и Андрей Слабаков, и по Избирателния кодекс има право да излъчи свои представители в преговорите при кметовете за ОИК, твърдят от ВМРО.\r\nСчитам, че при вземане на Решението си ЦИК не се е съобразила с нормата на чл. 75, ал. 2 от Изборния кодекс „В консултациите участват парламентарно представените партии и коалиции и партиите и коалициите, които имат избрани с техните кандидатски листи членове на Европейския парламент от Република България, но не са парламентарно представени. В консултациите може да участват и други партии и коалиции\", се казва в мотивите на жалбата на ВМРО до ВАС.  Въпросното решение 600-МИ/09.08-2019 г. на ЦИК е взето с гласовете на членовете ѝ, които са от квотата на ДПС и БСП.\r\nЗа пореден път става видно, че тези две формации открито саботират честния изборен процес и принципа на равнопоставеност на политическите партии, пишат още от ВМРО.    ", "date": "2019.08.13", "title": "ВМРО с жалба до ВАС, обвиняват ДПС и БСП в саботаж"}
{"url": "https://www.actualno.com/balkani/osiguriha-bezplatna-hrana-i-noshtuvka-na-1500-turisti-na-ostrov-samotraki-news_784851.html", "text": "      Българските туристи, блокирани на гръцкия остров Самотраки, могат да получат безплатна храна веднъж дневно в няколко заведения в близост до пристанището Камариотиса, както и безплатна нощувка.      Облекченията са осигурени от гръцките местни власти заради проблема с фериботните връзки и важат за всички туристи срещу предоставяне на документ за самоличност.   В момента на Самотраки има около 1500 туристи, предимно от Румъния, както и от България, Сърбия, Франция, Великобритания и Италия.\r\nОт Външно министерство информират, че безплатна храна един път на ден се предоставя в следните заведения до пристанището: Таверна \"The Harbour\" Haran Bros; Таверна \"Synantisi\"; Таверна \"Sta Karvouna\" (Stergios Lazarou); Пицария \"Phournélo\"; Ресторант \"Kumata\" (68002, Katsampas – Paleopolis Samothrace).  Туристите ще могат да бъдат настанявани безплатно за една нощ в сградата на Гимназията на острова - Geniko Likio Samothrakis (Eparxiaki odos kamariotisas -Xoras). Безплатен престой за туристите на острова е осигурен и в къмпинга до пристанището в Камариотиса.\r\nГръцкото министерство на корабоплаването взе решение фериботът “Андрос Джет” (с капацитет за 600 пътници и 75 автомобила) да започне курсове от Самотраки до Александруполис и обратно на 14 август, сряда. При подходящи метеорологични условия ще бъде пуснат и втори по-малък кораб, които ще превозва пътниците.   Българското генерално консулство в Солун е в постоянен контакт с гръцките власти, следи ситуацията и е готово да окаже съдействие при необходимост. При нужда от съдействие българските граждани могат да се обръщат към екипите на местните власти на пристанището или да се свържат с Генералното ни консулство в Солун на телефони: +30 2310 829 210; +30 2310 869 520.      ", "date": "2019.08.13", "title": "Осигуриха безплатна храна и нощувка на 1500 туристи на остров Самотраки"}
{"url": "https://www.actualno.com/varna/trima-sa-novite-pochetni-grajdani-na-varna-news_784857.html", "text": "      На свое заседание общинският съвет във Варна реши с най-високото отличие на общината да бъдат удостоени трима варненци. Това са композиторът проф. Милко Коларов, лекарят и бивш ректор на Медицинския университет проф. д-р Димитър Камбуров, както и актьорът Мариус Куркински. Те бяха избрани с почти пълно единодушие от варненските общински съветници, предаде кореспондентът на .      Маестро Коларов е отличен за изключителните му заслуги като композитор, диригент и музикален педагог от международен мащаб. Вторият почетен гражданин - Проф. Камбуров получи признанието за постиженията му като учен и лекар специалист, както и за повишаване престижа на МУ „Проф. д-р Параскев Стоянов“, а актьорът Мариус Куркински, който тази година навършва 50 г., бе удостоен за приноса му към развитието на българската култура и издигане авторитета на морската ни столица.   Днес варненските депутати обявиха и кои ще са носителите на почетни знаци. С почетен знак „За заслуги към Варна” – златен, ще бъдат удостоени алпинистът Атанас Скатов и краеведът и родоизследовател Атанас Пеев. Със същото отличие ще бъдат удостоени Детско-юношеския театър „Златно ключе“ и първия професионален частен театър във Варна „Българан“.\r\nПочетен знак „За заслуги към Варна” – сребърен, ще получат Франциска Йорданова, читалищен секретар на НЧ „Христо Ботев 1928“, и Кичка Христова – народна певица, художествен ръководител и диригент на певчески състави.  По традиция всички почетни звания ще бъдат връчени на празника на Варна, който е на 15 август. Церемонията по удостояване ще се състои в Летния театър от 20:00 часа. ", "date": "2019.08.13", "title": "Tрима са новите почетни граждани на Варна"}
{"url": "https://www.actualno.com/sliven/nameriha-ostanki-ot-praseta-i-v-napoitelnija-kanal-kraj-topolchane-news_784865.html", "text": "      Продължава блокадата на пътя Сливен-Ямбол при село Крушаре от недоволни от предприетите мерки от правителството за справяне с по свинете, предаде .      Протестиращите от няколко дни пускат сигнали до властите за намерени от ликвидирани прасета, отглеждани в домашни ферми. От събота до понеделник бяха открити чували в останки в дере на изоставен път край село Гавраилово, в река Тунджа и напоителния канал край село Тополчане.   Последният случай на изхвърлени животински органи и кожи бе от вчера късния следобед в напоителния канал край Тополчане. Кметът на селото Петър Илиев заяви, че вероятно торбите са изхвърлени някъде другаде, а водата ги е довлякла до вратите на шлюза.\r\n\"Може тука до някой ден и други да дойдат, защото са стените, на което се влива надолу по канала за Тунджа и другия, който отива за Горно Александрово за напояване на посевите на хората\", обясни той.  Пламен Иванов, директор на „Напоителни системи“, коментира, че ще вземат проби от водата, за да се определи дали е годна за поливане. \"Обезателно ще потърсим и мнението на специалистите\", посочи още Иванов.\r\nСпециалистите от Областната дирекция по безопасност на храните (ОДБХ) не пожелаха да обявят какви са мерките, които се предприемат в подобни случаи.   В следващите дни предстои заседание на областната епизоотична комисия, на която се очаква да се предприемат мерки срещу незаконното изхвърляне на животински останки.     Междувременно стана ясно, че положителна проба за болестта африканска чума е установена и при свинете в село Желява, Софийско. ", "date": "2019.08.13", "title": "Намериха останки от прасета и в напоителния канал край Тополчане"}
{"url": "https://www.actualno.com/smolyan/osnovnijat-prevozvach-v-smoljan-spira-avtobusite-za-selata-news_784868.html", "text": "      \"На 12 август получихме писмо от „Рожен Експрес“ АД, че от 15-ти този месец спират автобусните линии от селата към града и обратно. Днес и утре провеждам срещи с другите фирми, за да поемат те линиите\". Това заяви кметът на Смолян Николай Мелемов, предаде кореспондентът на .      „Поради неизпълнение на подписаното споразумение от 15 януари 2019 г. между община Смолян и \"Рожен Експрес\" и по разпореждане на собственика на дружеството, считано от 15-ти август, спираме изпълнението на маршрутните разписания от общинската транспортна схема\", се казва още в писмото.   „Аз съм направил справка  - 230 000 лева са им изплатени от януари месец. Всичко сме им плащали по споразумението, според което общината им доплаща до 7000 лева на месец и това е направено“, категоричен е градоначалникът. По думите му дружеството изпада в несъстоятелност, имат запорирани сметки от техни кредитори.\r\n„Ние не може да носим отговорност за управлението на това дружество, в което имаме миноритарен брой акции. Как може с около 15 автобуса да държат близо 100 човека персонал!? То отдавна е в тежко състояние“, коментира Мелемов.  В годишния финансов отчет на „Рожен Експрес“ Ад пише, че дружеството покрива 100% от транспорта на селата, 80% от извънградските превози и 50% от градския транспорт. Загубата само за миналата година е на стойност 281 000 лева при разходи за 2 266 000 лв. и приходи от 1 985 000 лева.\r\nСредно-списъчният брой на персонала е 82 души, със средна месечна заплата от 682 лева.   „Ръководството счита, че ще продължи да развива основната си дейност – транспортни услуги, като през следващите отчетни периоди ще запази позициите си на основен превозвач в община Смолян. То предвижда покупката на допълнителни бройки градски автобуси с двигатели на метан, отговарящи на екологични изисквания. Освен това дружеството ще кандидатства по европейски програми за изграждане на нова автобаза, модерен автосервиз, както и търговски център“, се сочи още в годишния доклад.    На 8 февруари 2018 г. е сключен договор за покупко-продажба на всички акции, притежавани от „Феста Холдинг“ АД. Те са купени от „Терис Къмпани“ АД за 5 481 397 лв. ", "date": "2019.08.13", "title": "Основният превозвач в Смолян спира автобусите за селата"}
{"url": "https://www.actualno.com/business/fibank-s-bezkontaktni-bankomati-news_784871.html", "text": "             Новата функционалност на банкоматите на Fibank вече е достъпна за клиентите на банката. Благодарение на нея, те пестят време, а възможността да забравят картата си или устройството да я задържи не съществува. При работа с дигитална или микро чип карта от Fibank, дори не е необходимо клиентите да носят физическата пластика със себе си.\r\nБлагодарение на въвеждането на безконтактна функционалност на АТМ-устройствата на Първа инвестиционна банка, само с доближаване на картата си, клиентите могат бързо, удобно и сигурно да изтеглят пари, да внесат средства в брой на банкомата, да проверят баланса по сметката си и да видят последните 5 трансакции.\r\nБанкоматите на Fibank, които разполагат с безконтактна функция, са разположени на най-натоварените локации в градовете: София, Пловдив, Варна Бургас, Стара Загора, Карлово, Сливен, Ловеч, Благоевград, Велико Търново и Русе.  На тези устройства се приемат всички безконтактни карти, независимо от банката-издател на картата. Клиентите на Fibank могат да използват и дигиталната карта в смартфона си, а за детските и тийнеджърските карти, издавани от банката – и аксесоарите за плащане (т. нар. гаджети).\r\nСъвсем скоро предстои да стартира и пилотният проект за дигитализиране на карти в смарт часовниците Garmin. Проектът се реализира, благодарение на успешното сътрудничество между Fibank, Garmin и Mastercard. Така само с доближаване на смарт часовника си Garmin, клиентите на банката ще могат да изтеглят желаната сума от банкомат.      ", "date": "2019.08.13", "title": "Fibank с безконтактни банкомати"}
{"url": "https://www.actualno.com/politics/bsp-poiska-zapochvane-na-pregovorite-za-budjet-2020-video-news_784834.html", "text": "       Дебатът за бюджета за 2020 година да започне сега, а не в последния момент. Това призова на пресконференция лидерът на БСП Корнелия Нинова.          „Политиците се плъзгат по повърхността, по жълтите новини, по интригите около местните избори, а не по същността.\r\nДържавна политика се прави с ум и с грижа, а не с пиар акции, на което сме често свидетели напоследък. Настояваме за следното: В момента се изготвя проектът за бюджета за 2020 г. на държавата в Министерство на финансите. Вероятно той ще бъде копи пейст на същия от миналата година, пренаписан, сервиран в последния момент в парламента, претупан за една нощ и край”, каза Нинова.  Тя посочи, че у нас политиците отчитат икономически растеж, а в същото време 1,5 млн. българи са под прага на бедността, а 800 000 са работещите бедни. И ако в столицата средната заплата е 1424 лв., то в Благоевград тя е малко над 700 лв.\r\nНинова изрази недоумение как при декларирания ръст на инвестициите и непрекъснато нарастващия БВП бедността се задълбочава.\r\nЛидерът на БСП каза, че сега е моментът да се предприемат правилните стъпки, за да се подобри животът на българите. Тя даде за пример гръцкото правителство, което е решило да отпуска по 2000 евро на новородено дете и че се планира възстановяване на 13-ата пенсия.       „Все мерки и политики, които БСП многократно сме предлагали, но винаги са били отхвърляли с аргумента, че това е популизъм. Не, не е популизъм. Това е грижа и поглед напред”, защити се  Нинова и съобщи, че левицата е  готова с предложенията си за новия бюджет.\r\nНинова добави още, че БСП иска да постави тези въпроси на сериозно обсъждане. „Затова предлагаме в следващите дни и седмици, както са готови колегите и обществените организации, да започнем сега разговор за бюджета за 2020 г., а не в последния момент. Ние сме готови със своите предложения.\r\nНека да седнем и разумно да водим разговор за бюджета за следващия период. Ще си извикаме европейските депутати тук, ще обсъдим с тях, предлагаме, призоваваме всички партии да извикат евродепутатите си. България има нужда от единна позиция по тези въпроси – бюджетът за следващия програмен период и политиката спрямо България, но да започнем от сега и да го започнем сериозно и аргументирано с мисъл за конкретни решения“, призова тя.\r\nСтана ясно още, че до началото на септември трябва да са минали всички конференции на партийните структури на БСП в страната, където ще бъдат издигнати кандидат кметове. На 3 септември те ще бъдат утвърдени по време на Националния съвет на партията,  а до 15 септември ще бъдат публично оповестени.\r\nСъщо така в началото на септември, конференцията на Градската организация на БСП ще реши кой кандидат за София ще подкрепи и дали това ще бъде настоящият омбудсман.       ", "date": "2019.08.13", "title": "БСП поиска започване на преговорите за Бюджет 2020 (ВИДЕО)"}
{"url": "https://www.actualno.com/america/maskiran-myj-predizvika-panika-v-mol-v-hustyn-news_784815.html", "text": "      Стотици хора се втурнаха да бягат в мол в Хюстън, след като маскиран мъж скочи на маса за храна и каза, че ще се убие, преди да хвърли непознат предмет, покрит с тоалетна хартия, предаде CBS.      Полицията в Хюстън издирва маскирания мъж, за когото казват, че е напуснал „Memorial City Mall“ сред предизвикания хаос. Полицията заяви, че той може да бъде изправен срещу обвинения за терористична заплаха.   Властите съобщиха на медийните агенции в Хюстън, че заподозреният може да бъде видян на камерите за видеонаблюдение малко преди 15:15 ч. местно време, скачайки на масата и казвайки, че ще се самоубие. След това хвърля непознатия предмет на земята.\r\nПаника настъпила, когато купувачите се втурнали към изходите. В социалните медии се разпространиха видеоклипове, които показваха хора, които тичат из търговския център.  Полицията съобщи, че двама души в мола в Хюстън са претърпели леки наранявания в тълпата.\r\nИнцидентът се случва, след като стрелец уби 22 души в „Уолмарт“ в Ел Пасо на 3 август, което бе последвано часове по-късно от стрелец, открил огън в Дейтън, Охайо, убивайки 9 души. ", "date": "2019.08.13", "title": "Маскиран мъж предизвика паника в мол в Хюстън "}
{"url": "https://www.actualno.com/europe/ukrajna-shte-oprostjava-procedurata-za-grajdanstvo-za-rusnaci-presledvani-po-politicheski-prichini-news_784827.html", "text": "      Президентът на Украйна и възложи на правителството да изготви законопроект за опростена процедура за получаване на украински паспорт от руски граждани, които са преследвани по политически убеждения. Съответният указ е публикуван на официалната интернет страница на държавния глава на страната, предава TACC.      „Спешно да се разработи проектозакон, насочен към опростяване на процедурата за придобиване на украинско гражданство от граждани на Руската федерация, които са преследвани по политически причини“, се казва в текста на документа, допълва агенция Фокус.   Според указа, опростена процедура ще се прилага и за чужденци и лица без гражданство, които „са взели участие в прилагането на мерки за гарантиране на националната сигурност и отбрана на \". ", "date": "2019.08.13", "title": "Украйна ще опростява процедурата за гражданство за руснаци, \"преследвани по политически причини\""}
{"url": "https://www.actualno.com/ruse/rusenska-profesionalna-gimnazija-poluchi-priz-na-nacionalen-forum-news_784785.html", "text": "      Професионална гимназия по облекло „Недка Иван Лазарова“ - Русе получи диплом за отличие в номинациите за годишните награди „Прокултура 2019“ в категория „Училище“.      Призът бе връчен вчера на VII национална конференция „Достъп на младите хора до култура: ролята на фестивалите по изкуствата“. Наградата е признание за интереса, ентусиазма и съпричастността на училището към развитието на достъпа на младите хора до култура. Основната цел на организаторите - Българска асоциация на работодателите в областта на културата (БАРОК) е да насърчи национално отговорен диалог за създаване на благоприятна, насърчаваща и подкрепяща среда за приобщаването на младите хора към култура в България.    Професионална гимназия по облекло „Недка Иван Лазарова“ - Русе получи оценка за инициативи в рамките на проект „Истории по действителни случаи“ на фондация „Русе - град на свободния дух\", както и за ежегодните си участия в Младежкото ЕКСПО, организирано традиционно от РУ „Ангел Кънчев“.  „Докосването на възпитаниците ни до историята и до света на изкуството и културата утвърждава училището като притегателен център, като ефективно образователно пространство със споделени ценности и идеи“, заявява инж. Диана Иванова, директор на гимназията. ", "date": "2019.08.13", "title": "Русенска професионална гимназия получи приз на национален форум"}
{"url": "https://www.actualno.com/business/razmeryt-na-fiskalnija-rezerv-kym-30-uni-e-117-mlrd-lv-news_784820.html", "text": "      Министерският съвет одобри информация за касовото изпълнение на държавния бюджет и на основните показатели на консолидираната фискална програма за първото полугодие на 2019 г., изготвена в изпълнение на чл. 135, ал. 1 на Закона за публичните финанси, на база на месечните отчети за касовото изпълнение на първостепенните разпоредители с бюджет.      По данни от месечните отчети на първостепенните разпоредители с бюджет салдото по КФП на касова основа към месец юни 2019 г. е положително в размер на 3 225,0 млн. лв. (2,8 % от прогнозния БВП) и се формира от превишение на приходите над разходите по националния бюджет в размер на 3 108,0 млн. лв. и по европейските средства в размер на 116,9 млн. лева.   Постъпилите приходи и помощи по КФП към юни 2019 г. са в размер на 22 285,6 млн. лв. или 50,8 % от годишните разчети. Съпоставени със същия период на предходната година, данъчните и неданъчните приходи нарастват с 2 622,4 млн. лв. (14,2 %), а постъпленията от помощи (основно грантове по програмите и фондовете на ЕС) нарастват с 453,0 млн. лева.\r\nИзпълнението на приходите към полугодието е в съответствие с плана за периода и спецификата на данъчния календар, въз основа на който значителна част от годишните постъпления по някои данъци (корпоративен данък, ДДФЛ и др.) се концентрира в първата половина на годината. Това е и причината приходите за периода традиционно да надвишават 50 на сто от годишния план.  Общата сума на данъчните постъпления, вкл. приходите от осигурителни вноски, възлиза на 17 686,3 млн. лв., което представлява 51,2 % от планираните за годината данъчни приходи.\r\nПриходите от преки данъци са в размер на 3 333,1 млн. лв. или 50,8 % от предвидените в разчетите за годината.\r\nПриходите от косвени данъци са в размер на 8 533,9 млн. лв., което е 51,9 % от разчетите за годината. Постъпленията от ДДС са в размер на 5 549,0 млн. лв. или 51,2 % от планираните. Приходите от акцизи възлизат на 2 849,0 млн. лв. (53,4 % от разчетените за годината). Постъпленията от мита са 114,8 млн. лв. или 48,4 % от годишните разчети.       Постъпленията от други данъци (вкл. имуществени данъци и др. данъци по ЗКПО) са в размер на 708,1 млн. лв. или 60,5 % изпълнение на годишните разчети.\r\nПриходите от социални и здравноосигурителни вноски са 5 111,2 млн. лв., което представлява 49,2 % от разчетените за годината. Съпоставено със същия период на предходната година, приходите от осигурителни вноски нарастват номинално с 11,5 на сто.\r\nНеданъчните приходи са в размер на 3 448,2 млн. лв., което представлява 52,0 % от годишните разчети. Следва да се отбележи, че при неданъчните приходи се проявява базов ефект в частта на приходите по бюджета на Фонд „Сигурност на електроенергийната система“, поради влезлите в сила промени в Закона за енергетиката от 01.07.2018 г., с които бе променен механизма за събиране на приходи по бюджета на фонда. Поради тази причина приходите по бюджета на фонда за първото полугодие на 2019 г. са по-високи от постъпленията за същия период на 2018 г.\r\nПриходите от помощи са в размер на 1 151,1 млн. лева.\r\nРазходите по КФП (вкл. вноската на Република България в бюджета на ЕС) към юни 2019 г. възлизат на 19 060,7 млн. лв., което е 42,9 % от годишните разчети*. Видно е, че усвояването на разходите изостава спрямо изпълнението на приходите, което е и причината за формирането на превишение на приходите над разходите за периода. През втората половина на годината ще се приложи планираното индексиране на пенсиите, което е заложено в годишния разчет. Освен това голяма част от планираните за годината капиталови разходи се извършват през втората половина на годината, поради строителния сезон и други фактори.      Съпоставено със същия период на предходната година разходите по КФП нарастват номинално с 8,9 на сто, което основно се дължи на по-високия размер на разходите за персонал (увеличение с 10 на сто на средствата за заплати, възнаграждения и осигурителни вноски на заетите в бюджетния сектор и поредната стъпка на увеличение на възнагражденията в сектор „Образование“), по-високи социални и здравноосигурителни плащания (базов ефект от увеличението на пенсиите от юли 2018 г. и увеличение на здравноосигурителните плащания, заложено в ЗБНЗОК за 2019 г.), увеличение на разходите за субсидии и други.\r\nНелихвените разходи са в размер на 17 930,0 млн. лв., което представлява 42,4 % от годишните разчети. Текущите нелихвени разходи към юни 2019 г. са в размер на 16 416,7 млн. лв., капиталовите разходи (вкл. нетния прираст на държавния резерв) възлизат на 1 499,7 млн. лева. Предоставените текущи и капиталови трансфери за чужбина са в размер на 13,7 млн. лева. Лихвените плащания са в размер на 413,1 млн. лв. или 61,7 % от планираните за 2019 година.\r\nЧастта от вноската на Република България в бюджета на ЕС, изплатена към 30.06.2019 г. от централния бюджет, възлиза на 717,5 млн. лв., което е в изпълнение на действащото към момента законодателство в областта на собствените ресурси на ЕС - Решение на Съвета 2014/335/ЕС, Евратом относно системата на собствените ресурси на Европейския съюз, Регламент (ЕС, Евратом) № 608/2014 на Съвета от 26 май 2014 г. за определяне на мерки за прилагане на системата на собствените ресурси на ЕС и Регламент (ЕС, Евратом) № 609/2014 на Съвета от 26 май 2014 г. относно методите и процедурата за предоставяне на традиционните собствени ресурси, собствените ресурси на база ДДС и на база БНД и относно мерките за удовлетворяване на потребностите от парични средства, изменен с Регламент (ЕС, Евратом) 2016/804 на Съвета от 17 май 2016 година.\r\nРазмерът на фискалния резерв към 30.06.2019 г. е 11,7 млрд. лв., в т.ч. 11,3 млрд. лв. депозити на фискалния резерв в БНБ и банки и 0,4 млрд.. лв. вземания от фондовете на Европейския съюз за сертифицирани разходи, аванси и други. ", "date": "2019.08.13", "title": "Размерът на фискалния резерв към 30 юни е 11,7 млрд. лв. "}
{"url": "https://www.actualno.com/europe/bylgarite-sred-naj-malko-harcheshtite-za-pytuvanija-v-chujbina-news_784767.html", "text": "      През 2017 г. жителите на ЕС са извършили общо 1 милиард пътувания, или за бизнес, или за частни цели.      Това е увеличение със 7% от 2014 г. От тези пътувания почти 90% са направени за лични цели (частни пътувания), което означава, че хората са ходили на екскурзии за празници, посещения при приятели и роднини или по друга лична причина, поне за една нощувка.    Сред държавите-членки туристите от Финландия (8,3 пътувания), Швеция (8,0 пътувания), Дания (6,9 пътувания) и Испания (5,6 пътувания) имат най-висок среден брой на пътувания, докато той е най-нисък в Гърция (1,6 пътувания), Белгия и Италия (и двете по 2,4) и България (2,5 пътувания). 393 на всеки 1 000 предпочитат да пътуват с кола, а 11 092 са пътували със самолет през 2017 г. , в сравнение с 9 324 през 2016 г.  Средно в ЕС през 2017 г. 2/3 от всички частни пътувания са направени с кола, 14% по въздух, 9% с влак, 6% с автобус, 2% по водни пътища и 1% с други средства. Не е изненадващо, че видът на транспорта се различава до голяма степен в отделните държави-членки: 80% или повече частни пътувания, направени от жители на Словения (88%), Португалия (81%) и Чехия (80%), са направени с кола, докато над 40% пътуванията на жители на Малта (58%), Кипър (44%), Ирландия и Люксембург (и двете 41%) са направени по въздух. Най-висок дял на автобусите се наблюдава в Хърватия (20%), Румъния (19%) и България (16%), а на влакове в Германия (13%), Франция и Словакия (и двете 12%). С най-висок дял на пътувания с кораб са туристите от Малта (42%) и Гърция (17%).    В ЕС през 2017 г. туристите изразходват средно 382 евро на частно пътуване. Разходите варират значително в държавите-членки, като над 600 евро на пътуване дават жителите на Швеция (779 евро), Люксембург (762 евро), Австрия (636 евро), Малта (609 евро) и Дания (605 евро). Средно 150 евро или по-малко изразходват жителите на Румъния (134 евро), Чехия (135 евро), Латвия (138 евро), България (147 евро), Португалия и Унгария (150 евро всяка).     ", "date": "2019.08.13", "title": "Българите сред най-малко харчещите за пътувания в чужбина"}
{"url": "https://www.actualno.com/bgfootball/poreden-naturaliziran-brazilec-pred-debut-za-bylgarija-news_784844.html", "text": "      Националният селекционер на България Красимир Балъков може да повика нов натурализиран играч в тима.      Според информацията атакуващият полузащитник има право да играе за България, а Балъков вече е разговарял с него.\r\nПоследният натурализиран чужденец в състава на националния отбор беше Марселиньо. Въпреки че по времето на Петър Хубчев той не беше викан,   Балъков го включи в групата за мачовете от квалификациите за Евро 2020 срещу Чехия и Косово. Марселиньо скоро не е играл, като изобщо не влиза в плановете на Стойчо Стоев.  Сега той се е спрял на друг от бразилския легион на Лудогорец, на който смята да изпрати повиквателна. .\r\nОще с идването си на поста Балъков заяви, че ще използва всички футболисти, които според него заслужават, без да се интересува от имената им.\r\nНа 7 септември България гостува на Англия в среща от квалификациите. Националите са последни с две точки от четири мача, а съперникът е начело след две победи в двете си срещи при голова разлика 10:1. На 10 септември предстои гостуване на Ирландия в приятелска среща.     ", "date": "2019.08.13", "title": "Пореден натурализиран бразилец пред дебют за България"}
{"url": "https://www.actualno.com/society/ministerskijat-syvet-odobri-izmenenija-v-zakona-za-turizma-news_784819.html", "text": "      Министерският съвет одобри проект на Закон за изменение и допълнение (ЗИД) на Закона за туризма (ЗТ).      Предвидените промени са от съществено значение за по-добрата регулация на туристическия сектор и за повишаване качеството на туристическите услуги. Поради необходимостта от регламентиране на статута на националните курорти със законопроекта се разширява и детайлизира правната уредба по отношение на критериите и изискванията към дейността на територията на националните курорти.   Предвижда се възможност за обособяване на функционални зони в националните курорти, т. нар. продуктово зониране, съгласно наредба, приета от общинския съвет на чиято територия е националният курорт.\r\nЧрез законопроекта ще се постигне систематизиране и допълнение на функциите и задачите на органите за управление на туризма на местно ниво, като се предвиждат нови изисквания към програмата за развитие на туризма и се засилва ролята на консултативните съвети по въпросите на туризма.  Със ЗИД на ЗТ се оптимизират процедурите по регистриране на туроператори и туристически агенти, както и по категоризиране и сертифициране на туристически обекти, като се облекчава редът за издаването на временни удостоверения, намаляват се сроковете за разглеждане на документи и др. Със законопроекта се уреждат правила за регистрация на ски училищата в Националния туристически регистър (НТР).\r\nСки училищата ще упражняват дейността си чрез лица, притежаващи професионална правоспособност и квалификация (спортно-педагогическа кадри) за обучение по снежни спортове.   Отпада досегашното изискване ски учителите да придобиват правоспособност след изпит в Министерството на туризма.    Въвежда се уникален идентификационен код (УИК) на категоризираните места за настаняване, който ще се генерира от НТР. Чрез УИК ще се постигне индивидуализация на категоризираните туристически обекти и оптимизация на вписванията в НТР. Със ЗИД на ЗТ се регламентират и вписванията в специален регистър на туристическите забележителности, туристическите фестивали и събития, които имат висока степен на привлекателност за туристите, както и задължения за лицата, които ги стопанисват, да предприемат необходимите мерки за запазването им. Редът и условията за водене на Националния регистър на туристическите забележителности, фестивали и събития ще се уреждат в наредба.\r\nС оглед изпълнение на Решение № 69 на Министерския съвет от 05.02.2018 г. за прецизиране на текстовете, регламентиращи административнонаказателната отговорност, се предвижда увеличен размер на санкциите в случай на извършено повторно нарушение, като се очаква мярката да има възпиращ ефект върху нарушителите. ", "date": "2019.08.13", "title": "Министерският съвет одобри изменения в Закона за туризма "}
{"url": "https://www.actualno.com/burgas/nova-lodkostojanka-za-ribarite-ot-burgaskijat-kvartal-krajmorie-news_784784.html", "text": "      Завършиха основните строителни работи по защитената лодкостоянка в бургаския квартал \"Крайморие\". Тя има 60 места за малки плавателни съдове. Съоръжението е по искане на местното рибарско сдружение, което от години се нуждае от кей за лодките. Рибарите са посочили мястото, което според тях е най-удобно и подходящо за тази цел.      На новото съоръжение няма да могат да акостират яхти, защото не е пригодено за такъв вид морски съдове.   Специалисти твърдят, че съоръжението ще помогне да се увеличи плажната ивица на квартала. Основание за това дава фактът, че през 80-те години на миналия век, това се е случило с централния и северния бургаски плаж, след изграждането на буни.\r\nРаботата, която все още предстои, е свързана с изграждането на пътя до порта, монтиране на осветление, довършителни дейности по обслужващите сгради. За нуждите на рибарските лодки трябва да се поставят колонки за зареждане с ток и вода, кнехтове, понтон, който да оптимизира влизането на плавателните съдове.  Районът около пристана може да бъде и приятно място за разходка на туристи и хора от квартала.    ", "date": "2019.08.13", "title": "Нова лодкостоянка за рибарите от бургаският квартал \"Крайморие\""}
{"url": "https://www.actualno.com/tennis/vijte-kolko-tochki-trjabva-da-zashtitava-grigor-dimitrov-do-kraja-na-2019-ta-news_784848.html", "text": "      След големия срив в световната ранглиста - до 74-то място при мъжете, заплахата да изпадне от топ 100 в края на годината все по-осезаемо тегне над Григор Димитров.      Първата ракета на България има да защитава немалък брой точки до края на сезона.   Най-много за защитаване българинът има на Мастърса в Синсинати, където започва днес своето участие.\r\nПървият му съперник е Стан Вавринка, а Димитров трябва да се бори като лъв, за да продължи в следващия кръг, тъй като има да брани 90 точки. Те са постигнати от достигането му до осминафиналите миналата година.  Същите точки Григор е спечелил на Мастърса в Париж, където трябва да се състезава в началото на ноември. На US Open родната звезда има да защитава само 10 точки, а другите 45 са от АТР турнира в Пекин.\r\nКъде още и колко точки има да защитава първата ни ракета, . ", "date": "2019.08.13", "title": "Вижте колко точки трябва да защитава Григор Димитров до края на 2019-та"}
{"url": "https://www.actualno.com/europe/ukrajna-izgoni-ruski-diplomat-news_784830.html", "text": "      Руски дипломат е обявен за „персона нон грата” в Украйна, съобщава РИА Новости, позовавайки се на украинските служби за сигурност.      Според информацията, сътрудник на руското генерално консулство в Лвов е получил данни от местен жител, вербуван през 2014 година от руските специални служби, предаде БГНЕС.   Дипломатът вече е напуснал страната. Украинският гражданин е обвиняем по подозрение в държавна измяна, за което може да бъде осъден на 15 години лишаване от свобода.\r\nПо-рано стана ясно, че украинският президент Владимир Зеленски подготвя законопроект, който да дава по-лесно преследвани по политически причини.   ", "date": "2019.08.13", "title": "Украйна изгони руски дипломат "}
{"url": "https://www.actualno.com/starazagora/remontirat-komprometiranata-ograda-na-ii-osnovno-uchilishte-v-stara-zagora-news_784805.html", "text": "      Заради вертикални пукнатини и опасно накланяне към улицата, застрашаващо здравето и живота на учениците и на пешеходци по северния тротоар на бул. „Ген. Столетов“, започна разрушаването на оградата на а II основно училище (ОУ) „Петко Рачов Славейков“. След това ще бъде изграждена нова подпорна стена в южната част на училищния двор, а всички ремонтни дейности трябва да приключат до първия учебен ден.      Деформацията на подпорната стена е в следствие на голямата близост на дърветата по нейното протежение и кореновите им системи са причинилш ерозия на земната основа под фундамента на стената. За да се ограничи срутването на земния насип и накланянето на дърветата към улицата, обновяването ще се изпълнява на участъци.   За най-подходящото решение за справяне с проблема с оградата и за запазване на максимално количество от съществуващата растителност работи специално създадена комисия от експерти от общинската администрация, Камарата на архитектите, Камарата на инженерите в инвестиционното проектиране, Съюза на ландшафните архитекти и училищното ръководство и настоятелство. Комисията, председателствана от главния архитект на община Стара Загора Виктория Грозева, предложи да се редуцира обемът на короните на осем от дърветата в близост до стената и да се направи обследване на кореновата им система, за да се вземат мерки за запазването им. ", "date": "2019.08.13", "title": "Ремонтират компрометираната ограда на II основно училище в Стара Загора"}
{"url": "https://www.actualno.com/football/livyrpul-ili-shte-stane-shampion-ili-totalno-shte-se-srine-news_784771.html", "text": "                  Мърсисайдци \"проспаха\" трансферния пазар, а от клуба съвсем умишлено не си бяха навили аларма за това лято. Проблемите в състава обаче съвсем скоро може да алармират и за това не трябва да бъдат обвинявани играчите на отбора. Нито пък мениджъра. Гневът на феновете трябва да бъде насочен единствено към ръководството на \"червените\", които си повярваха, че могат да лежат на стари лаври, докато натрупат някой друг милион - типично по американски.  Сеп ван ден Берг ( ), Харви Елиът ( ) и Адриан ( ) - това са трите нови имена в състава на Ливърпул след лятото. За някои познати, за други - не толкова. Факт е, че и тримата са със статут на резерви, като двама от тях са към графата \"бъдещи звезди\". В близко бъдеще обаче клубът се нуждаеше от настоящи звезди, които да \"освежат\" редиците на Юрген Клоп. Отделен въпрос е, че до известна степен изглежда нелепо да привлечеш 16-годишен офанзивен футболист (Елиът), а същевременно един от най-добрите си млади нападатели под наем в друг отбор. Визирам Хари Уилсън, който изигра страхотен сезон в Дарби през миналата кампания.\r\nС колкото и добри футболисти да разполагаш, колкото и велик клуб да си, не можеш да си позволиш да не си активен на трансферния пазар. Не и през 2019 година. Барселона купува, Реал Мадрид купува, Манчестър Сити - също. Три клуба, които разполагат с поне толкова качествен състав като този на Ливърпул, но въпреки това продължиха да заздравяват съставите си. И не - това, че си спечелил само преди три месеца, не ти дава право да бездействаш по толкова надменен начин.         Ливърпул завърши миналия сезон на 1 юни - последен, заедно с Тотнъм, от всички топ отбори на Стария континент. Голяма част от титулярния състав на мърсисайдци веднага бе ангажиран с мачове за националните си отбори. Алисон, Фабиньо и Фирмино играха до последно за Копа Америка, а същото важи и за Садио Мане и Мохамед Салах в Купата на африканските нации. Това на практика означава още месец и половина футбол в добавка на дългия сезон на клубно ниво.\r\nПоследва стандартното предсезонно турне, което завърши в началото на август с първия официален двубой за Ливърпул, при това в битка за трофей - Къмюнити Шийлд срещу Манчестър Сити, Грубите сметки показват, че Ливърпул е имал два месеца между закриващия и откриващия си мач на двата сезона - твърде кратка почивка за \"червените\", примесена с национален футбол.\r\nИ така - който починал, починал. Нов дълъг сезон предстои за Ливърпул, а той се оформя дори по-тежък от предходния. Причината е още по-богатата програма от мачове, а една от новите \"добавки\" предстои още тази сряда срещу Челси в мач за Суперкупата на Европа. Следва и Световно клубно първенство, а с това и първите мачове за Карабао Къп и ФА Къп. Ако Ливърпул държи да се бори на всички възможни фронтове      ", "date": "2019.08.13", "title": "Ливърпул или ще стане шампион, или тотално ще се срине"}
{"url": "https://www.actualno.com/curious/5-zodii-koito-lesno-shte-trijat-horata-ot-jivota-si-news_784775.html", "text": "      Раздялата не е непременно знак на безсърдечие, жестокост или пахидерм. Понякога тя е показва, че нямате нужда от токсични хора, които само опустошава живота ви.       Кои са 5-те , които лесно ще трият хора от живота си?     Ако кафето ви се е охладило, не го нагрявайте, то вече няма да е вкусно. С хората е по същия начин. С годините ставаме по-мъдри и предефинираме отношението си към хората около нас.  Понякога възникват ситуации, когато трябва да скъсаме едно приятелства в името на излекуване на собствения ни живот. Това трябва да е съзнателен избор!\r\nАко човек ви е наранил, не ви позволява да растете и да се развивате или се характеризира с токсично поведение, то правилно е да бъде заличени от живота ви. Това обаче, не е толкова лесно.\r\nНякои умеят да го направят от „раз“. Други се колебаят малко, докато трети, просто откровено се страхуват да предприемат подобна стъпка.         1. Овен Овенът не държи на излишното и ненужно в живота си. Ако сте го наранили много или още по-лошо, предадете, всъщност сте мъртви за него. Този знак, дори няма да губи времето си, за да разбере причините, мотивите или да помисли, дали да ви даде право на втори шанс. При първата груба реакция от ваша страна, сте отрязани завинаги. Това е за най-правилното решение за Овена. 2. Телец Сравнен с Овена, Телецът ще отдели време и за вземане на решение. Той ще прецени как да се развият по-нататък вашето приятелство и връзки. Ако обаче, предприеме да ви изтрие от живота си, повярвайте, това ще стане с лекота. Чисто и просто изчезва от хоризонта във всички социални мрежи, без да поглежда назад.      3. Лъв Лъвът е склонен да изтрие хората от живота си, но не защото някой го обиди, а защото обикновено предпочита да бъде себе си. Освен това Лъвът не иска да наранява никого с постъпката си. Тази зодия обича да е пръв, сред първите и затова упорито се изкачва на върха. Ако в името на този връх, трябва да изостави някои хора в живота си, няма да се поколебае. 4. Скорпион По отношение приятелството със Скорпионът, той е невероятно избирателен и всъщност има малко приятели. Предпочита да се придържа към малък кръг от хора, на които може да се довери. Следователно, ако Скорпионът ви изрита от живота, би следвало да сте направили нещо много лошо по отношение него. Когато това се случи, Скорпионът не се колебае да заличи връзката. Хубаво е, да знаете, че Скорпионът не обича подобни ситуации и се опитва, преди това да ги предотврати. 5. Водолей    Водолеят е общителен, но особен знак от Зодиака. Често му става скучно в приятелските отношения. Бързо може да се отърве от онези хора, които не споделят идеите му или не го приемат достатъчно на сериозно, считайки го за ексцентричен. Водолеят не е груб. Тази зодия не вижда смисъл, да има в обкръжението си от приятели, такива, ако не чувства, че действително го разбират. ", "date": "2019.08.13", "title": "5 зодии, които лесно ще трият хората от живота си"}
{"url": "https://www.actualno.com/crime/edinijat-zadyrjan-za-pogroma-v-beso-e-sobstvenik-oshte-trima-sa-ustanoveni-news_784769.html", "text": "      МВР и ръководството на държавата няма да допуснат и няма да толерираме такива действия. Тези времена са безвъзвратно отминали. Това каза главният секретар на МВР Ивайло Иванов във връзка с известно заведение в София, предаде БГНЕС.      \"Към 18:15 група от лица, които са били клиенти на заведението, започват да извършват хулигански действия, чупели са инвентара на заведението, обръщали са маси, столове, използвали са хладно оръжие като заплаха\", обясни той.  По време на инцидента няма пострадали хора от персонала и други посетители на заведението. \"След като са извършили тези действия, те са се оттеглили в неизвестна посока\", заяви главният секретар. Той уточни, че до този момент сигнал в МВР не е подаван за инцидент, и действията на полицията стартирали след като видели публикации в медиите.\r\n\"Запознах премиера и главния прокурор със ситуацията. По разпореждане на премиера ни беше казано да предприемем всички действия да установим причините за извършване на тези действия, и да установим и задържим извършителите, тъй като е недопустимо в 2019г. да се случват такива неща в заведение, което се посещава от много хора в столицата. Тези времена отдавна са отминали\", посочи Иванов. Той подчерта, че няма да допуснат такива действия, няма да ги толерират  и поръчителите и извършителите ще понесат своите последствия съгласно закона.\r\nВерсиите, по които се работи са няколко, но основната е за неуредени финансови взаимоотношения между двама бизнес партньори. Единият собственик към момента е задържан.  \" Установени за трима от преките извършители, към този момент единият от тях е задържан, другите в момента колегите са на адресите, може и вече да са задържани докато говорим с вас. Въпрос на време е, много кратко време, да бъдат установени всичките участници в тези хулигански действия \", посочи главният секретар. Той каза още от снощи са в непрекъснат контакт с прокуратурата.   Преките извършители, по думите му, са общо 6 души.\r\n\"МВР и ръководството на държавата няма да допуснат и няма да толерираме такива действия. Тез времена са безвъзвратно отминали. Ако имат някакви неуредени бизнес взаимоотношения, има законов ред, има съд, които те могат да си разрешат проблемите, но по този начин няма да стане и държавата ще отговори с всички възможни средства, които й позволява закона да не допуснем и да се знае от всички, че такива действия няма да бъдат толерирани и това е недопустимо към този момент\", заяви професионалният ръководител на МВР.\r\nОт думите му стана ясно, че неуредените сметки не са свързани с дейността на самото заведение. \"Има други бизнес взаимоотношения. Но не искам да навлизам в подробности, защото разследването е в ход, предстои доклад на прокуратурата, така или иначе ние ще им проверим целия бизнес, защото не е нормално в 2019 г. нещата да се решават по този начин\", посочи той.     ", "date": "2019.08.13", "title": "Единият задържан за погрома в \"Бесо\" е собственик, още трима са установени"}
{"url": "https://www.actualno.com/crime/tri-avtomobila-popadnaha-vyv-verijna-katastrofa-kraj-simitli-snimki-news_784810.html", "text": "      Три автомобила се удариха при верижна катастрофа на ГП Е-79 между Благоевград и Симитли, няма пострадали, въпреки че на местопроизшествието бе повикана линейка, предаде БГНЕС.       Пътният инцидент стана в 12.10 ч. на 100 м. след тунела при с. Железница. В намалил скоростта лек автомобил \"Пежо\" се нанизва лек автомобил БМВ, а в него - джип Х7 също БМВ.\r\nВ първия автомобил пътува семейство с бебе, бащата-водач намалява скоростта заради ограничението от 60км./час, тогава става инцидентът.   Движението беше блокирано за кратко, като от двете страни на катастрофата се образува опашка от по километър. След като се оказа, че няма пострадали, автомобилите бяха изтеглени за оглед на стария път Железница-Симитли и трафикът по Е-79 в палещата горещина се отпуши.\r\nПробите за алкохол и на тримата водачи са отрицателни, най-големи щети са нанесени на лекия автомобил БМВ, който бе ударен отпред и отзад. Джипът е само с подбит преден капак, а пежото - с удар в задната броня.     ", "date": "2019.08.13", "title": "Три автомобила попаднаха във верижна катастрофа край Симитли (СНИМКИ)"}
{"url": "https://www.actualno.com/balkani/v-cherna-gora-vliza-v-sila-zabranata-za-pushene-na-zakrito-news_784780.html", "text": "      Законът в Черна гора за ограничаване на употребата на тютюневи изделия, който ще забрани тютюнопушенето на закрито, влиза в сила от утре, с глоби до 20 000 евро за нарушителите, предаде БГНЕС.      Законът, забраняващ използването на тютюневи изделия в обществени помещения, с изключение на казина, беше единодушно приет на 31 юли.   Новият закон не позволява пушенето във всякакви помещения или зони, където се консумират храни и напитки. ", "date": "2019.08.13", "title": "В Черна гора влиза в сила забраната за пушене на закрито  "}
{"url": "https://www.actualno.com/health/otkriha-neochakvana-prichina-za-visokoto-kryvno-news_784766.html", "text": "      Прoучвaнe, прoвeдeнo oт aмeрикaнcки eкcпeрти, e уcтaнoвилo нoвa и изнeнaдвaщa причинa зa пoвишaвaнe нa кръвнoтo нaлягaнe и фaктoритe, кoитo увeличaвaт риcкa oт инcулт и cърдeчeн удaр.      Руcкият кaрдиoхирург Влaдимир Хoрoшeв цитирa aмeрикaнcкитe учeни, кoитo ca oткрили, чe риcкът oт eднo кoнкрeтнo пcихичecкo рaзcтрoйcтвo зaвиcи прякo кaктo oт пoвишaвaнe нa кръвнoтo нaлягaнe, тaкa и oт пoнижaвaнeтo му.    , кaзвa Хoрoшeв. При хипeртoничнa кризa ce нaблюдaвa рязкo пoвишaвaнe нa кръвнoтo нaлягaнe. Индикaтoритe дocтигaт cтoйнocти oт 180/120 mm Hg или пoвeчe.\r\nПaник aтaкaтa прeдcтaвлявa приcтъп нa cилнa трeвoжнocт, cтрaх и пaникa, кoйтo нe ce cвързвa c кoнкрeтнa cитуaция и възниквa внeзaпнo и нeпрeдcкaзуeмo. Мoжe дa ce cлучи пo вcякo врeмe и нa вcякo мяcтo, дaжe и кoгaтo ce нaмирaмe в пoкoй.  Cимптoмитe ce пoявявaт рязкo, дocтигaт връхнaтa cи тoчкa зa oкoлo 10 минути и мoгaт дa бъдaт изключитeлнo плaшeщи зa чoвeк, кoйтo нe знae, чe прeживявa пaник aтaкa.\r\nCтрaннoтo e, чe дoпрeди дeceтилeтиe нa пaник aтaкитe или пaничecкoтo рaзcтрoйcтвo, кoeтo ги причинявa, нe ce oбръщaшe тaкoвa внимaниe, кaктo в нaши дни. Oкaзвa ce, чe тe ca дocтa пo-ceриoзни, oткoлкoтo cмe прeдпoлaгaли.                            Cпeциaлиcтът oтбeлязвa oщe, чe мнoгo фaктoри влияят нa пoкaзaтeлитe зa кръвнoтo нaлягaнe, включитeлнo рязкaтa прoмянa нa врeмeтo, нaпрeдвaнeтo нa възрacттa и лoшитe нaвици.\r\nХoрaтa трябвa дa нaблюдaвaт чecтo кръвнoтo cи нaлягaнe, зa дa нe увeличaт риcкa oт внeзaпeн инфaркт или инcулт.\r\nизточник:     ", "date": "2019.08.13", "title": "Откриха неочаквана причина за високото кръвно"}
{"url": "https://www.actualno.com/crime/njama-opasnost-za-jivota-na-horata-zaradi-pojara-kraj-shishmanci-news_784788.html", "text": "      Продължават усилията за овладяване на обстановката и те са насочени в  няколко направления. Във връзка с пожара, възникнал в депо за отпадъци край , община Раковски, на първо място е контролът на въздуха – контролът е от страна на РИОСВ и действията са съобразени с посоката на вятъра. В момента измервателната станция се намира в с. Болярино поради обстоятелството, че вятърът е в тази посока, съобщиха от МВР.      Не са отчетени критични нива, опасни за живота на хората, но е уместно да бъдат уплътнени прозорците и вратите, докато не дадем знак че обстановката е напълно  безопасна, за да избегнем дискомфорт, уточни гл. комисар Николов. По отношение на контрола на въздуха – следобед се очаква смяна на посоката на вятъра в югоизточен и следователно ще се включи нова контролна  станция за следене на показателите на въздуха, като затварянето на прозорците предварително е съгласувано.   На второ място е контролът на пътния трафик на магистрала „Тракия“: от двете страни на движението - към София и посока Бургас са разположени екипи на пътна полиция, които имат задача своевременно да уведомят още от Пловдив или от Стара Загора, ако видимостта бъде намалена.\r\nОтносно усилията за погасяване на пожара – осигурено е достатъчно количество вода, както и земна маса за затрупване и изолиране на горенето и достъпа на кислород, на разположение е необходимата техника, като ръководството на завода има готовност да осигури и допълнителна. За състава, който работи на терен втори ден са осигурени нормални условия на работа – храна, вода, дезинфектанти, противоотрови.  Във връзка с пожара между хасковските села докладите сочат, че огънят е под контрол, но усилията ще продължат съвместно с доброволци и формирования от МО за пълното му  погасяване.\r\nТежка е противопожарната ситуация и съответно опасността за територията на цялата страна, всички трябва сме внимателни, за да не предизвикваме пожари. Ако забележим възникнал огън, своевременно трябва да уведомим, за да се предприемат бързи и адекватни мерки, обобщи още директорът на ГДПБЗН.    ", "date": "2019.08.13", "title": "Няма опасност за живота на хората заради пожара край Шишманци"}
{"url": "https://www.actualno.com/curious/naj-vlastnite-jeni-sa-ot-tezi-4-zodii-news_784796.html", "text": "      Забелязали ли сте как някои жени просто не могат да оставят контрола в чужди ръце? Знаете ли, че зодиакалният знак има голямо значение за това? Има 4 зодии, чиито представителки са наистина много властни. Те обичат да командват, да поставят ултиматуми и да измислят нови и нови правила. Ако някой откаже да се съобразява с техните закони, го очакват сериозни проблеми. Тези жени всъщност доста често са избягвани от мъжете точно поради тези причини. Те имат нужда да контролират всичко около себе си, а господата се плашат от това.       1. Овен Тези жени са истински огън. Във връзките им винаги има много страст и емоция. Те обаче не са готови да правят компромиси в името на любовта.  Представителките на този зодиакален знак искат винаги да е на тяхното. Дори не се опитват да изслушат отсрещната страна.\r\nОвните постоянно и непрекъснато показват, че знаят и могат повече от половинките си, което определено не се харесва на представителите на силния пол. Често връзките им се провалят, защото са прекалено властни и егоистични. Овните освен това знаят какво искат и как точно да го получат. Имат умението да манипулират хората около себе си.   2. Дева Девите са изключително упорити. Ако са си наумили нещо, трябва да го постигнат на всяка цена. Мачкат абсолютно всеки, изпречил се на пътя им и никой не може да ги спре. Не могат да изтърпят мъж, който се опитва да им казва какво да правят. Те са изключително независими и това просто ги влудява.\r\nПредставителките на този зодиакален знак не позволяват на половинките си да покажат своята сила и характер. Това понякога им изиграва много лоша шега. Девите не могат дори за миг да си представят, че съществува мъж, който знае по-добре от тях самите какво трябва да направят. Те понякога не се съобразяват с нищо и гледат на тях да им е добре. Тези техни негативни черти доста често са причина за провала на връзките им.      ", "date": "2019.08.13", "title": "Най-властните жени са от тези 4 зодии"}
{"url": "https://www.actualno.com/business/eksperti-pred-actualnocom-turizmyt-u-nas-se-razviva-na-fona-na-imitacija-i-beton-news_784757.html", "text": "      Бургаската регионална туристическа камара изнесе данни за чуждестранните туристи, които са посетили или са се отказали да почиват на Бургаското черноморско крайбрежие, в сравнение с миналата година.       потърси мнението на Иван Иванов, който е председател на Управителния съвет на Камарата: „През юли 2019 Бургаското черноморско крайбрежие е посетено от 433 хиляди чуждестранни граждани. Спрямо същия период на предходната година има държави, чиито граждани са предпочели отново да дойдат тук, но има и спад и той е 12,79 % или около 56 хиляди души. За май, юни и юли, чужденците, които не са посетили крайбрежието, са около 120 хиляди души“.\r\nИма обаче и пазари, които бележат ръст, и това са Англия 10%, Украйна 22 %, Белгия 8,39%, Ирландия 13 %, Израел 2,4%.   От Бургаската туристическа камара са обезпокоени от обратната тенденция – по нашите плажове. Такива пазари са Италия с хиляда процента, Франция 88%, Германия 35 %, Словакия 26%, Чехия 10 %, Полша 15 %, Швеция 35%, Норвегия 21%, Русия 16%.   Според представители на Камарата, има държави, които за втора година липсват на българското електронно табло за посрещане и изпращане на . Това са Грузия, Азербайджан, Египет, Ирак, Сърбия, Македония, Турция и други.\r\n„Според нас този отлив е поради факта, че туризмът се развива на фона на бетон и имитация на туризъм. в и . От 10 хиляди анкетирани и запитани „Бихте ли почивали тук?“ - 42% казват, че предпочитат съседните държави. 38% считат, че цените са високи, а качеството е много ниско. Само 15 процента мислят, че трябва да се подкрепя българският туризъм. Някои анализатори мислят, че е възможно да носят по-високи приходи. Но те не се съобразяват с факта, че през последните години във финансовата структура на туристопотока, посещаващ Бургаското черноморско крайбрежие, настъпиха резки промени. Идват съсловия няколко степени под средната класа на тези държави. В средата на месец юли бяха намалени туристическите пакети до 35%. Според мен при такава симбиоза от похвати не можем да очакваме повече валутни приходи, категорично не. За нас е трудно обяснимо, как ще приключи договарянето за 2020 година и ще може ли да се покрият тези намаления и последващата инфлация“.    Бургаската туристическа камара препоръчва при разработването на туристическите пакети да се подходи диферинцирано. Да има програми за младежи, за семейства с деца и за възрастни хора. За тези различни категории, препоръчват да бъде извършено райониране на туристическите селища. Според изследователите на пазара, ако това не стане, отново ще има съществен спад през следващия сезон.\r\nИван Иванов счита, че това лято е свързан с цялостното състояние на държавата. Скандалите с къщите за гости, безопасността на храните, алкохолът в пластмасови бутилки, контролът на шезлонгите и чадърите, движението по пътищата, са от важно значение. „Голямата драма е, че хората които определят политиката в туризма, не разбират, че понятието туризъм е изключително сложно и комплексно понятие. Имидж не се създава от реклама, а от състоянието и управлението на държавата“, казва в заключение анализаторът. ", "date": "2019.08.13", "title": "Експерти пред Actualno.com: Туризмът у нас се развива на фона на имитация и бетон"}
{"url": "https://www.actualno.com/cars/naj-staroto-porshe-v-sveta-shte-byde-prodadeno-za-nad-10-mln-dolara-news_784732.html", "text": "      Въпреки че има странен външен вид, най-старото  „Порше“ играе основна роля в развитието на автомобилната индустрия.      За някои може да изглежда като извънземен космически кораб, но този спортен автомобил е бил личното превозно средство на Фердинанд и неговия син Фери Порше, собствениците и основателите на известната марка.   Автомобилът е проектиран така, че Фердинанд Порше е поискал да направи по-лека версия на KdF-Wagen, първата версия на VW Beetle, която е основата за развитието на Porsche 356.\r\nПо стандартите на авиационната индустрия, той получава лек корпус от алуминиева сплав, а частите са съединени с нитове.  Стандартният 1.0 двигател е усилен до 32 к.с., достатъчен за достигане на 141 км/ч.\r\nНа 15 август този автомобил Type 64 ще бъде пуснат на търг в Монтерей, където се очаква да достигне цена от над 10 милиона долара. ", "date": "2019.08.13", "title": "Най-старото „Порше“ в света ще бъде продадено за над 10 млн. долара  "}
{"url": "https://www.actualno.com/ruse/noi-ruse-konsultira-bydeshti-pensioneri-news_784797.html", "text": "      Териториално поделение на Националния осигурителен институт в Русе организира по общини консултации за гражданите, за избора на по-благоприятен прогнозен индивидуален коефициент. Експерти от отдел “Пенсии” ще предоставя на своите бъдещи клиенти услугата „Изчисляване на прогнозна пенсия“.      За да се направи необходимото изчисление е необходимо да бъдат предоставени следните документи: Лична карта; Оригинално удостоверение за осигурителен доход обр. УП – 2 за период от три последователни години от последните 15 години осигурителен стаж до 01.01.1997 г. по избор; Оригинални документи, доказващи трудов/осигурителен стаж до 01.01.1997 г. – трудови книжки, осигурителни книжки, удостоверения, военно-отчетна книжка и др.   Освен представянето на посочените документи, гражданите трябва устно да заявят колко трудов/осигурителен стаж имат положен до 01.01.1997 г. След тази дата, информацията за осигурителния стаж и доход е служебно известна въз основа на данните по чл. 5, ал. 4 от Кодекса за социално осигуряване.\r\nКонсултациите в ТП на НОИ в Русе се извършват всеки работен ден от 8.30 до 17 ч. В Бяла от понеделник до четвъртък по същото време. В останалите шест общини на областта желаещите ще получат необходимата консултация от 9,30 до 15.30 ч., в следните дни: на 03.09. във Ветово; на 10.09. в Две могили; на 13.09. в Сливо поле; на 17.09. в Борово; на 24.09. в Щръклево и на 27.09. в Ценово.   ", "date": "2019.08.13", "title": "НОИ – Русе консултира бъдещи пенсионери"}
{"url": "https://www.actualno.com/society/gl-komisar-nikolov-do-dovechera-naj-verojatno-shte-zagasjat-pojara-v-haskovsko-news_784789.html", "text": "      „Вече второ денонощие продължават нашите усилия по овладяването на пожара, който е засегнал почти 8000 декара площ. Почти 4000 от тях са горска площ. 93 човека – пожарникари, горски служители и военнослужещи продължават усилията”, съобщи главен комисар Николай Николов, директор на ГДПБЗН на извънреден брифинг в хасковското село Любеново по повод пожарите , предаде БГНЕС.      Прогнозите следобед са за смяна посоката на вятъра и усилването му, което евентуално би създало някакви проблеми, допълни Николов. \"Затова и хората са вътре, на терен. Ако така продължават нещата, би трябвало да имаме хора на дежурство, които само да обикалят периметъра.   Военновъздушните сили на армията са в готовност да предоставят хеликоптер за гасенето на пожара, но към момента това не се налага\", съобщи още ком. Николов.\r\nПо повод пожарите в Пловдивско, Николов съобщи, че десет екипа продължават да работят по овладяването на огнената стихия там. Гъст дим продължава да отива към близките населени места, затова е разположена мобилна измервателна станция, която да следи за качеството на въздуха. Втора такава станция ще бъде разположена в околностите на гр. Раковски. „Идеята е да следим състоянието на въздуха и ако се наложи, да предупредим своевременно хората. Към момента данните от станцията не показват критични стойности, които да застрашават живота и здравето на хората, но гражданите се притесняват от дима, поради което се обърнахме към тях да си стоят по домовете и да уплътнят прозорците и вратите си”, допълни Николов.  Ако някой гражданин не се чувства комфортно, спешни екипи са на терен, за да могат да помогнат, съобщи още той.\r\nЕкипи на Пътна полиция контролират трафика на АМ Тракия от двете страни и при силно задимяване, водачите на потно-превозни средства ще бъдат информирани веднага при задимяване на пътя.   Повече за пожара      ", "date": "2019.08.13", "title": "Гл. Комисар Николов: До довечера най-вероятно ще загасят пожара в Хасковско"}
{"url": "https://www.actualno.com/society/mvnr-njama-opasnost-za-bylgarite-blokirani-na-ostrov-samotraki-news_784786.html", "text": "      Няма пряка опасност за българските туристи, блокирани на остров Самотраки. Генералното ни консулство в Солун е в постоянен контакт с гръцките власти, следи ситуацията и е готово да окаже съдействие при необходимост, съобщиха от министерството на външните работи.      През последната седмица бяха преустановени курсовете на големия ферибот “Азорес Експрес”, което доведе до редица проблеми с транспортирането на намиращите се на острова туристи. В момента на Самотраки има около 1500 туристи, предимно от Румъния, както и от България, Сърбия, Франция, Великобритания и Италия.   Осигурена е храна, питейна вода, медицинско обслужване и стоки от първа необходимост. Хотелиерите правят значителни намаления на нощувките, а общинските власти предоставят безплатни стаи за настаняване, включително в училищата. Областната управа финансира раздаването на безплатна храна за нуждаещите се.\r\nГръцкото министерство на корабоплаването е взело решение туристите да бъдат извозени от катамарана “Андрос Джет” (с капацитет 600 пасажери и 75 автомобила), който ще извършва от утре, 14 август, по три курса на ден.  Възникнал по-рано пожар на острова е потушен и не застрашава живота на туристите.\r\nПри нужда от съдействие българските граждани могат да се свържат с Генералното ни консулство в Солун на телефони: +30 2310 829 210; +30 2310 869 520. ", "date": "2019.08.13", "title": "МВнР: Няма опасност за българите, блокирани на остров Самотраки "}
{"url": "https://www.actualno.com/asia/nova-zelandija-shte-plashta-zaplati-i-v-kriptovaluta-news_784802.html", "text": "      Управляващите в Нова Зеландия одобриха официално възможността компаниите да изплащат заплати в , съобщава” Financial Times”.      Нова Зеландия подкрепя компаниите, които изплащат заплатите на своите служители в криптовалута. В резултат на това този клас активи се приравнява към основните средства за разплащане. Постановлението на новозеландското правителство разрешава изплащането на заплати в криптовалута от 1 септември, ако се осъществяват под формата на редовни фиксирани суми. Избраната от шефовете валута трябва да бъде свързана най-малко към една фиатна валута и да бъде конвертирана спрямо стандартните конвертирана към стандартния начин на плащане, уточняват експертите.   Самонаетите граждани не могат да получават заплата в криптовалута.\r\nПодоходният данък за фирмите остава непроменен.  Досега заплащането с криптовалута беше възможно само в Япония. Този въпрос е решен законодателно, а криптовалутата има статут на законно платежно средство. ", "date": "2019.08.13", "title": "Нова Зеландия ще плаща заплати и в криптовалута "}
{"url": "https://www.actualno.com/curious/tezi-dvamata-se-zavryshtat-v-otkradnat-jivot-news_784804.html", "text": "       След 7 успешни сезона и 334 завладяващи епизода, най-успешният български медицински сериал „Откраднат живот“ се завръща в ефира на NOVA тази есен. Хитовата българска продукция, която през последните 3 години обедини най-обичаните лица на българските кино и театрална сцена, ще продължи историята с нови житейски и медицински казуси.       Минало и настояще ще съберат отново на снимачната площадка две от най-обичаните звезди на сериала – Алек Алексиев и Димо Алексиев. Актьорите, които поставиха начало на историята в „Откраднат живот“ ще се завърнат в образите на доктор Василев и доктор Генадиев, за да преоткрият семейните отношения и отдавна забравеното минало. Екипът загатва за появата на нови герои, които ще извадят на повърхността неподозирани връзки, предизвиквайки лакарите в „Св. Анастасия“ да преосмислят последните  десетилетия.    , разказа Александър Алексиев в \"Здравей, България\". Актьорът добави, че развитието на историята е коментирано дълго време с продуцента на сериала Евтим Милошев, а сега се явява точният момент за появата на двама любими герои. Осми сезон ще се появи под заглавието „Кръвни връзки“ и по традиция ще акцентира още една голяма тема – неразрушимите отношения, които могат да бъдат по-силни от личния избор. „В новия сезон ще разгърнем идеята за кръвните връзки и как те управляват живота ни. Дори и да не ги припознаваме като осно вен фактор, рано или късно те се намесват в решенията ни.   Това ще се случи и с голяма част от лекарите в „Св.Анастасия“ в ситуации с нови герои и сериозни дилеми, които ще променят досегашния ход на събитията. Сюжетът ще има препратка към 82-а, проследявайки различни връзки и последствия, довели героите до днешния момент“ -разказва Христина Апостолова“, главен сценарист на „Откраднат живот“. ", "date": "2019.08.13", "title": "Тези двамата се завръщат в \"Откраднат живот\""}
{"url": "https://www.actualno.com/europe/polskata-upravljavashta-partija-otiva-na-izbori-samostojatelno-news_784781.html", "text": "      Управляващата партия в Полша „Право и справедливост” (ПиС)  ще участва самостоятелно в изборите, а опонентите й от опозицията са сключили коалиционно споразумение, съобщава РИА Новости, позовавайки се на данни от Държавната избирателна комисия.      Парламентарните избори в ще се проведат на 13 октомври. Гласоподавателите ще трябва да изберат 460 членове на сената (долната палата на парламента) и 100 депутати в сейма (горната палата).   Държавната избирателна комисия е регистрирала 6 избирателни кандидати, сред които „Право и справедливост” и „Гражданска коалиция”, включваща опозиционните сили, обединени около партия „Гражданска платформа”, предаде БГНЕС.\r\nТова означава, че водената от Ярослав Качински управляваща партия „Право и справедливост” ще се яви на изборите самостоятелно. Първоначално „ПиС” води преговори за коалиция с движението „Кукиз-15”, оглавявано от рок-музиканта Павел Кукиз. Неотдавна, обаче, Кукиз заяви, че ще участва в изборите заедно с Полската селска партия.  Все още не е регистриран избирателния комитет на „Левите”, обединяващ политическите сили от лявото пространство. Избирателната комисия поиска да бъдат отстранени някои недостатъци от документите им за регистрация.\r\nПоследните социологически проучвания сочат, че „Право и справедливост” е в състояние да спечели самостоятелно изборите. Социолозите прогнозират повече от 40 % от избирателите да гласуват за партията на Качински, докато за „Гражданска коалиция” се очаква да гласуват по-малко от 30% от гражданите.   Последните парламентарни избори в Полша се проведоха на 25 октомври 2015 година, спечелени от „Право и справедливост” с 37,58%. Второ място зае „Гражданска платформа” с 24,09% от гласовете. Останалите партии получиха, съответно, „Кукиз-15” – 8,81%,  „Модерна” – 7,6% и Полската селска партия – 5,13%.     ", "date": "2019.08.13", "title": "Полската управляваща партия отива на избори самостоятелно "}
{"url": "https://www.actualno.com/balkani/spored-anketa-dve-treti-ot-mladejite-v-syrbija-iskat-da-napusnat-stranata-news_784774.html", "text": "      Почти 60% от младите хора в Сърбия смятат, че страната се нуждае от силен лидер, когото да следват хората, докато през 2017 г. 39% са били на това мнение. Това беше подчертано при представянето на Алтернативния доклад за положението и нуждите на младежта в Сърбия, на Младежката организация на Сърбия, предаде БГНЕС.      Според проучване от май-юли само главата на Сръбската православна църква патриарх Ириней е оценен с 2,1 (по скала от 1 до 5), министърът на младежта и спорта Ваня Удович - с 2, докато държавният глава Александър Вучич е със среден рейтинг от 1,6.   В проучването са участвали 1 238 души на възраст между 15 и 30 години.\r\nОт тях 71% не вярват, че в Сърбия съществува свобода на медиите. По-малко от една четвърт от анкетираните са отговорили позитивно за Европейския съюз, докато над една трета са отговорили негативно.  Присъединяването на Сърбия към ЕС е подкрепено от 38% от младите хора, което е почти 5% спрямо миналата година. Тази година анкетата показа за първи път по-висок процент противници на влизането на Сърбия в ЕС сред младите хора - 40 процента от анкетираните.\r\nСамо един от четирима млади хора смятат, че би било по-добре да живеят в Сърбия, ако бяха част от ЕС, докато почти толкова вярват, че животът ще бъде по-лош. Близо две трети от анкетираните планират да напуснат Сърбия.   Повечето считат, че личните познанства и контакти и членството в политическа партия е по-важно за получаване на работа, отколкото образованието. Техният възглед е, че висшето образование е дискредитирано от фалшиви дипломи и фантомни частни колежи и че младите хора отиват в чужбина, защото знанията им са ценени там.     ", "date": "2019.08.13", "title": "Според анкета две трети от младежите в Сърбия искат да напуснат страната "}
{"url": "https://www.actualno.com/society/svinevydi-alarmirat-za-sluchai-na-bezrazborno-izhvyrleni-ostanki-ot-ubiti-praseta-news_784792.html", "text": "      Протестиращите от сливенското село Крушаре срещу избиването на прасетата от т. нар. заден двор изпратиха второ отворено писмо до премиера Бойко Борисов, министъра на земеделието Десислава Танева, министъра на околната среда Нено Димов, шефа на Агенцията по безопасност на храните Дамян Илиев и медиите.      В изложението си те изразяват безпокойство от това, че се разкрива вече пета екологична бомба, в резултат на свободно разхвърлени отпадъци от т.нар. „превантивно“ клане на прасета.   \"Настояваме да обърнете внимание, че вече откриваме пети случай на изхвърлени отпадъци от клане на прасета в рамките на три дни. Новият случай е в един от каналите на язовир Жребчево директно изхвърлени във водата и около водата.\r\nТук не говорим за случайни инциденти, а на АЧС и няма смисъл да се тиражира в общественото пространство, че за това са виновни стопаните и местната власт, при положение, че не е предвидено решение и не е популяризиран протокол за действие при превантивното колене на животни.  Реакция от страна на БАБХ и МЗ по тези случаи няма, а с проблемът са оставени да се оправят местните структури на полиция и пожарна.\r\nВ условията на епидемия, е редно да се поеме отговорност на най- високо ниво за некачествените мерки за превенция, които както изглежда водят до екологична катастрофа. Блокадата остава!\", пише още в писмото на свиневъдите.    ", "date": "2019.08.13", "title": "Свиневъди алармират за случаи на безразборно изхвърлени останки от убити прасета "}
{"url": "https://www.actualno.com/viewpoint/i-pred-bylgarskija-kazan-v-politicheskija-ad-njama-pazach-news_784556.html", "text": "      Искрено съм учуден от реакциите на хората по повод на учредянането на една нова партия. Партия, която се създава, не че на някой му се занимава с българска политика и иска да седне на топло в парламента, а защото така просто не може, а и не трябва да се живее в България. Партия, чиято единствена идея е да се бори със статуквото и да промени системата. Дали ще успее, дали пътя, по който ще тръгне, е правилният - това времето ще покаже.      Но, да се върнем към обществените реакции. Нормално е цялата червено-розова пасмина от БСП и производни да скърца със зъби и да плюе по създаващата се политическа формация. Та тя издърпва килимчето под краката на вечно управляващите комунисти, като обезмисля израза \"за да падне от власт Борисов, съм склонен да гласувам за Левицата\". Така на мястото на всяка преселила се във вечните червени полета баба няма да дойдат двама-трима разочаровани от сегашното управление.\r\nНормално е управляващите от ГЕРБ да скачат като вуду магьосник около жертвен огън и да впрягат всички подчинени им медии да храчат и да се присмиват в стил \"това е несериозно, ние сме хората, които знаем и можем\" - в желанието си да продължат хегемонията на корупционното си управление, без грам мисъл за обикновения човек, живеещ в България. Услужливи ПР-и и медии, викнаха в един глас: \"Това е чалга - това е основата на чалга културата\". На всички тях им припари, защото след някой друг апартамент, някоя друга тераса и тежката зим , която ни очаква с повишена цена на ток и парно, а вече и на свинско, народът може да излезе на улицата, подтикнат именно от тази партия.   Уважаеми управляващи, ние, нормалните и интелигентни хор , знаем какво е чалга културата. Разликата между вашето управление и управлението на една европейска държава е като разликата между \"Тигре-тигре\" и \"Йовано, Йованке\". Престъпността и корупцията е в основата на чалга културата. Чувството за безнаказаност на престъпници и корумпирани политици породи това унищожително за обществото ни и пагубно за децата ни явление.\r\nНо най-учуден оставам от реакцията на дясномислещите хора. Господин Трифонов бил простак, бил мутра, бил патерица на ГЕРБ. Интересно, от повече от 20 години го гледам по телевизията и нито един път не чух от устата му \"БАЙ ХУЙ\" в ефир. Вие, господа от автентичната десница, трябва да видите шанса, който ни дава тази ситуация. Разбира се, колегите от \"Да, България\" с основание не са доволни, защото няма да са само те представители на дясната общност, както и никога не са били, въпреки въжделенията и скритите маневри на политическия им гуру г-н Иван Костов. Дясномислещите хора у нас са много повече от 5-6%. Но не мога да приема представители на други политически формации от дясния спектър защо се подведоха по всички изредени до тук и гракнаха в един глас \"ЧАЛГАР\". Наричате чалгар този, който с КУ-КУ бенд през изминалите 20 години свири и пя с едни от най-известните в света рок и поп изпълнители, екипа, който написа и продуцира песента на Крисия, достигнала второ място на конкурса за деца на ЕВРОВИЗИЯ. \"Стига глупости\" , както се казва в една известна телевизионна реклама.\r\nПриятели, аз мисля, че трябва да подкрепим шанса за разбиване на статуквото - в противен случай ГЕРБ и БСП ще управляват до второ пришествие. Нека да помогнем с каквото можем, с нашия политически и експертен опит, с това че познаваме скритите правила, на българския политически живот. Вярвам, че след време България , ще е едно по- добро място. Искрено се надявам, че този път не греша.     Автор: Цветан Манчев, председател на БДС \"Радикали\"   ", "date": "2019.08.13", "title": "И пред българския казан в политическия ад няма пазач*"}
{"url": "https://www.actualno.com/business/otpraveno-e-iskane-za-oglasjavane-na-prichinite-za-dva-incidenta-v-aec-kozloduj-news_784778.html", "text": "      Само за един месец в VI блок на АЕЦ \"Козлодуй\" настъпиха две извънредни събития, които доведоха до намаляване на мощността съответно на 40% и 30%, и изключване на блока от енергийната система на страната. Възникването на подобни технически инциденти, макар те да са извън обсега на Международната скала за ядрени и радиационни събития, представлява сериозен проблем за специалистите, защото поставят реактора в екстремни физически условия, което намалява надеждността на компонентите, а от там и нивото на безопасността. Това твърди д-р Петър Кърджилов .      И докато с турбогенератора на Блок 6 на 3 юли получи някакво отразяване в медиите, то на 1 август, с две изключили главни циркулационни помпи, който е още по-обезпокоителен предвид съобщеното и многото въпросителни, беше изолиран от информационния поток. Ядреният експерт и бивш председател на АЯР проф. Георги Касчиев намира този инцидент именно за обезпокоителен, защото главните циркулационни помпи (ГЦП) са захранени от отделни независими секции от 6 кВт. За да изключат едновременно две ГЦП, трябва да има някаква обща причина . От АЕЦ \"Козлодуй\" обаче не дадоха никакви сведения каква е тя, само казаха, че била отстранена. Мощността на реактора е намалена до 30%, а би трябвало да е повече. Освен това, при 30% топлинна мощност турбогенераторът би трябвало да е изключил. От АЕЦ-а докладваха, че турбогенераторът е бил спрян, за да се пуснат двете ГЦП, което, според проф. Касчиев е твърде странно и остават много въпроси без отговор. Още повече, подобни инциденти се случват в този блок почти всяка година.   Поради това д-р Кърджилов поиска от АЯР по Закона за достъп до обществена информация пълните доклади, които, след докладване от АЕЦ \"Козлодуй\", трябва да се изпратят до Международната агенция за атомна анергия във Виена до един месец след всяко подобно събитие.\r\nКърджилов казва и, че V блок на АЕЦ \"Козлодуй\" също работи в непредвидени условия  - с увеличена мощност на 104% и с неизпълнени препоръки от МААЕ. През 2016 година петчленен състав на Върховния административен съд реши, че срокът на експлоатация на блокове 5 и 6 на АЕЦ \"Козлодуй\" може да бъде удължен без доклад за оценка на въздействието върху околната среда. Решението на съда беше взето въпреки твърдата позиция на много български и румънски организации, граждани, експерти и двама румънски министри на околната среда, включително министъра на външните работи, че трябва да се извърши пълен ДОВОС, за да се продължат лицензите на старите реактори. На 6 ноември Националната агенция за ядрено регулиране издаде лиценз за удължаване на работата на V блок за 10 години, като игнорира 11 проблема, идентифицирани от мисията на IAEA Pre-SALTO в оценката им за ядрена безопасност на двата блока. В своя доклад експертите от Pre-SALTO заявяват, че има 11 проблема, касаещи \"основни области за подобряване в бъдеще\".  Парадоксално, за IV блок в Калининската АЕЦ в Русия, който работи със същия реактор като тези в АЕЦ \"Козлодуй\" – ВВЕР 1000, беше извършена процедура по ОВОС. За този реактор също беше решено увеличаване на мощността на 104%, като в техния доклад за ОВОС се казва, че увеличаването на мощността означава и по-високо радиологично натоварване за населението.\r\nИменно заради това Кърджилов иска отговори за инцидентите в VI блок и напомня, че дори Русия, където при много съмнителни обстоятелства и вероятен тест на ядрено оръжие, са направили ОВОС и съобщават за негативни последици от промяната на режима на работа.          ", "date": "2019.08.13", "title": "Отправено е искане за огласяване на причините за два инцидента в АЕЦ \"Козлодуй\""}
{"url": "https://www.actualno.com/curious/kak-da-izberem-naj-vkusnata-dinja-v-magazina-news_784752.html", "text": "       Лятото няма как да мине без динята . Този сочен плод ни разхлажда в горещите дни и е един от любимите плодове на много хора. Но динята крие в себе си много повече. Тя е един от най - вкусните и полезни летни плодове. Съдържащ изключително много вода, този плод е използван като източник на вода в пустините. В света има повече от петстотин сорта диня, между които можете да избирате. Знаехте ли, че освен червена, има розова,  жълта, бяла и оранжева диня. Също така съществуват и дини без семки. Страхотно, нали?       След като ви запознахме с ползите на динята, ще ви разкрием как можете да изберете правилната диня в магазина.   Тъй като динята има много дебела кора, понякога може да бъде много трудно да разберете какво се крие под нея. А колко разочароващо би било да купите диня, която не е вкусна или добре узряла? Ето защо е добре да знаете някои хитринки, които ще Ви помогнат да избирате диня в магазина.\r\nКато за начало, погледнете дръжката на плода. Ако той е добре узрял, дръжата трябва да е суха и спаружена. Ако динята все още е зелена, дръжката е свежа и зелена и е добре да бъде оставена още няколко дни, докато узрее напълно.   Следващия трик, за който вероятно сте чували, е почукване по динята. Ако чуете глух звук, вероятно плодът не е добре узрял. Звукът, който трябва да чуете е чист и ясен. Той трябва да ви покаже, че вътрешността на динята е плътна и узряла. Също така можете да обърнете внимание на петната, върху динята. Зрялата диня се характеризира със зелен цвят и бели петна . Ако петната по нея са жълтеникави, то най-вероятно на динята и е нужно още време докато стане годна за ядене.    ", "date": "2019.08.13", "title": "Как да изберем най-вкусната диня в магазина "}
{"url": "https://www.actualno.com/moresport/chovekyt-kojto-probjaga-5000-kilometra-news_784699.html", "text": "      Тодор Димитров - Ел Капитан, завърши най-дългото състезание в света \"Шри Чинмой Себенадминаване 3100 мили\" за 51 дни 17 часа 8 минути 38 секунди, стана един от 44-те бегачи, завършили състезанието през 20-годишната му история и се класира на 40-то място.  Той е едва 44 човек в света, успял да премине маршрута - едно доказателство за удивителната природа на човека, за неговия неограничен потенциал.      Рекордът на състезанието е 40 дни 9 часа 6 минути, поставен през 2005  година от Ашприхатал Алто (Финландия).  Националният рекорд на България е  50 дни 13 часа 48 минути 57 секунди и е поставен от Шопан (Цветан)  Цеков през 2006 година.\r\n\"Не е нужна само физика, трябва да бягаш със сърцето. Когато човек преодолее такова нещо определено усеща, че невъзможното става все по-малко. Невъзможното до голяма степен е в ограничението на нашия ум\", сподели Тодор Димитров след своя изключителен подвиг.\r\nТой добави, че е преживял много болезнена стомашно-чревна инфекция, но  не се е отказал от дневната \"доза\" бягане - 97 километра. Дневно всеки  състезател има по две 10-минутни почивки и в тези почивки поема  максимално количество вода и храна. Така Тодор е поемал по 10-12 000  калории, за да издържи нечовешкото изпитание.     Състезанието \"Шри Чинмой Себенадминаване 3100 мили\" е една от най-трудните, биологично невъзможни прояви за издръжливост.  Външните предизвикателства пред които се изправят бегачите са, че те бягат в кръг в продължение на 52 дена без прекъсване, износват повече от 15 чифта маратонки и бягат повече от два маратона на ден (60 мили или 97 км), обикалят трасето (тротоара около едно училище и няколко игрални площадки в Куийнс, Ню Йорк) повече от 5600 пъти. Бегачите се хранят докато бягат, почиват минимално и прекарват възможно най-много време на трасето. Състезанието се провежда в месеците юли и август, от 23 години насам. Бегачите са изложени освен на огромното натоварване, също и на най-горещите дни от годината, изпепеляващото слънце, както и летните бури, които не са рядкост.\r\nОснователят на състезанието Шри Чинмой казва: \"Ако живеем в сърцето, невъзможното не съществува\" и „Ние всички сме наистина неограничени, ако само се осмелим да предизвикаме възможностите си и имаме вяра\". Постиженията на Тодор Димитров     Ел Капитан е завършил множество ултрамаратони в Европа, Азия и Америка, включително 3  шестдневни ултрамаратона, пет 24-часови бягания, обиколката на Мон Блан (UTMB), както и маратон в Кабул, Афганистан. Национален рекордьор на 6 дни с пробягани 707 км. ", "date": "2019.08.13", "title": "Човекът, който пробяга 5000 километра"}
{"url": "https://www.actualno.com/asia/turcija-ne-e-dovolna-ot-triumfa-na-bashar-asad-news_784812.html", "text": "      Министерството на националната отбрана на Турция предупреди руските си колеги за „аморалните и безпощадни\" действия на сили под контрола на сирийския президент . Изявлението бе направено на фона на първите сериозни победи на сирийската армия за последните четири месеца по време на военната операция край зоната на деескалация в Идлиб, отбелязват от редакцията на руския вестник „Коммерсантъ“.      „Само от юни, в резултат на обстрели и атентати от страна на поддръжниците на Асад, подкрепени от руските ВВС, около 400 невинни хора са загинали в зоната на деескалация“, заяви министърът на националната отбрана на Турция Хулуси Акар в интервю за телевизия TRT Haber, цитирана от изданието. Министърът на отбраната определи нападенията на сирийската армия върху Идлиб, където според него умерената опозиция се опитва да „защитава своята територия\", като „неморална и безпощадна\". Акар подчерта: Анкара „продължава да работи за прекратяване на примирието в Идлиб“ и е готова за „решителни стъпки“ в отговор на сирийската армия, обстрелваща турските наблюдателни постове в тази област. Именно за това Анкара е предупредила Русия, допълва агенция Фокус.   През септември миналата година в Сочи Хулуси Акар заедно с руския си колега Сергей Шойгу подписаха меморандум за стабилизиране на ситуацията в Идлиб. Споразумението имаше за цел да предотврати военна операция в тази последна зона за деескалация, която тогава бе извън контрола на , но при определени условия. Сред тях са изтеглянето на „радикални терористични групировки\" и тежко оборудване на 15-20 км дълбоко в зоната на деескалация на Идлиб, съвместно патрулиране по границите на зоната от руски и турски военни, откриване на свободен трафик по пътищата М4 (Алепо-Латакия) и М5 (Алепо-Хама) до месец декември.\r\nЕдинственото нещо, което се реализира оттогава, е патрулирането по границите на зоната за деескалация.  Изтеглянето на военно оборудване и бойци бе изпълнено, но само за кратко. В резултат на това, както подчерта специалният пратеник на руския президент за Сирия Александър Лаврентев в по-ранно интервю за „Коммерсантъ\", умерената опозиция контролира около 5-6% от територията в Идлиб. Останалото се пази от бойците на терористичната групировка „Хаят Тахрир ал Шам” (бившата „Джебхат ал Нусра”). Събеседникът на изданието подчерта, че преди сключването на меморандума от Сочи на 17 септември 2018 г. опозицията е контролирала приблизително 40–45% от територията.\r\nСитуацията около зоната за деескалация ескалира в края на април. Сирийската авиация с подкрепата на руските въздушнорокосмически сили започна да нанася удари в Идлиб. В същото време отрича провеждането на офанзивна операция в Идлиб, подчертавайки, че всичко, което се случва, е „единствено отговор на провокативни действия на радикални бойци\", които бомбардират авиобаза „Хмеймим\" и селища, граничещи с зоната на деескалация. Сирийските опозиционни сили обвиняват Дамаск и Москва в убийството на цивилни. Според Сирийската обсерватория за човешките права (СОЧП), която е базирана в Лондон, от 30 април до 11 август в зоната са убити 3179 души, включително 890 цивилни, повечето от които са загинали в резултат на действията на сирийските и руските военни. Около 80 цивилни са станали жертви на въоръжени групировки.   Примирието в Идлиб, което Дамаск обяви в началото на август, продължи само няколко дни. След това сирийската армия засили действията си. Миналия уикенд бяха освободени две населени места - Ал-Хобейт и Сукаке, разположени на приблизително на разстояние от 10 км от магистрала М5 и на толкова от град Хан Шейхун в южната част на провинция Идлиб. Според официални сирийски източници армията е блокирала доставките за бойците. Това е първият голям успех на сирийската армия от края на април. Окупираните от военните райони бяха извън контрола на Дамаск в продължение на седем години.    Победата на сирийската армия бе на висока цена. Според руското министерство на отбраната на 10 и 11 август „при отблъскване на бойни атаки срещу позициите на сирийските правителствени сили са убити 23 войници, а седем са ранени“. Къде точно са били загинали, не се съобщава. В същото време, според СОЧП, само в битката при Ал Хобайт в събота и неделя са загинали над 130 души, 53 от тях са сирийски войници.\r\nБоевете в южната част на зоната за деескалация на Идлиб продължават. „Терористичните групировки правят опити за разширяване на контролирани територии със сила, извършвайки атаки срещу позиции на правителствени войски\", подчерта руското министерство на отбраната. Положението не е по-добро в други области. В неделя системите за противовъздушна отбрана в руската въздушна база „Хмеймим“ свалиха шест дрона на бойци, а също така бяха регистрирани десетки обстрели на гранични райони с Идлиб.\r\nСпоред източници на изданието, близки до сирийската армия, армията няма да спре, докато не успее да овладее магистралата М5, значителен участък, който преминава през Идлиб.   Въпросът е обаче дали Турция ще си затвори очите за такова значително нарушение на границите на зоната за деескалация. От друга страна, Москва може да се съгласи този район да бъде контролиран от подкрепяната от Турция сирийска опозиция, която ще може да гарантира свободно движение по М5, както е предвидено в меморандума от Сочи. Неслучайно предлага на сирийската опозиция помощ в битките с „Хаят Тахрир ал Шам“. Този вариант може да е подходящ за Анкара, при условие, че военните операции не засягат турските наблюдателни постове. Но очевидно границите на зоната за деескалация във връзка с настъпването на сирийската армия ще се преместят. ", "date": "2019.08.13", "title": "Турция не е доволна от триумфа на Башар Асад"}
{"url": "https://www.actualno.com/cars/mladej-udavi-bmw-zashtoto-iskal-jaguar-video-news_784733.html", "text": "       Жител на Индия бил изненадан от родителите си за 1-рожден ден с чисто ново BMW 3-Series. Вместо да се зарадва, тийнейджърът потопил колата в реката. Както се оказало по-късно, младежът бил разочарован от подаръка, защото искал Jaguar, а не автомобил на баварската марка.      На публикувано в YouTube видео се вижда как белият седан бавно потъва в реката. Въпреки опита на новия му собственик да се отърве от него, автомобилът все пак малко по-късно изплува на островче. Местни жители се опитват да спасят колата, тъй като се изплашили, че в нея има хора. За щастие, автомобилът бил празен, а малко след това окончателно потънал.    Полицейски служители потвърдиха, че младежът действително е потопил автомобила, тъй като бил сърдит на баща си, че не му е купил Jaguar. Срещу хлапака обаче няма да бъде повдигнато обвинение, тъй като се оказало, че той има психически проблеми, заради които на няколко пъти се е лекувал. Сега той преминава терапия и ще се размине с наказание.   В края на юли модел Playboy потопи своето Lamborghini Huracan Spyder в басейна на вилата в Кан, в която почивала. Хърватката Сорая Вучелич  бивше гадже на мегазвездата на бразилския национален отбор и \"Пари Сен Жермен\" ­- Неймар, се оправда с лош избор на обувки. Според нея причина е във високите токове, заради които вместо спирачка, натиснала педала на газта. Наложи се да идва специална машина, която да извади суперколата от басейна. ", "date": "2019.08.13", "title": "Младеж удави BMW, защото искал Jaguar (ВИДЕО)"}
{"url": "https://www.actualno.com/asia/hvanaha-ruskinja-s-maratonki-pylni-sys-zlato-na-granicata-s-kitaj-news_784696.html", "text": "      Китайски митничари задържаха рускиня с маратонки пълни със злато, пише РИА Новости.      Жената носела слитъци с общо тегло близо 2 килограма в обувките си.   \"Преди митническия контрол лицето нервничеше и се държеше подозрително. Откриването на златните слитъци стана възможно с металотърсач.\r\nТя предаде 10 слитъка с общо тегло 1 870,27 грама. Те бяха скрити под стелките на маратонките й.\", пише в изявление на китайските гранични власти.  Златото струвало над 60 хиляди щатски долара, изчислили митничарите.\r\nТуристката твърдяла, че слитъците били наследство от роднини и искала да ги продаде в Китай.   Според китайците, слитъците били направени с подръчни средства и липсвали печати или каквито и да е документи за произход.    В Забайкалски край, откъдето идвала жената, има мини за добив на злато, както и много златотърсачи, които работят \"на черно\".\r\nКонтрабандистката е заплашена от затвор от 3 до 7 години. ", "date": "2019.08.13", "title": "Хванаха рускиня с маратонки пълни със злато на границата с Китай"}
{"url": "https://www.actualno.com/curious/4-te-zodii-koito-nikoga-njama-da-vi-izmamjat-news_784749.html", "text": "      Много от нас просто се нуждаят от лоялност и преданост. Предлагаме ви списък с 4 , които ще защитят сърцето ви от болката и предателството и никога няма да ви изменят.          Хората от тази зодия, по природа са лоялни личности. Те са практични по своята същност. Не намират смисъл в предателството, защото подобен акт никога не завършва с добро.\r\nИменно Телецът е най-надеждният знак на Зодиака от целия хороскоп. Винаги може да разчитате на него. И още повече, че представителите на Зодиака от тази зодия, изобщо не знаят как да лъжат. Те, дори няма да се опитат да ви изменят, а след това да се скрият, както много други биха го направили.   Представителите на зодия Дева, имат огромно сърце и идеята за измяна просто противоречи на тяхната природа. Девите са много мили и практични хора. Те не намират смисъл да губят личното си време с някой друг.\r\nДевата не се нуждае от никакви тайни. Тя знае и разбира, какво е горчивината на предателството. Именно това, подтиква девата да не се променя и да не наранява ближния.       Хората от зодия Дева са анализатори. Те ще говорят с партньора си, за своите чувства и онова, което ги притеснява. В резултат на това са и критични към себе си. Везните винаги поддържат мира. Те не могат да толерират несправедливостта по отношение на хората около си. Предателството противоречи на всички техни вярвания.\r\nПредставителите на Зодиака от тази зодия са добри, нежни, привързани хора. За тях на първо място са нуждите на другите. Тях те поставят по-високо от своите собствени. За Везни, няма смисъл да нараняват тези, с които са тясно свързани и които са безумно ценени.\r\nПредателството е последното нещо, което може да вълнува Везните, тъй като искат справедливост за всички.      Представителите от зодия Риби са истински романтици, честни и безкористни. Рибите ще направят всичко, за душата на половинката си. Нейното щастие е най-важно на света.\r\nКонцепцията за „измяна“ противоречи на тяхната същност. Рибите са заинтересовани да поддържат емоционално стабилна връзката си. Те не разбират, защо трябва да рискуват отношенията си, над които са работили толкова дълго и упорито в името на мимолетни радости с непознат. Това не е за Рибите.\r\nХората, родени под знака Риби, добре знаят, че предателството не си струва. Състраданието е важна част от живота на Рибата. По този начин винаги мисли как действията й, се отразяват на хората около й. В резултат, нито едно предателство няма да е включено в плановете й. ", "date": "2019.08.13", "title": "4-те зодии, които никога няма да ви измамят"}
{"url": "https://www.actualno.com/asia/majka-i-dete-ot-kndr-umrjaha-ot-glad-v-seul-news_784745.html", "text": "      Бежанка от и 6-годишният ѝ син са открити мъртви в апартамент в Сеул. Предполага се, че двамата са починали от глад, съобщи YTN.      Телата са били открити при отваряне на квартирата от градската администрация на 31 юли, след като жената не отговаряла дълго време на телефона, а сметките ѝ не били платени. Водата е била спряна.   Предполага се, че майката и детето са починали преди два месеца. В хладилника им е имало само лют червен пипер.\r\nЖената е избягала в през 2009 година, а после заминала в Китай. След развода си тя се върнала в Сеул с детето си. Според съседите живеела тихо и не общувала много с тях.  Обикновено бившите жители на КНДР са под защитата на правителството на Южна Корея и получават помощ в размер на 100 долара месечно. \r\nСпоред представител на правителството причина за нещастието е образуването на т.нар. \"сляпа зона\" в системата на бежанци от КДНР в Южна Корея, когато за неплащане на сметките им се спира тока и водата.    ", "date": "2019.08.13", "title": "Майка и дете от КНДР умряха от глад в Сеул"}
{"url": "https://www.actualno.com/society/ot-utre-oshte-edin-dostavchik-za-sybirane-na-pytni-taksi-shte-prodava-elektronni-vinetki-news_784741.html", "text": "      Вторият Национален доставчик на услуги, който постигна оперативна съвместимост с Електронната система за събиране на пътни такси на Агенция „Пътна инфраструктура“ (АПИ), започва продажба на електронни винетки от 14 август, съобщиха от агенцията.       информира АПИ, че възнамерява да стартира продажбата на е-винетки от 00:00 часа на 14 август 2019 г. под  търговската марка DigiToll – както на специално разработената онлайн платформа www.digitoll.bg, така и в партньорската мрежа на „Интеркапитал груп“, позната с услугата „Cashterminal”, която разполага с над 1500 платежни терминални устройства в страната.   В края на юли „Конкорд Смарт Инфраструктура“ АД доказа оперативна съвместимост със  системата на АПИ, съгласно Общите условия за Национални доставчици на услуги. До момента АПИ има договор за Национален доставчик на услуги с „Интелигентни Трафик Системи“ ЕАД, с „Телетол“ АД и с „Конкорд Смарт Инфраструктура“ АД, като „Телетол“ АД все още  не е постигнала оперативна съвместимост със системата на АПИ и не може да продава електронни винетки.\r\nС  въвеждане в търговска експлоатация на електронната система за събиране на пътни такси на база изминато разстояние трите регистрирани национални доставчика ще имат възможност да предлагат и тол услуги след доказване на оперативна съвместимост с електронната система на АПИ.  В първата фаза от процедурата за регистрация на Национален доставчик на услуги е „Иком“ АД.  Дружеството иска да партнира само в събирането на тол такси.\r\nПроцедурата за кандидатстване и одобряване на националните доставчици на услуги е описана в  Закона за пътищата и Наредбата за условията, реда и правилата за изграждане и функциониране на смесената система за таксуване на различните категории пътни превозни средства на база  време и на база изминато разстояние.   Първият етап е подаване на заявление за регистрация, съгласно изисквания разписани в Наредбата. След като е установено, че лицето отговаря на условията, АПИ одобрява неговото вписване в Национален електронен регистър на националните доставчици на услуги за  електронно събиране на такси.    Съгласно Наредбата лицата, които са вписани в регистъра, могат да подадат заявление за извършване на тази дейност. Процедурата за кандидатстване е отворена и всяко лице, което  отговаря на условията, може да подаде заявление. Процедурата и изискванията са еднакви за всички кандидати, желаещи да предоставят услуги и да бъдат национален доставчик на такива. ", "date": "2019.08.13", "title": "От утре още един доставчик за събиране на пътни такси ще продава електронни винетки "}
{"url": "https://www.actualno.com/velikotarnovo/predstavjat-tomichovija-psaltir-vyv-veliko-tyrnovo-news_784739.html", "text": "       След това ще бъде представен и в Националния археологически музей в София. Това съобщиха на пресконференция в БТА - Велико Търново народният представител Валентин Ламбев - инициатор на идеята, както и професор Димитър Кенанов - изследовател на ръкописа, предаде кореспондентът на .       в околностите на средновековната българска столица Търново.  по време на изследователско пътуване из областта Македония в границите на тогавашната Османска империя. Наречен е на негово име - Томичов псалтир. От 1902 г. се съхранява в Държавния исторически музей в Москва.   Според проф. Кенанов Томичовият псалтир е изключително произведение на словесното и изобразителното изкуство. Той Псалтирът е един от трите най-изящни образци на илюстрованата българска ръкописна книга от Средновековието заедно с Манасиевата хроника от 1344-1345 г. и Лондонското четвероевангелие от 1356 година. Изложението на Томичовия псалтир в България ще бъде от 2018 г. насам - кореспондеция с ръководството на Държавния музей в Москва и посещение в състава на парламентарна делегация, която получава съгласие псалтирът да бъде изложен у нас през настоящата година.\r\nВ момента се уточняват техническите подробности по организацията на изложението на ценната реликва между Българското министерство на културата и Министерството на културата на Руската федерация.    ", "date": "2019.08.13", "title": "Представят Томичовия псалтир във Велико Търново"}
{"url": "https://www.actualno.com/starazagora/za-goljama-bogorodica-razdavat-kurban-v-socialnata-kuhnja-news_784747.html", "text": "      За Успение Богородично членовете на \"Ротари клуб\" Стара Загора - Берое ще приготвят и раздадат курбан в социалната кухня на храм „Св. Паисий Хилендарски“. С инициативата си ротарианци с доброволния си труд ще изразят съпричастността и уважението си към социално слабите се съграждани и хора, изпаднали в трудно положение.      Тържественото освещаване и раздаване на курбана в храма в кв. \"Зора\" и в черквата „Св. Въведение Богородично“ ще бъде извършено от отец Йордан Карагеоргиев и отец Тодор Донев с благословията на Негово Високопреосвещенство Старозагорския митрополит Киприан.   Събитието ще се проведе на 15 август, четвъртък, от 09:30 до 10:30 часа в храм „Св. Паисий Хилендарски“ в кв. „Зора“. ", "date": "2019.08.13", "title": "За Голяма Богородица раздават курбан в социалната кухня"}
{"url": "https://www.actualno.com/starazagora/kryvodaritelska-akcija-shte-se-provede-v-stara-zagora-news_784750.html", "text": "      Кръводарителска акция “Да бъдеш герой е в твоята кръв!” ще се проведе на 16 август от 08:00 до 11:30 часа в Къщата на архитекта на ул. “Сава Силов\" 37.      Акцията се организира от Сдружение \"Самаряни\" и Районният център за трансфузионна хематология (РЦТХ) - Стара Загора. Мотото на кампанията е “Нуждата от доброволно дарена кръв няма ваканция!” и приканва старозагорци с доброволното и безвъзмездно даряване на кръв да подкрепят спасяването на човешки живот.   За включилите се в акцията са подготвени вкусни пакети като жест на внимание и благодарност. ", "date": "2019.08.13", "title": "Кръводарителска акция ще се проведе в Стара Загора "}
{"url": "https://www.actualno.com/climate/14-ot-horata-v-sveta-jivejat-v-svryhvisok-voden-stres-news_784753.html", "text": "      Миналият месец се превърна в поредното доказателство за мащабите на , в която се намира светът. Данните показаха, че юли е бил най-горещият регистриран месец в историята, измествайки от тази позиция дори юли 2016 г., когато имаше силно влияние на явлението Ел Ниньо. Програмата на Европейския съюз за климатичните промени „Коперник“ анализира данните за температурата от цялата планета. Резултатът показа, че миналия юли е бил с около 0,56°C по-топъл от средната глобална температура в периода между 1981 и 2010 г. Екстремните жеги доведоха до най-високите температури в Аляска, улесниха безпрецедентните пожари в Арктика и предизвика масово топене на ледената покривка на остров Гренландия, съобщиха от WWF.      „Месец юли обикновено е най-горещият в годината. Но този юли беше най-горещият, регистриран някога“, казва Жан-Ноел Тепо, ръководител на програмата „Коперник“. „Годините между 2015 и 2018 са били четирите най-топли в човешката история. Ако продължим да увеличаваме които оказват негативно въздействие върху температурите на Земята, ще продължим да отбелязваме и такива рекорди.“    Водата като „защита“ от високите температури Най-надеждното средство за противодействие на горещите вълни и жегите е водата. За съжаление, на нея също може да се разчита все по-малко. Ново проучване на Световния институт по ресурсите установи, че от 1960 г. насам изземването на водата в глобален мащаб е нараснало двойно заради засилващото се търсене – предимно за нуждите на земеделието и промишлеността. Институтът публикува и изследване на най-силно изложените на воден стрес държави. Оказа се, че 17 страни – дом на една четвърт от световното население, са подложени на „свръхвисок воден стрес“. По-голямата част от държавите в Южна Европа като Гърция, Кипър, Италия, Испания и Португалия, както и традиционно дъждовната Белгия, попадат в категорията на страни с , включваща 44-те най-засегнати държави на планетата. Това означава, че техните водни ресурси намаляват със средно 40 % на годишна база. България се нарежда на 54-о място по нива на воден стрес в света.  Природозащитната организация WWF предупреждава, че водният стрес представлява сериозна заплаха за човешкия живот, поминък и бизнес стабилност. Причината е, че нарастването на населението, социално-икономическото развитие и урбанизацията увеличават потребността от вода, докато климатичните промени влияят на динамиката и количеството на валежите.\r\nДванадесет от 17-те страни, които са най-силно изложени на риск от липса на вода, се намират в Близкия Изток и Северна Африка. Районът е горещ и сух, а промените в климата представляват допълнително предизвикателство за тях. Световната банка установи, че в резултат от това тези държави ще претърпят икономически загуби на стойност между 6 и 14 % от БВП до 2050 г. За да ограничим нивата на водния стрес WWF съветва:        - да повишим ефективността на селското стопанство, което днес е отговорно за 40 % от общото количество вода, използвана на годишна база. Земеделските производители биха могли да се ориентират към семена, които се нуждаят от по-малко вода и да подобрят техниките си за напояване, използвайки прецизно поливане;\r\n- да консумираме разумно и ограничим количеството храна, което изхвърляме. Към момента то се оценява на 33 % от произвежданото в световен мащаб;\r\n- да инвестираме едновременно в „сива“ и „зелена“ инфраструктура. Тръбите и пречиствателните станции могат да работят в тандем с и здравите водоеми за справяне с проблемите на водоснабдяването;\r\n- да спрем да мислим за отпадъчните води като за „отпадъчни“. Повторната им употреба създава нов водоизточник. В тези води съществуват полезни ресурси, които могат да се събират, за да се намалят разходите по пречистване на водата.\r\nЗащо издигнаха паметник на ледник може да прочетете в        ", "date": "2019.08.13", "title": "1/4 от хората в света живеят в свръхвисок воден стрес"}
{"url": "https://www.actualno.com/books/deteto-tazi-kniga-shte-vzrivi-mozyka-vi-news_784670.html", "text": "      След успеха на завладяващия трилър „Вдовицата“ британската писателка Фиона Бартън се завръща у нас с втория роман от поредицата за разследващата журналистка Кейт Уотърс. „Детето“, издание на „Ентусиаст“, разказва мрачната и напрегната история за отдавна заровена тайна, която започва да излиза наяве и заплашва да промени много съдби.      Веднага след световната си премиера през 2017 г. вторият трилър на Бартън се превръща в бестселър в родната Великобритания, става „Книга на годината“ според американското обществено радио и до момента е преведен на над 20 езика. Писателят Лий Чайлд определя романа като „напрегнат, омагьосващ и грабващ вниманието“, а Опра Уинфри е категорична – „тази книга ще взриви мозъка ви“.   Историята в „Детето“ започва с шокиращо разкритие – сред развалините на разрушена стара къща в Лондон е намерен малък скелет, заровен там от години. Този случай разпалва интереса на журналистката Кейт Уотърс. Малцина обръщат внимание на кратката ѝ статия във вечерния вестник, но обсебена от тази мистерия, младата жена не спира да си задава въпроса: Кое е бебето от развалините?\r\nДокато се опитва да разплете загадката, тя стига до връзка с престъпление, разтърсило града преди десетилетия: новородено е откраднато от родилното отделение на местната болница и никога не е намерено. Майката и бащата са смазани от загубата.  Кейт е все по-привлечена от миналото на хората, замесени в мистериозните събития. И скоро се оказва пазителка на неочаквани тайни – за една жена тази история е напомняне за най-лошите дни в нейния живот, за друга е истински кошмар, заплашващ да срути целия ѝ свят, а за трета – връщане към срамно събитие, което всячески се опитва да забрави. Разкъсвана между това, което може и което не може да сподели с околните, Кейт със сигурност знае едно – историята на детето трябва да бъде разказана. ", "date": "2019.08.13", "title": "\"Детето\" - тази книга ще взриви мозъка ви!"}
{"url": "https://www.actualno.com/asenovgrad/mylchanieto-na-chinovnicite-ima-li-novi-nezakonni-postrojki-v-romskata-mahala-na-asenovgrad-news_781967.html", "text": "      Повече от две години след протестите заради сбиването между ромски и български деца, ситуацията с изграждане и събаряне на постройки в местност \"Лаково\" и ромския квартал \"Лозница\" в Асеновград не се е променила. Това показва справка, предоставена на 04.06.19 г. на от общината в града.      Според данните, към 2018 г. са съставени 90 констативни протокола за установено незаконно застрояване на жилищни и стопански постройки в споменатите райони. Издадени са 65 заповеди за премахване. 20 от тях са оспорени по съдебен ред, като 15 са потвърдени с влезли в сила съдебни решения. Две от заповедите са отменени, а други три от съдебните производства не са приключили с влезли в сила решения. Съборените незаконни постройки в ромската махала на Асеновград са 48 на брой, 12 от които са премахнати доброволно и 36 - принудително.     Подобни бяха цифрите и през април 2018 г. Тогава от общината съобщиха, че към 31.12.17 г. са съставени 90 констативни протокола за установено незаконно застрояване в ромския квартал „Лозница“, касаещи общо 113 постройки /жилищни и стопански/. Издадени са били 65 заповеди за премахване, като 20 от тях са били обжалвани в Административен съд-Пловдив. 13 от обжалванията тогава са били оставени без уважение. През 2017 г. са били съборени общо 36 постройки, от които 12 са премахнати доброволно.  На въпросите, относно незаконното застрояване и в други квартали на Асеновград , от общината получихме мълчалив отказ за отговор. От градската управа отказаха да уточнят и какви мерки се предприемат, за да се ограничи изграждане на незаконни постройки ? Замълчаха и по отношение на въпроса кога е била извършена последната проверка за установяване на такива на територията на целия Асеновград . Отказаха да отговорят и з а кога са планирани нови инспекции в тази насока .  В крайна сметка, от предоставената информация не става ясно също  ", "date": "2019.08.13", "title": "Мълчанието на чиновниците: Има ли нови незаконни постройки в ромската махала на Асеновград?"}
{"url": "https://www.actualno.com/analysis/syrbija-mjastoto-na-sblysyk-mejdu-rusija-i-sasht-na-balkanite-news_784746.html", "text": "      В материал озаглавен „Сърбия – мястото на сблъсък между Русия и САЩ на Балканите“, руското издание , цитирано от , анализира противопоставянето между двете суперсили на Балканите и избирането на и инструмент на това противопоставяне в материал, представен без редакторска намеса      Сръбската преса съобщава, че САЩ значително засилват в Балканския регион. В същото време те са избрали Сърбия за основен инструмент за постигане на целите си. Русия от своя страна е заинтересована да гарантира, че Сърбия ще остане неутрална към различните остри геополитически процеси, протичащи между САЩ и Русия. Фактът, че Сърбия е мястото на сблъсък между Москва и Вашингтон, се потвърждава от активизирането на западните и руските представители на политическия елит в страната.   Те често повдигат въпроса колко важна е Сърбия на Балканите. Ясно е, че САЩ с помощта на Сърбия се опитват да разширят сферата на влияние на военния блок на НАТО. Основните им цели са откриването на нов фронт на Студената война срещу Русия и окончателното решение на косовския въпрос. Русия от своя страна се опитва да предотврати действията на САЩ, като предприеме ответни мерки за противодействие.\r\nВашингтон и Москва изпратиха опитни представители на дипломацията в Сърбия с цел да лобират успешно за техните интереси. Александър Боцан-Харченко и Антъни Годфри вече са започнали кореспондентски спор. Годфри твърди, че Съединените щати трябва да помогнат на Балканите за заобикаляне на \"корумпиращо влияние\" на Москва, а според руския дипломат Русия трябва активно да търси сближаване със Сърбия и да предотврати втора военна кампания на НАТО срещу страната.  „Задачите на САЩ на Балканите са противоположни на задачите на Русия, но са идентични със задачите на Сърбия, която бързо се интегрира със Запада. Ние подкрепяме стремежа на Сърбия в нейното желание да се интегрира със Запада и в желанието за нормализиране на отношенията с Косово “, цитират думите на Годфри сръбските медии.\r\nДали Белград наистина иска да се присъедини към НАТО и да сложи край на нормализирането на отношенията с Косово, е много спорен въпрос. Боцан-Харченко подчерта, че Сърбия трябва да не позволява да се превърне в бойно поле, където ще се случи сблъсък със Запада. Самата страна трябва да избере собствената си съдба и да поддържа неутралитет, заключава руският дипломат.   За Русия е важно международното право да бъде основата в решаването на международни проблеми в региона. По-специално това се отнася до въпроса за Косово, който не е решен вече второ десетилетие. Тук интересите на Сърбия и Русия съвпадат, което не може да се каже за . Белият дом никога не е криел факта, че подкрепят независимо Косово. Също така САЩ винаги са били лоялни към Албания. Струва си да се отбележи, че Джон Радклиф, който е кандидат за поста на директор на Националната разузнавателна агенция на САЩ, според някои доклади, има тесни отношения с албанската диаспора в Америка. Той дори беше забелязан веднъж да изобразява с ръце двуглавия орел - символ на „Велика Албания“.    Това са двойни стандарти, когато САЩ активно подкрепят Косово и Албания, а Донбас, чието население не иска да живее като част от Украйна, те отказват да подкрепят, коментира изданието. ", "date": "2019.08.13", "title": "Сърбия - мястото на сблъсък между Русия и САЩ на Балканите"}
{"url": "https://www.actualno.com/healthy/namaljavat-vaksinite-na-bebetata-otpada-probata-za-tuberkuloza-news_784666.html", "text": "      Пневмококовата конюгирана ваксина при деца до 6-месечна възраст вместо три ще им се слага два пъти.      Пробата Манту, която се прави за установяване на наличието на туберкулозния бацил и реимунизацията на 11-годишна възраст отпадат. Същевременно се въвежда реимунизация срещу коклюш при деца на 12-годишна възраст. Това предвиждат промени в имунизационния календар, които са залегнали с проектонаредба на Министерството на здравеопазването. Тя е публикувана за обществено обсъждане, пише    От здравното министерство твърдят, че промените са свързани с необходимостта от осъвременяване на националната имунизационна политика в съответствие с препоръки на Световната здравна организация и европейските имунизационни схеми.\r\nОт министерството уверяват, че промените в наредбата няма да доведат до нужда от допълнителни финансови средства.  Очаква се промяната на Имунизационния календар, с въвеждането на реимунизация срещу коклюш на 12-годишна възраст да не окаже влияние върху бюджета на Министерството на здравеопазването, както и на бюджета на НЗОК.\r\nФинансовите средства ще са за сметка на намаляването на приемите на основната имунизация с пневмококова конюгирана ваксина от три на два приема и отпадането на и при деца на 11-годишна възраст.    ", "date": "2019.08.13", "title": "Намаляват ваксините на бебетата, отпада пробата за туберкулоза"}
{"url": "https://www.actualno.com/climate/trymp-posegna-na-zastrasheni-jivotni-v-imeto-na-biznesa-news_784678.html", "text": "      Федералното правителство на САЩ ще промени правилата, по които прилага основния закон за опазване природата в САЩ, познат като Закон за застрашените видове (ESA). От администрацията казват, че ще премахнат ненужни регулации, съобщава БГНЕС, позовавайки се на BBC.      Природозащитници алармират, обаче, че промените са \"като да минеш с булдозер\" през ключовия закон, действащ от 1973 година.    Новите правила би трябвало да влязат в сила след 30 дни. Главните  прокурори на поне 10 щата вече обявиха, че ще заведат дела срещу тях .\r\nПланът на федералното правителство, ръководено от Доналд Тръмп, предвижда да се премахне автоматичната защита на застрашените видове и да се взимат предвид икономически фактори при тяхното опазване. В момента ESA изрично казва, че икономически фактори и интереси не могат  да са основание за нарушаване на опазването на застрашените видове и  решенията трябва да се взимат изцяло на базата на данни от науката. Критиците на тази идея предупреждават, че ако новите идеи на Тръмп влязат в сила, те ще допринесат за изчезването на животински и растителни видове, които са уязвими.  Законът ESA е подписан през 1973 година от Ричард Никсън. Той включва мерки за защита на над 1600 вида растения и животни, които са заплашени от изчезване. Смята се, че законът е бил причината да не изчезнат калифорнийските кондори и морските крави във Флорида, сивите китове и дори мечките гризли в Скалистите планини. ", "date": "2019.08.13", "title": "Тръмп посегна на застрашени животни в името на бизнеса"}
{"url": "https://www.actualno.com/curious/otbeljazvame-denja-na-levicharite-news_784658.html", "text": "      Левичарите са хора, които главно използват лявата си ръка повече от дясната. Левичарите използват лявата си ръка за повечето неща – например готвене. Ръката, с която човек пише, не е единственият и най-точният индикатор – някои левичари пишат с дясната ръка, но ползват лявата за повечето други дейности. На 13 август се чества Международния ден на леворъките, а начало на празника е поставено през 1984 г. по инициатива на Международната конфедерация на леворъките.       Около 10% от населението на земята е левичари. Има и хора, които могат да си служат еднакво добре с двете ръце (амбидекстрите), въпреки че е рядко срещано.\r\nИма повече мъже левичари, отколкото жени левичари (5,24% мъже, 4,76% жени). Около 1/3 от близнаците има шанс да са левичари. Статистически, близнакът на левичар има 76% шанс да бъде левичар.  След анализ на пещерни рисунки е доказано, че повечето хора са били десничари и преди Бронзовата епоха. Левичарите имат предимство на боксовия ринг главно заради позицията на водещата им ръка, която става дясната. Това променя стандартния ъгъл, под който идва най-ползваният боксьорски удар – правия с предната ръка (jab). Променя се и ъгъла на силния удар (cross), който е типично със задната ръка, която при левичарите съответно е лявата. Единствения боксьор с 10 световни титли в 8 различни категории, Мани Пакяо, е левичар, и води с дясната ръка.    Друго съществено предимство, което ползват някои левичари, е възможността са промяна на позицията (switch). Което означава боксьор с водеща лява да смени позицията си по време на бой към такава с водеща дясна (southpaw) и да нанесе изненадващ удар от там. Този факт е известен на боксьорите и е използван за постигането на световен рекорд на 4 ноември 1947, когато Майк Колинс (левичар) излиза от своя ъгъл със стойка на десничар, но изведнъж променя стойката си и нанася първия (и последен) удар в мача, като нокаутира противника си Пат Броусън за 4 секунди. Това е най-често приеманата теория. Според тази теория говоренето и работата с ръка биха изисквали добри моторни умения и би било по-ефективно да се използва само едно полукълбо, отколкото да се раздели. Тъй като маймуните нямат език и не говорят, не биха имали стимул да се предпочита десничарсвото. Не обяснява защо лявото полукълбо обяснява езика.   Докато 95% от десничарите използват дясното полукълбо на мозъка си за говорене, при левичарите това е по-променливо. Някои наистина използват дясната за говорене, други лявата, а трети – и двете.   Тази теория обяснява някои случаи на левичарство, но не всички.\r\nСканирания на мозъка потвърждават разлика между мозъците на левичари и десничари. Мозъкът на десничар е по-специализиран, като точна порция от мозъка е предназначена за определено действие. Специализацията е много по-малка при мозъците на левичарите. Левичарите се възстановяват от удари по-бързо от десничарите, тъй като левичарския мозък не се разделя толкова и не си специализира способностите. Учените преди са вярвали, че изборът за доминиращата ръка се получава по наследство. Едно изследване през 1998 от James McDeveitt University, Oklahoma, разкрива, че ако двамата родители са левичари, има само 26% шанс детето да е левичар (Само 10% от населението са левичари). Това показва, че гените може да не играят толкова голяма роля при избора на доминантна ръка.    Има силни доказателства, че нивото на тестостерон у родителите оказва влияние върху организацията на мозъка. Една теория твърди, че колкото е по-високо нивото на тестостерон у родителите, толкова се увеличава шансът детето да е левичар. Повечето уреди и инструменти са направени за десничари, затова повечето левичари са принудени да се научат да ги ползват с дясната си ръка.\r\nТъй като в повечето езици посоката на писане е от ляво надясно, писането е много по-лесно за десничари, но за левичарите е по-трудно, тъй като за тях би било по-лесно да се пише от дясно наляво.\r\nИзточник: wikipedia.org ", "date": "2019.08.13", "title": "Отбелязваме деня на левичарите"}
{"url": "https://www.actualno.com/america/sydebnata-vlast-v-brazilija-reagira-na-opit-na-prezidenta-da-napravi-sina-si-poslanik-news_784673.html", "text": "      Бразилски прокурори започнаха процедура, която цели да попречи на сина на президента на Бразилия да стане посланик в САЩ, предаде БГНЕС.      Прокурорите изготвиха съдебно разпореждане, което иска от федерален съд да се произнесе за \"заслугите и опита\", които са необходими на дадено лице, за да представлява страната като дипломат. Същевременно опозицията поиска от Върховния съд да блокира назначението на Едуардо Болсонаро, което описа като \"връзкарско\".   Бразилският президент Жаир Болсонаро каза преди няколко дни, че американския му колега Доналд Тръмп е одобрил назначението на третия му син, Едуардо, на поста във Вашингтон. 35-годишният Едуардо Болсонаро е член на Националния конгрес на Бразилия и председателства комисията по външна политика в долната камара на народното събрание. Той няма опит като дипломат, но медиите го наричат \"външния министър в сянка\", заради голямото влияние, което имал върху външната политика на баща си.\r\nИ двамата Болсонаро са твърдо проамерикански настроени, което е в разрез с типичната за Бразилия умерена позиция. Едуардо е изявен поддръжник на Израел, което също не е типично, като Бразилия винаги се е стремяла да има нормални отношения с арабските страни.  Жаир Болсонаро защити идеята за назначаването на сина му, като каза, че Едуардо е приятел на семейство Тръмп, което щяло да засили връзките между двете страни.\r\nСъщо като Доналд Тръмп, президентът на Бразилия ползва роднините си като свои съветници. Най-големият му син Флавио е сенатор, а вторият му син Карлос е общински съветник в Рио де Жанейро.   Какви неприятности има Болсонаро заради най-големия си син - припомнете си в !     ", "date": "2019.08.13", "title": "Съдебната власт в Бразилия реагира на опит на президента да направи сина си посланик"}
{"url": "https://www.actualno.com/curious/falshiva-policajka-lepna-cherno-petno-vyrhu-policija-v-berlin-news_784684.html", "text": "      Полицията в германската столица Берлин ще трябва да понесе негативите от разкриването на фалшива полицайка, информира БГНЕС.      Жената дълго време се представяла за служител на реда и дори помагала при арести. Когато била арестувана, 22-годишната К. носела оригинална полицейска униформа и друго оборудване, което също било като това на истинските полицаи.   К. била задържана, след като полицаи решили, че има нещо съмнително, защото ходела с пълна униформа, включително яке, по време на летните жеги. Жената вече е прекарала 14 месеца в затвора, след като била осъдена за неоторизирано представяне за служител на реда.\r\nВъпреки това К. казва, че когато излезе от затвора ще поднови дейността си, защото \"иска да помага на хората\", като допълва, че \"няма лоши намерения\".  К. не можела да стане истинска полицайка, защото според собствените ѝ думи, има присъда за сексуално посегателство.\r\nВ последните години в Германия има увеличение на случаите на представящи се за полицаи цивилни. Туристите в Берлин бяха предупредени, че измамници се представят за полицаи и искат да обискират чантите и раниците на гостите на града, след което бягали с телефоните или портфейлите им.   Полицията в Берлин отказва да коментира случая с К. извън това, че жената е задържана и униформата ѝ конфискувана. Досега властите не са обяснили как К. се е сдобила с оригинални полицейски палка, белезници, лютив спрей и значка. Тя твърди, че ги е купила за сума между 3000 и 4000 евро.     ", "date": "2019.08.13", "title": "Фалшива полицайка лепна черно петно върху полиция в Берлин"}
{"url": "https://www.actualno.com/business/novata-metodika-za-obezshtetenija-pri-smyrt-na-protiv-veche-ima-za-i-protiv-news_784689.html", "text": "      Обезщетение до 60 000 лв. за емоционални страдания от загубата на загинал при катастрофа на пътя да получава всеки един от най-близките му роднини - съпруг/а, деца и родители. Отделно от това всяка травма за пострадали в пътнотранспортно произшествие (ПТП) да се оценява в точки в зависимост от увреждането. Една точка да е равна на минималната работна заплата. Това предвижда проект на методика за определяне на размера на обезщетенията за имуществени и неимуществени вреди, плащани по \"Гражданска отговорност\" при катастрофи, пише в. \" \".      Идеята за методиката идва след като преди година Върховният касационен съд (ВКС) разшири кръга на хора, които имат право на обезщетение при смърт на пътя. Към съпрузите, децата и родителите бяха включени братя, сестри, баби,  дядовци, лели, чичовци и всякакви близки до жертвата. Тогава  застрахователите предупредиха, че това решение може да доведе до  сериозни загуби и ще трябва да се покриват допълнителни разходи от 800  милиона до 1,3 милиарда лева, което ще доведе до рязко покачване на  цената на \"Гражданска отговорност\". Застрахователите предупредиха, че в някои случаи има силно завишени обезщетения   В края на миналата година, с главен двигател депутатът от ГЕРБ и председател на Бюджетната комисия в парламента Менда Стоянова, лимити в Кодекса за застраховане за неимуществените обезщетения при катастрофи. Те бяха силно критикувани от адвокатската колегия и определени като грубо посегателство върху правовия ред. За най-близките роднини - съпрузи, деца, родители, беше определен таван на компенсацията до 20 000 лв., а за по-далечните роднини - до 5000 лв . Гласувано беше също тези ограничения да действат временно до приемането на методика с ясни критерии за определяне на обезщетенията, по която да се ръководи съдът. От проекта на методиката става ясно, че за далечните роднини таванът от 5000 лв. при смърт на пътя се запазва. За най-близките роднини обаче сумата е завишена на 60 000 лв. в сравнение със сегашните 20 000 лв .  При някои специфични случаи като смърт на малко дете или на бременна жена компенсацията за болки и страдания на близките може да нарасне с до 75%. Към тези обезщетения обаче може да бъдат отсъдени и компенсации за имуществени вреди заради загубата на доход в семейството и издръжката на децата.  Новото е, че неимуществените обезщетения за телесни увреждания вследствие на катастрофа ще се определят по точкова система. Лекари са оценили всяка травма с определен брой точки, като една точка е равна на минималната работна заплата. Точките при телесни увреждания са така разчетени, че максималният им брой е 200. През 2020 година, когато се очаква да влезе в сила методиката, минималната заплата е планирано да нарасне от сегашните 560 на 610 лева. Това означава при политравма максималната сума да достигне 112 хил. лв. Към това обезщетение също може да бъде присъдена и компенсация за нетрудоспособност, разноски за лечение и полагане на домашна грижа.\r\nВсъщност, както и досега, застрахователят ще решава какво да бъде обезщетението, а който не е доволен от него, ще може да се обърне към съда. Според председателя на Асоциацията на българските застрахователи (АБЗ) Константин Велев методиката предлага справедлив механизъм на база на сегашната съдебна практика и практиката на застрахователните компании. \"С въвеждането на методиката ще се избегнат субективизмът и дисбалансите, които се получават при обезщетенията в различните съдилища. В момента за едни и същи случаи в различните съдилища неимуществените вреди варират от 80 хил. до 150 хил. лева\", посочи Велев. Според него бъдещата наредба ще създаде и предвидимост какво могат да очакват застрахователите, пострадалите лица и техните близки.   Адвокати от Националното сдружение на пострадалите при катастрофи обаче твърдят, че методиката намалява до три пъти сумите, които в момента определят съдилищата. Владимир Тодоров от Асоциацията на пострадалите при катастрофи уточни, че за смъртта на дете се предлага обезщетение от 75 хил. лева при 150-200 хил., давани от съдилищата в момента . \"Искат да ни накарат да сме европейци втора ръка - същите тези български застрахователи, които при катастрофа в чужбина плащат след съдебни решения по 1 млн. евро обезщетения за загинал\", допълни той.    Самата методика е разработена от консултантска компания \"HLB България\", като в работата са участвали 16 експерти - лекари, психолози, актюери и финансисти. Възложител е Гаранционният фонд, но стойността на договора не бе оповестена. Предстоят обществени обсъждания на проекта на методиката, след което три ведомства - Комисията за финансов надзор, Министерството на здравеопазването и Министерството на труда и социалната политика, ще подготвят и утвърдят съответната наредба. Това трябва да стане до 7 декември тази година.\r\nКакво представлява методиката -  ", "date": "2019.08.13", "title": "Новата методика за обезщетения при смърт на против - вече има \"за\" и \"против\""}
{"url": "https://www.actualno.com/europe/rusija-pogreba-petima-zaginali-ucheni-bez-da-kazva-oficialno-dali-jadrena-raketa-ne-gi-ubi-news_784681.html", "text": "      Русия погреба с почести петимата учени, които загинаха при експлозия по време на изпитания на ново оръжие, предаде БГНЕС по информация на Reuters.      Директорът на \"Росатом\" Алексей Лихачов обеща на погребението на петимата, че Русия ще постигне успех в разработването на новото оръжие. Лихачов беше сред официалните лица на погребението, което се извърши в затворения град Саров, южно от Нижни Новгород.\r\nПо време на погребалната церемония, която включваше топовни салюти,  Лихачов нарече загиналите учени \"гордостта на страната\" и \"гордостта на  ядрения сектор\". \"Най-голямата почит към тях би била да продължим  работата си по новите модели оръжия, които със сигурност ще бъдат  доведени до успешен край\", каза Лихачов.   Във видео интервю, публикувано в неделя, служител на  изследователския институт в Саров не каза над какво точно са работили  петимата, но намекна, че са работили над малък, ядрен реактор.  В Саров беше обявен двудневен траур и беше разгласено, че учените  са \"изпълнявали задача от национално значение\". \"Росатом\" каза, че  загиналите са  Алексей Вюшин, Евгений Коратаев, Вячеслав Липшев, Сергей  Пичугин и Владислав Яновски. От ядреният център в Саров, който е част от \"Росатом\" добавиха, че  тестовете в морето на север са били предхождани от една година  разработка и държавна комисия разследва какво се е объркало. Факти и теории Петимата учени загинаха по време на тестове, като, по информация от \"Росатом\", става дума за изпитания на ракета.       Министерството на отбраната на Русия каза, че радиацията в района на аварията е нормална, но пик в радиационния фон в най-близкия град подсказва, че вероятно става дума за тест на крилата ракета с ядрено гориво.\r\nЕксперти твърдят, че пикът в радиационния фон показва, че е била тествана захранваната с ядрено гориво ракета \"Буревестник\" - едно от оръжията, с които руският президент се похвали пред света през 2018 година.\r\nС какви точно оръжия се хвалеше Путин - припомнете си в ! Заглавна снимка:   ", "date": "2019.08.13", "title": "Русия погреба петима загинали учени, без да казва официално дали ядрена ракета не ги уби"}
{"url": "https://www.actualno.com/curious/zashto-megan-markyl-stana-cherna-ovca-za-britancite-news_784693.html", "text": "      Вестник The Guardian публикува подкаст на тема \"Защо толкова много хора мразят Меган Маркъл?\"      Графинята на Съсекс е част от кралското семейство от една година, но всекидневните коментари по неин адрес не спират. Голяма част от тях са негативни или дори изпълнени с омраза.   Един от най-тиражните вестници във Великобритания излезе с дълъг анализ как Меган Маркъл подпомага нарушаването на човешките права и разпространяването на сушата с това, че обича да яде авокадо. Връзките и изводите в статията са в най-добрия случай спекулативни.\r\nНякои медии си измислиха правила, които нарушила, като това, че било в разрез с обичаите на кралското семейство да се носи черен лак за нокти. Никъде в обичаите и правилата на кралското семейство няма коментар за цвета на лака за нокти, казва The Guardian.  Поне няколко издания излязоха с критични материали и за опита на съпругата на принц Хари да играе ролята на главен редактор на един брой на списание Vogue. Той беше описан като снобски, опит за самореклама, фалшиво моралистичен и неуместно поучителен от страна на жена, която е привилегирована. Същото може да се каже за съпругата на другият принц, Уилям, пише вестник The Guardian. Кейт Мидълтън е живяла удобен живот, но почти никой не критикува благотворителните ѝ дейности или мотивите ѝ да се занимава с тях.\r\nНякои критикуваха самото желание на вместо да се снима за корицата на списанието, да бъде редактор на броя. То беше определено като неуместно за член на кралското семейство.\r\nThe Guardian припомня, че принц Чарлз и принц Хари са сред членовете на кралското семейство, които са били редактори на броеве на списания, които четат или харесват, без това да е било критикувано.       Според The Guardian, новото семейство отчасти само провокира фиксацията на обществото и медиите върху тях. Хари и Меган не се притесняват да казват, че няма да правят някои неща така, както са правени през годините. Примери за това беше отказът от фотосесия на стълбите на болницата с новородения им син, каквато медиите са свикнали да получават от кралските двойки. Двамата не обявиха и кои са кръстниците на детето. Това кара много хора да се вглеждат повече и да търсят във всеки техен ход нещо неуместно, предаде БГНЕС.\r\nДруга причина за тиражирането на критики срещу Меган Маркъл е значителното разрастване на социалните мрежи, които са в пъти по-мащабни от това, което имаше преди няколко години, когато Уилям и Кейт станаха семейство. Те дават поле за изява на хиляди критици. The Guardian смята още, че има журналисти от традиционните медии, които заемат крайни позиции за принц Хари и Меган Маркъл, за да изпъкнат и да направят реклама на самите себе си.\r\nДруг аспект от драмата около новата графиня е нейното семейство. В документален филм баща ѝ и сестра ѝ имаха негативни коментари за Меган Маркъл. Скандалите в семейство Маркъл със сигурност допринасят за негативните истории в медиите.\r\nЧаст от негативното отношение срещу графинята на Съсекс идва и заради етническия ѝ произход, смята The Guardian. Цитиран е голям материал в тиражния вестник Mirror, в който има редица намеци и типични сред крайнодесните формулировки срещу етническите и расови малцинства. Принц Хари сам насочи медиите в тази посока, след като излезе с позиция, още преди двамата да се оженят, в която критикуваше медиите, че са се прицелили в приятелката му заради произхода ѝ. Това активирало хиляди тролове и истински расисти в социалните мрежи, както и сайтове, които търсят този вид публика.\r\nЧаст от критиките били предизвикани и от консервативни традиционалисти. Не толкова отдавна британският монарх абдикира, за да може да се ожени за американска актриса. Връзката и последвалият брак на принц Чарлз с Камила Паркър-Боулс също беше голям скандал. Днес принц Хари се ожени за разведена американска актриса от смесен произход и за много хора това е прекалено драстична промяна.       ", "date": "2019.08.13", "title": "Защо Меган Маркъл стана черна овца за британците"}
{"url": "https://www.actualno.com/america/sasht-s-novo-surovo-uslovie-za-davane-na-viza-news_784690.html", "text": "      Департаментът по вътрешна сигурност на Съединените щати обяви, че ще започне да проучва доходите на постоянни и на временни кандидати за американска виза, за да реши дали ще им бъде разрешено да влязат в САЩ, предаде БНР.      Това значи, че кандидат за виза може да не бъде одобрен, ако е кандидатствал за социални помощи, за купони за храна, за обществено жилище или дори за правителствената здравна програма Medicaid.   В решението, публикувано във Федералния регистър, се казва, че кандидатите трябва да бъдат \"финансово независими\" и \"да не зависят от публичните ресурси\", а от \"собствените си възможности\".\r\nПо-рано вчера изпълняващият длъжността ръководител на Службата за гражданство и имиграция на САЩ Кен Кучинели заяви пред телевизия Fox News, че \"финансовата независимост\" е \"стара американска ценност\".  Изпълнението на нова политиката относно издаването на американски визи ще започне на 15-и октомври. ", "date": "2019.08.13", "title": "САЩ с ново сурово условие за даване на виза"}
{"url": "https://www.actualno.com/plovdiv/lokaliziran-e-pojaryt-v-rajona-na-s-shishmanci-news_784714.html", "text": "      Огънят в базата на завод за преработване на отпадъци в с. край Раковски е локализиран. В гасенето, чиято площ е около 2 дка, участваха шест пожарни автомобила с 20 огнеборци, както и служители на фирмата.      Към момента в района има три пожарни автомобила и огнеборци. От замерването на въздуха не е установена концентрация на опасни частици, съобщиха от МВР.   Към мястото на пожара пътува главен комисар Николай Николов, директор на ГД “Пожарна безопасност и защита на населението“. \r\nПрипомняме, че пожарът е в близост до \"Депо за неопасни отпадъци и Инсталация за биологично разграждане по закрит способ\", но на практика за пореден път в него избухва пожар и черни облаци дим се разнасят над Шишманци и близките села.   ", "date": "2019.08.13", "title": "Локализиран е пожарът в района на с. Шишманци"}
{"url": "https://www.actualno.com/crime/po-mutrenski-potrosheno-stolichno-zavedenie-no-bez-signal-do-mvr-news_784707.html", "text": "      Кой и защо потроши известното столично заведение \"Бесо\", което се намира на булевард \"Тодор Каблешков\"? Въпросът засега остава отворен, но изглежда говорим за форма на рекет.      Около 18:00 часа вчера (12 август), група млади мъже влезли в заведението, изпотрошили маси и столове, разрязвали с ножове и мека мебел. Те искали собственика да се появи и \"да се обади на когото трябва\".   Собственикът Емил Лазаров потвърди, че знае \"на кого да се обади\", но подчерта, че ще запази информацията за полицията. Той добави, че го е страх за живота му и за този на семейството му – жена му и трите му деца.\r\nСъщевременно ръководителят на СДВР Георги Хаджиев заяви, че вчера не е бил подаван сигнал за случилото се и полицията разбрала за него от медиите - заради публикувано . Хаджиев потвори, че нито собственикът, нито управителят са търсили МВР. До момента е арестуван един човек, а основната версия е, че става въпрос за \"неуредени финансови отношения\".  От думите на директора на СДВР стана ясно, че Лазаров имал съвместен строителен бизнес, със съдружник. Хаджиев обаче не уточни дали става въпрос за препирня със съдружника. \"Разправията в заведението е заради финансови неуредици между собственика  и поръчителя на вандалския акт.  Двамата не са реализирани общи проекти. Нито полицията, нито прокуратурата могат да се месят в такива финансови и търговски бизнес дела\", каза още той и подчерта, че не става въпрос за рекет. ", "date": "2019.08.13", "title": "По мутренски – потрошено столично заведение, но без сигнал до МВР"}
{"url": "https://www.actualno.com/chronicles/rodena-e-nedelja-petkova-news_784656.html", "text": "      Неделя Петкова е родена на 13 август през 1826 г. в гр. Сопот. Моминското име е Неделя Делюва Гульова. Получава елементарна грамотност по взаимоучителната метода в Сопотския девически манастир, след което се самообразова. Едва на 19 години е омъжена за най-малкия вуйчо на Васил Левски, търговецът Петко Караиванов, който по-късно умира от холера и оставя Неделя с пет деца, бременна с шесто. По препоръка на Найден Геров става учителка в новооткритото девическо училище в София (1858 – 1861), където работи със Сава Филаретов. Неделя Петкова среща много трудности, но след година вече има 200 ученички. По-късно е учителка в Самоков (1862 – 1864), Кюстендил (1864 – 1865), Прилеп (1865 – 1866), Охрид (1868 – 1869), Велес (1870 – 1871).      В Прилеп е назначена за учителка на 1 юли 1865 година, като девическото училище се помещава в къщата на Тощовци до черквата. Тя организира за първи път в Прилеп честване на празника на Светите братя Кирил и Методий. Във Велес се включва в местния революционен комитет. Пратеник на Васил Левски пристига в дома на Неделя и ѝ поставя задачата да изработи знаме, за което ѝ е изпратен модел. За да завършат работата си навреме тя и дъщеря ѝ, Станислава, работят денонощно. Хазяинът им, Георги Колев, ги предупреждава, че са разкрити и те навреме скриват и спасяват знамето, което е използвано по-късно в Разловското въстание. След разкриване на участието ѝ в комитета, тя е изгонена от града и с подкрепата на Зографския манастир основава смесено българско училище във Вардарския квартал на Солун. Участва в борбата на местното население срещу гъркоманите, създава женски и благотворителни дружества, съдейства за изпращането на български девойки на учение в Русия.   След Освобождението живее в Кюстендил (1878), а през 1879 година се заселва в София. През 1883 г. се установява в Ракитово и работи за просветата на чепинските българи. Умира в София на 1 януари 1894 г.\r\nНеделя Петкова е майка на Станислава Караиванова-Балканова. Омъжена е за най-малкия вуйчо на Васил Левски (брат на майка му Гина) – Петко Караиванов.  Морският нос Баба Неделя на остров Ливингстън в Антарктика е наименуван на Неделя Петкова. ", "date": "2019.08.13", "title": "Родена е Неделя Петкова"}
{"url": "https://www.actualno.com/cite/iskame-da-prilichame-na-evropa-no-sme-mnogo-dalech-news_784718.html", "text": "      \"Искаме да приличаме на Европа, но сме много далеч. Ние сме на 147-мо място в света по снабдяване на електричество\". Това заяви в интервю за bTV икономистът Мика Зайкова. Тя допълни, че все още у нас има проблем с по-бедните райони.      Зайкова заяви, че Видин вече не е най-бедната област у нас и в Европейския съюз. По думите ѝ, най-лош е животът в Благоевград. Според нея не е логично област, която е близка до столицата, да е най-бедната в страната.   Зайкова счита, че мерките, които социалното министерство взима, не помагат за подобряването на жизнения стандарт. Тя даде за пример еднократните годишни помощи около празниците, които се дават на пенсионерите. Те обаче били недостатъчни, за да помогнат на възрастните хора.\r\n\"Ако някой твърди, че работещият беден трябва да получава доход малко под или около прага на бедност, това е цинизъм\", каза още Зайкова. Тя допълни, че в своите изследвания Институтът към КНСБ използва именно методиката на Евростат.  \"Методиката за определяне на бедност не е една\", отбеляза още Зайкова, която заяви, че линията за бедност е основа за социалните трансфери, но те не трябва да бъдат включвани в нейното изчисление.\r\nОпасно е, че прагът на бедност е основа за определяне на социалния трансфер за хора с увреждания, смята Зайкова.    ", "date": "2019.08.13", "title": "Искаме да приличаме на Европа, но сме много далеч"}
{"url": "https://www.actualno.com/business/sled-kato-izpusna-nova-televizija-petr-kelner-moje-i-da-vzeme-btv-news_784694.html", "text": "      Чешкият милиардер Петр Келнер е останал единственият желаещ да купи медийната група Central European Media (CME), която притежава българската телевизия bTV, пише чешкото издание \"Хосподарске новини\", както и някои словашки медии.      През последните две години европейската медийна група Central European Media, част от американската AT&T, продаде част от активите си в Централна и Източна Европа. През март групата обяви, че е започнала \"преразглеждане на стратегическите опции, включително евентуална продажба на компанията\". Оттогава текат различни спекулации дали ще бъдат продадени отделни телевизии или цялата група, която оперира в пет държави - в Словакия държи телевизия Markiza, в Чехия - TV Nova, в Румъния - PRO TV, в Словения - Kanal A, POP TV и други, а в България - bTV, Ринг ТВ, както и тематичните канали bTV Comedy, bTV Action, bTV Cinema и bTV Lady, пише в. \" \".   В началото имало няколко кандидати за покупката на CME, като впоследствие останали двама - инвестиционната група PPF на Петр Келнер и американската медийна компания Discovery. \"Хосподарске новини\" обаче пише, че Discovery вече няма интерес към сделката, което значи, че Келнер остава единственият кандидат. Източник на чешката медия потвърждава, че става въпрос за продажбата на цялата медийна група. В статията обаче се поставя под съмнение дали при евентуална покупка от страна на Келнер, той ще запази всички телевизионни канали в Централна и Източна Европа.\r\nСпоред \"Хосподарске новини\" окончателно решение за сделката е трябвало да бъде взето до края на юли или началото на август, но то се е забавило заради спорове за цената  PPF не за първи път се опитва да придобие CME - през 2017 година тя отново участва в наддаване за медийната група, но се отказа. Тогава кандидати останаха китайската CEFC и чешко-словашката Penta Investments. Освен това групата на Келнер е притежавала чешката телевизия TV Nova между 2002 и 2004 година, но след това я продава на CME.\r\nКелнер не за първи път се пробва да придобие и българска телевизия, като участва неуспешно в сделката за \"Нова телевизия\". , а какви бяха мотивите и колко странни бяха те - припомнете си в !   Келнер, който е смятан за най-богатия чех, успя успешно да приключи друга сделка у нас - тази за Telenor. Той взе от норвежците бизнеса не само в България, но и в Унгария, Сърбия и Черна гора.     ", "date": "2019.08.13", "title": "След като изпусна Нова телевизия, Петр Келнер може и да вземе bTV"}
{"url": "https://www.actualno.com/climate/pametnik-na-globalnoto-zatopljane-zaradi-izcheznal-lednik-v-islandija-news_784677.html", "text": "      На мястото на първият изчезнал заради глобалното затопляне ледник в Исландия ще има паметник. Монументът ще \"отбелязва смъртта на ледника\", съобщава Euronews.      Паметникът ще е на мястото на ледника Окьокул, който окончателно се стопи през 2014 година, информира БГНЕС.   \"В следващите 200 години се очаква всичките ни ледници да имат тази съдба\", пише на паметната плоча на Окьокул, наричан накратко Ок.\r\nНа паметника има послание, наречено \"Писмо до бъдещото\", написано от исландския автор Андри Снаер Магнасон. В \"писмото\" до поколенията пише: \"... ние знаем какво става и какво трябва да бъде направено. Само вие знаете дали сме го направили.\"  На острова, на който е разположена Исландия, има 400 ледника. Учените изчисляват, че до 2200 година всички ще са стопили.\r\nАко няма ледници, животът на исландците ще бъде напълно различен. Страната добива голяма част от електроенергията си от водата от сезонното топене на ледниците. Туризмът и риболовът също ще бъдат сериозно засегнати.    ", "date": "2019.08.13", "title": "Паметник на глобалното затопляне - заради изчезнал ледник в Исландия"}
{"url": "https://www.actualno.com/society/novini-ili-novini-kartinata-na-pechata-za-13-avgust-news_784664.html", "text": "       .       Университетите вече ще правят официално бизнес, пише \"Сега\", обяснявайки какви ще са правилата, по които те ще могат да създават търговски дружества. Изглежда напоследък има голям напън всички институции да излязат от сенчестите си дела и да ги официализират - както парламентът ще получава официално пари от различни бизнес играчи, така и университетите ще могат открито да се разположат на пазара на труда. Е, да се надяваме да го правят наистина за научна работа.   Фандъкова в прекрасна форма - успокои тези, които пускат фейка, че била уморена, пише \"24 часа\", давайки едно рамо в новата битка на кметицата за поредния й мандат начело на София. Иначе е забавно как тази дума вече навлиза осезаемо в националните всекидневници - фейка, фейса и прочие. Но дали работите стават само с едната прекрасна форма - представяме си например как би изглеждал ремонта на \"Графа\", ако беше извършен в лоша форма... Според международна класация София влиза в ТОП 30 на най-бързо поскъпващите имоти, пише \"Труд\". На 30-то място сме от общо 150, а напоследък се чудим как все така става, че сме все по-напред в нещата, които те прецакват - поскъпващи имоти, а все най-назад в нещата, които ти трябват - свобода на словото, заплати, хора извън крайната бедност и прочие.     \"Монитор\" цитира сръбската преса, която заявила - Цветан Василев е измамник, който се крие в Белград. Изглежда на Източния фронт между Пeeвски и архиврага му нищо не се е променило, няма и да се промени, а през година-две ще има интервю по скайп пред Сашо Диков, който винаги ще е в ново предаване, където да стане ясно кое как е станало с КТБ, което, разбира се, никога няма да бъде толкова ясно, че да доведе до затворници. ", "date": "2019.08.13", "title": "Новини или Novini – картината на печата за 13 август"}
{"url": "https://www.actualno.com/asia/letishteto-v-honkong-pak-zaraboti-sled-bezprecedentnoto-spirane-news_784682.html", "text": "      Летището в Хонконг отново работи с пълния си капацитет, след безпрецедентното спиране на дейността вчера (12 август), предаде БГНЕС.      Ръководството на летището предупреди, че графикът на полетите ще остане разбъркан поне известно време.   Десетки хиляди протестиращи блокираха работата на летището. Вчера то спря да работи, донякъде изненадващо, защото протестиращите пълниха залите няколко дни поред, а работата продължаваше. Стотици полети бяха отменени или пренасочени.\r\nПротестите започнаха заради намерението на градските власти да въведат нов закон, който позволява екстрадирането на хора извън границите на Хонконг без споразумение, включително в Китай.  Впоследствие протестите се разраснаха в недоволство от действията на полицията и искания за оставка на подкрепящата политиката на Пекин градска управа. Засега управлението на Хонконг не подава оставка. ", "date": "2019.08.13", "title": "Летището в Хонконг пак заработи, след безпрецедентното спиране "}
{"url": "https://www.actualno.com/cars/plevneliev-ako-volskwagen-izbere-turcija-za-kakva-demokracija-i-choveshki-prava-govorim-news_784709.html", "text": "      Истината е, че сме на финала. Истината е, че решение още няма. Докато една от двете държави не подпише договор с Volkswagen, всяка остава в състезанието. Това заяви експрезидентът Росен Плевнелиев по горещата тема с новия завод на Volkswagen.      Плевнелиев видя положението така – всички българи са обединени като един, но ако Volkswagen избере Турция, това щяло да изпрати изключително лош сигнал до всички демократично мислещи хора на Балканите. Когато изберем Турция, въпреки че в процедурата на Volkswagen има върховенство на правото и зачитане на човешките права, искам да видя каква е оценката по този параграф, подчерта Плевнелиев пред Нова телевизия.   Бившият държавен глава призна, че \"донякъде\" като член на ЕС в такива случаи членството ни пречи. Един авторитарен лидер обещава земя, сграда, Volkswagen да дойде само и да си сложи машините, обобщи Плевнелиев, като повтори – ако бъде избрана България, това засилва много позицията на ЕС на Балканите. Ако бъде избрана Турция, губим илюзията за човешки права и разбираме, че става въпрос за един пари.\r\nСъщевременно бившият държавен глава обяви, че България си е подобрила офертата и много скоро щяла да я представи пред германския автомобилен концерн. За такова нещо говори и премиерът Бойко Борисов пред германското издание Handelsblatt – припомнете си в !  Плевнелиев похвали и това, че България все пак стигна до финала на процедурата, защото това влияе и върху други инвеститори, засилва се популярността ни. Но президентът призна и, че Турция дала по-добър сигнал що се отнася до кадрите – там хора има, в България сигналът е, че няма.\r\nЗа финал Росен Плевнелиев поиска „да натиснем” институциите да работят, за да не се случват такива неща като хакерската атака срещу НАП. Той напомни, че кражбата на лични данни е помогнала на Доналд Тръмп да стане президент на САЩ, визирайки теча на мейли на Хилари Клинтън и скандалът, че тя не е спазвала правилата и е пускала, както и сътрудничката и , електронни съобщения от незащитен сървър.    ", "date": "2019.08.13", "title": "Плевнелиев: Ако Volskwagen избере Турция, за каква демокрация и човешки права говорим?"}
{"url": "https://www.actualno.com/europe/video-za-policejsko-nasilie-nad-jena-prinudi-ruskite-vlasti-da-reagirat-news_784675.html", "text": "      Вътрешното министерство на Русия започна разследване на полицая, който беше заснет да удря млада жена в корема по време на поредните протести в Москва през миналите почивни дни (10 - 11 август), предаде БГНЕС.      Видеото със срамната случка беше гледано 360 000 пъти в интернет и под него има стотици гневни коментари срещу действията на полицая, който явно е от специалните части ОМОН.  \"Беше много неприятно, получих спазъм и не можех да дишам\", каза пред сайта \"Медиазона\" ударената, 26-годишната Дария Сосновская.  На видеозаписа се вижда как двама тежко екипирани полицаи държат  жената за двете ръце и я водят към автобус с арестувани. Тя се дърпа,  при което двамата спират и единия я удря с облечен в ръкавица юмрук в  корема.   Сосновская казва, че са я откарали в полицейски участък, където е  стояла няколко часа, без да има достъп до адвокат, след което е била  освободена, като ѝ е направено официално предупреждение.\r\nОт вътрешното министерство на Русия казаха, че проверката вече тече и \"виновните ще бъдат наказани\".    Припомняме, че от вече няколко седмици в Москва има непрекъснати протести заради отказа на местните власти да регистрират опозиционни политици за местните избори наесен. Официалната причина е, че опозиционерите не са събрали необходимия брой валидни подписи.\r\nСлучаят сега не е първи такъв, откакто почнаха протестите - каква е картината! ", "date": "2019.08.13", "title": "ВИДЕО за полицейско насилие над жена принуди руските власти да реагират"}
{"url": "https://www.actualno.com/europe/rusija-tvyrdi-che-pojarite-v-sibir-stavat-po-malki-news_784688.html", "text": "      Площите, на които горят горски пожари в Сибир намаляват, пише РИА Новости, цитирана от БГНЕС.      За няколко дни пожарите са се свили с 6%, твърди Федералната авиослужба за опазване на горите в Русия.   В понеделник в Русия са горели 202 горски пожара, отчита службата. Тяхната площ е била 283 200 хектара, които се гасят активно. Почти цялата площ е в Иркутска област и Красноярски край - съответно 146 700 хектара и 126 100 хектара.\r\nРъководителят на горския отдел на природозащитната организация Грийнпийс за Русия Алексей Ярошенко потвърждава, че пикът на горските пожари в Сибир е отминал.  Остава в сила обявеното извънредно положение в Иркутска област, Красноярски край, Бурятия и Якутия.\r\nНай-често пожарите в отдалечените райони започват от мълнии по време на гръмотевични бури, но властите казват, че разследват всички възможни версии.    Заглавна снимка:       ", "date": "2019.08.13", "title": "Русия твърди, че пожарите в Сибир стават по-малки"}
{"url": "https://www.actualno.com/society/prognoza-za-vremeto-13-avgust-vtornik-news_784661.html", "text": "      Днес отново ще бъде слънчево, около и след обяд – горещо. Ще духа слаб до умерен източен вятър. Това съобщи за Агенция „Фокус“ дежурният синоптик Георги Цеков от Националния институт по метеорология и хидрология. „Преобладаващите максимални температури ще са между 33° и 38°, по-ниски по морския бряг.      Над Черноморието отново ще е слънчево. Ще духа умерен източен вятър. Максимални температури на въздуха: 27°-30°. Температурата на морската вода е 26°-27°. Вълнението на морето ще е 3-4 бала.\r\nНад планините ще е слънчево. Ще духа слаб, по високите и открити части до умерен източен вятър. Остава топло с максимална температура на височина 1200 метра - около 28°, на 2000 метра - около 21°.\r\nАтмосферното налягане ще се понижава и след обяд вече ще е малко по-ниско от средното за месеца.  И в сряда ще бъде слънчево, около и след обяд - горещо. Ще духа слаб до умерен източен вятър. Преобладаващите максимални температури ще са между 34° и 39°, по-ниски, около 30°, по Черноморието. Привечер в сряда от северозапад ще се заоблачи и до полунощ на места в крайните западни райони ще превали и прегърми. В четвъртък и петък с до умерен северозападен, през втория ден и североизточен вятър, през страната ще премине студен атмосферен фронт. Температурите ще се понижат и в петък максималните ще бъдат между 27° и 32°. На места от северозапад на югоизток ще превали и прегърми. В отделни райони, по преминаващия фронт, през нощта срещу четвъртък и в четвъртък, а в петък в Южна България, са възможни и по-интензивни явления и градушки. ", "date": "2019.08.13", "title": "Прогноза за времето - 13 август (вторник)"}
{"url": "https://www.actualno.com/europe/napadnal-djamija-v-norvegija-e-oficialno-obvinen-v-terorizym-news_784669.html", "text": "      Мъжът, който нападна джамия в Осло с огнестрелно оръжие, се яви в съда. На 21-годишният Филип Мансхаус беше повдигнато обвинение в тероризъм. Той остава в ареста поне още 1 месец, със забрана за посещения, пише БГНЕС, позовавайки се на BBC.      Лицето на нападателя беше цялото в синини, като не е ясно как е получил нараняванията. Засега той не се признава за виновен и не говори с властите.   Мансхаус е обвинен, че открил огън срещу джамия в западните покрайнини на Осло, като е ранил един човек. 65-годишен мъж, бивш офицер от военновъздушните сили на Пакистан, успял да спре нападателя, да го обезоръжи и да го задържи, докато дойде полицията.\r\nВластите разследват дали , преди да нападне джамията.  Полицията смята, че Мансхаус е изразявал крайнодесни и антиимигрантски виждания. Негова публикация в интернет хвалела терориста от Нова Зеландия Брентън Тарант, който . Заглавна снимка:   ", "date": "2019.08.13", "title": "Нападнал джамия в Норвегия е официално обвинен в тероризъм"}
{"url": "https://www.actualno.com/curious/moskva-preduprejdava-da-ne-se-hranjat-gylybite-zashtoto-sa-tvyrde-mnogo-news_784685.html", "text": "      Гълъбите в Москва не трябва да се хранят, защото се превръщат в напаст. Предупреждението е на Департамента за опазване на околната среда в Москва, предаде БГНЕС.      Гълъбите получавали толкова храна, че се размножавали целогодишно. Въпреки по-високата смъртност на малките им, общият брой се увеличавал непрекъснато.   \"Гълъбите не трябва да се хранят, дори през зимата\", каза Николай Кудрявцев от отдела \"Мосприрода\".\r\nСпоред експертите трябва да се стабилизира броя на птиците в града. \"Те са неудобство за човека. Цапат паметниците и историческите сгради. Може и в главата ви да се прицелят\", посочи Кудрявцев.  Родината на гълъбите е Либия. Вследствие разрастването на човешката цивилизация, птиците се разселили в различни части на света и се приспособили към градската среда. С годините, те се преместили от покриви и клони на дървета на земята, защото хората им дават храна. Гълъбите вече прекарвали по-голямата част от времето си именно на земята, а не на високо. ", "date": "2019.08.13", "title": "Москва предупреждава да не се хранят гълъбите, защото са твърде много"}
{"url": "https://www.actualno.com/business/bolnichnite-v-mesecite-s-praznici-prez-tazi-godina-rastat-glavolomno-news_784692.html", "text": "      Болничните, които са вземани през април, май и юни тази година,  най-вероятно ще увеличат нивото на отпуски по болест през тази година  двойно спрямо миналата, пише в. \" \".      Само през април, май и юни са издадени около 1 милион листа. За  сравнение, през първите три месеца на годината, когато беше и пикът на  грипа, има издадени около 678 000 болнични.   Според бизнеса, около празници болничните  се увеличават с 30%. Затова работодателските организации да са  неплатени,  вместо да се плащат от работодателя. От \"Воля\" обаче дадоха идея първите 3 дни да се плащат от държавата.\r\nОще през май от Националния осигурителен институт се усъмниха в  увеличението на болните работници и служители около празниците. Тъй като  между Великден и Гергьовден се получиха общо 8 почивни дни с  разпръснати между тях 3 работни, така някои си събраха с помощта на  болничен 11 дни ваканция накуп.  Само през първите 6 месеца на тази година болничните са стигнали  1,7 млн., а прогнозата сочи, че до края на 2019-а ще станат 3,5 милиона.  Това беше причината премиерът Бойко Борисов да предупреди в началото на  юли лекарите да внимават, за да \"не се стига до арести на медици\". \"Това  е страхотен бич и за работодателите, някой си пълни джобчетата с  раздаване на болнични листове. Това са още 1,5 млн. повече заболели,  което няма как да е истина\", обясни тогава Борисов. Според него,  зачестявали случаите хора да вземат болнични без причина с ясното  съзнание, че работодателят и бюджетът ще им плащат. \"А те отиват да  берат гъби, ягоди, през това време си им текат заплатите, не могат да  бъдат заместени\", разгневи се премиерът. И поиска мерки за  ограничаването на фалшивите листове.\r\nКакво сочи статистиката - ! ", "date": "2019.08.13", "title": "Болничните в месеците с празници през тази година растат главоломно"}
{"url": "https://www.actualno.com/asia/myj-rani-s-noj-jena-v-sidni-news_784734.html", "text": "      Полиция в задържа мъж, размахващ нож в центъра на града и опитвал се да нападне хора. По предварителна информация е ранена една жена, съобщи РИА Новости.      По данни на австралийските медии мъжът е крещял \"Аллах Акбар.\" Минувачи са успели да го задържат до идването на полицията. Сега той е в ареста. Пострадалата жена е в стабилно състояние. Районът е под засилено полицейско наблюдение. Обявено е, че няма заплаха за обществото.   Мотивите на нападателя не са изяснени. От полицията твърдят, че е действал сам. ", "date": "2019.08.13", "title": "Мъж рани с нож жена в Сидни"}
{"url": "https://www.actualno.com/healthy/pacientski-organizacii-alarmirat-za-lipsa-na-jivotospasjavashto-lekarstvo-v-aptekite-news_784742.html", "text": "      Пациентски организации \"Заедно с теб\" алармират, че в аптечната мрежа от началото на месеца липсва креон. Това пишат в позиция до медиите от организациите.      Те подчертават, че това е жизнено важно ежедневно лекарство - ензим за пациентите с муковисцидоза (основно деца, но и възрастни).   Сигналите са за липси от цялата страна, основно в Пловдив, Провадия, Димитровград и др.\r\nКреонът се поема от НЗОК, но според сигнала подаден до пациентските организации, в някои аптеки той се предлага срещу заплащане.  От \"Заедно с теб\" очакват спешно решение на въпроса от министъра на здравеопазването Кирил Ананиев. ", "date": "2019.08.13", "title": "Пациентски организации алармират за липса на животоспасяващо лекарство в аптеките"}
{"url": "https://www.actualno.com/celebrate/sv-mychenik-ipolit-news_689511.html", "text": "      След мъченическата смърт на свети архидякон Лаврентий (виж житието му в десетия ден на месец август, бел.ред,), блаженият Иполит, военачалник и пазач на тъмницата, с чест погребал многострадалните останки на мъченика, който за него отначало бил затворник, а после станал учител. Блаженият Иполит се завърнал вкъщи едва на третия ден след погребението. Всички негови домашни - деветнадесет човека от двата пола - били християни. Те били научени на истината на християнската вяра и след това кръстени от свети Лаврентий. Заедно с целия си дом блаженият Иполит след обща молитва се причастил с Божествените Тайни на Тялото и Кръвта Христови, а след това, след приемането на духовната храна, била сложена трапеза за подкрепяне на телата.      Но преди да пристъпят към нея, дошли войници, хванали блажения Иполит и го повели при цар Деций (император от 249 г до 251 г., бел.ред.). Когато го видял, царят се засмял и казал:\r\n- Да не би и ти да си станал магьосник, защото си откраднал тялото на Лаврентий?\r\n- Аз не съм магьосник, а християнин - отговорил блаженият Иполит.  Тогава разгневеният цар заповядал да го бият по устата с камъни, а след това да свалят дрехата му, която била обичайното облекло на християните.\r\n- Ти не ме разголи, но ме облече в още по-ценна дреха - отвърнал на това блаженият Иполит.\r\n- Нима ти повече не почиташ боговете, щом си така безумен и не се срамуваш от голотата си? - попитал царят.    - Аз съм мъдър, а не гол - възразил блаженият Иполит - защото се облякох в Христа. Бях безумен тогава, когато като теб служех на бесовете. Бях гол тогава, когато нямах Христовата благодат, а сега съм християнин.\r\n- Принеси жертва на боговете - предложил царят, - за да не погинеш от мъченията, подобно на Лаврентий.\r\n- О, ако мога да се удостоя с участта на свети Лаврентий, името на когото ти, окаяният, със скверните си уста не трябва и да произнасяш! - възкликнал блаженият Иполит.\r\nЦарят заповядал да го прострат на земята и да го бият безжалостно с пръчки.\r\nСветият мъченик в това време гръмко извикал:   - Аз съм християнин!\r\nТогава мъчителят заповядал да прекратят побоите, да вдигнат блажения Иполит от земята и да го облекат в обичайната воинска дреха. Освен това се обърнал към светия мъченик и казал:\r\n- Спомни си за твоя военен сан и бъди както преди наш приятел, и както преди принасяй жертви заедно с нас.\r\n- Аз съм воин на Христа, моя Спасител, и за Него искам да умра - отговорил блаженият.\r\nСлед това Декий казал на епарха Валент:   - Вземи всичкото му имущество, а него мъчи до смърт.\r\nВ този ден изпратените от Валериан разграбили имуществото на блажения Иполит. Когато разбрал, че в дома на Иполит са намерени вярващи в Христа, Валериан заповядал да ги доведат при него. Сред тях се намирала и Конкордия - жената, която откърмила Иполит.\r\nКато се обърнал към тях, Валериан казал:\r\n- Пожалете живота си, за да не погинете заедно с господаря си Иполит.\r\n- Ние повече искаме да умрем с чест за вярата в Христа заедно с нашия господар - отвърнала Конкордия, - отколкото да живеем сред вас, нечестивите.\r\n- Породата на робите не може да бъде поправена по друг начин освен с рани - казал Валериан и заповядал да бият Конкордия с оловни пръти.   По време на побоите светата мъченица предала духа си на Господа. Там, пазен от войниците се намирал и блаженият Иполит. Той видял мъченическата кончина на своята бавачка и с радост възкликнал:\r\n- Благодаря Ти, Господи, че тази, която ме е кърмила, си изпратил преди мен в Твоето царство при светиите Ти!\r\nЕпархът казал:\r\n- Ти все още ли се надяваш на магьоснически хитрости, не почиташ боговете и не се покоряваш на заповедта на царя - Валериан се ядосал, и заповядал всички заедно с Иполит да бъдат изведени от Тивуртинските врати извън града и там да ги убият. \r\nПо пътя свети Иполит ободрявал всички:\r\n- Не се бойте, и аз, и вие имаме над себе си един Владика.   Когато дошли на мястото на екзекуцията, всички били посечени от войниците пред очите на блажения Иполит. Приелите тази мъченическа смърт - от различна възраст и пол - били осемнадесет човека, без света Конкордия, посечена в града. Самия свети Иполит, по заповед на епарха, привързали към диви коне и влачили по каменисти места дотогава, докато душата му не се преселила при Господа. Светия мъченик Иполит заедно с целия си дом пострадал за Христа в тринадесетия ден на месец август и в третия ден след мъченическата кончина на свети Лаврентий.\r\nКогато настъпила нощта, на мястото на екзекуцията дошъл свети Иустин презвитер с вярващи, събрал телата на светите мъченици и ги погребал там. Макар и да търсили старателно тялото на света Конкордия из целия град, не могли да го намерят. Това така силно опечалило свети Иустин, че той заплакал. По заповед на мъчителя, честното тяло на света Конкордия било хвърлено на нечисто място. Християнин на име Ириней, узнал за това от един войник три седмици след смъртта на блажения Иполит. Той взел със себе си един друг християнин - Авундий, и през нощта извлякъл тялото на светата мъченица, което никак не пострадало от нечистотата, и го занесъл при презвитера Иустин. Той бил много радостен и погребал честните останки до тялото на свети Иполит и останалите мъченици. На сутринта Валериан разбрал за това. Той заповядал да хванат Ириней и Авендий, да ги хвърлят там, откъдето те извадили тялото на света Конкордия, и да ги потопят живи в нечистотите. И двамата умрели на двадесет и шестия ден от месец август. Свети Иулиан извадил телата им през нощта и ги погребал при мощите на свети Лаврентий, прославяйки Христа Бога, славен с Отца и Светия Дух во веки. Амин\r\nВ същия ден е пренасянето на честните мощи на преподобния наш отец Максим изповедник, честван на 21 януари.\r\nВ този ден е намирането на мощите на блажения Максим Московски, Христа ради юродив.\r\nВ този ден е упокоението (през 1783 г.) и откриването (през 1861 г.) на мощите на свети Тихон, епископ Воронежки, Задонски чудотворец.\r\n© Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски. ", "date": "2019.08.13", "title": "Св. мъченик Иполит"}
{"url": "https://www.actualno.com/business/ekspert-za-godishnija-otchet-na-klientite-na-bankite-tova-e-stypka-kym-vnedrjavane-na-policejshtina-news_784706.html", "text": "      \"Това е поредната стъпка към внедряване на полицейщина в банките, нещо на което самите банки се опитват да противодействат, тъй като не им е това работата. Но това е световната тенденция и в Европа в сигурността, които през последните 10 години се налагат непрекъснато.\" Това каза финансистът Емил Хърсев относно изискването клиентите на банките да се отчитат веднъж годишно, като част от промените в       Това е законодателна инициатива, водена от органите по сигурността. Според последните промени вече ще се изисква периодична актуализация на информацията за клиенти. Хипотезата е, че някои от , по които няма голяма активно се използват за укриване на трети лица и банките да са нещо като филиал на полицейските части, поясни още Хърсев в интервю за bTV.   Припомняме, че става въпрос за промени, които обаче още не са минали на второ четене !\r\nТой допълни, че стрес тестовете, проведени от Европейската централна банка (ЕЦБ) заради желанието на България да влезе в еврозоната, не са показали отклонения в българските банки и всяка една от тях покрива изискванията. Хърсев говори от гледна точка на това, че две от шестте проверени банки не издържаха екстремния сценарий. Става въпрос за Първа инвестиционна банка и \"Инвестбанк\" на Петя Славова, но , че към 30 юни е осигурила почти половината от искания допълнителен капиталов буфер съгласно екстремния сценарий на теста.  \"Това е един сценарий, една хипотеза, една фикция, ако дойдат извънземните и паднат цените на недвижимостите в България с 40% какво ще стане. Българската банка е ужасно нещо, лошо е да кредитираш български фирми - това е стартовата постановка на ЕЦБ\", обобщи Емил Хърсев. ", "date": "2019.08.13", "title": "Експерт за годишния отчет на клиентите на банките: Това е стъпка към внедряване на полицейщина "}
{"url": "https://www.actualno.com/curious/naj-trudnite-za-obichane-zodii-news_784729.html", "text": "      Взаимоотношенията зависят и от хороскопа на човек. Има хора, с които общуването и любовта стават от само себе си. Има и такива, с които е много трудно да бъдете заедно и да заобичате.           Девата се смята за най-самодостатъчния знак в Зодиака. Характерът й пасва на повечето, а взаимоотношенията й са аналитични или в управляваща позиция. Девата държи хората на разстояние, докато не се убедят, че може да й се доверят. Тя не е от най-лесните хора, които обичаме. За да може Девата да се влюби в някого, той трябва да отслаби защитните си сили. Ако някой докосне същността на Девата, могат да се превърнат в чудесни партньори. Това може да отнеме известно време.   Скорпионите никога не знаят, какво искат. Те се впускат между горещо и студено, като луди, а това прави трудно разбирането с тях и в последствие съвместния живот. Скорпионите могат да бъдат невероятно изтощителни партньори, в резултат, на което често прескачат от една връзка в друга. В интерес на истината, докато Скорпионът не се почувства зрял емоционално, няма да е готов за сериозна връзка.         Няма зодиакален знак, по-ексцентричен и импулсивен от Стрелеца. До известна степен, това го прави интересен партньор. Той не обича да му е скучно. Непрекъснато преследва нещо ново: нови приключения, нов прилив на адреналин. Не харесват да стои на едно място, което му пречи да завързва нови връзки. Стрелецът ще се почувства удовлетворен само, когато намери човек, който вместо постоянно да гони върви до него. Водолеите са естествено резервирани, затворени хора. Не са склонни да допускат всеки в собствения си свят. Често практически е невъзможно да ги разберем. Водолеите държат на разстояние от себе си другите хора. Те се нуждаят от човек, на когото могат истински да се доверят. Само на доверен ще покажат своята уязвимост, методи да поемат рискове и да се влюбват.       Козирогът е отражение на практичност, ефективност и трудолюбие. Това прави представителите на тази зодия, едновременно невероятно надеждни и отлични колеги. Това също може да означава, че подхождат към всяка връзка от гледна точка на бизнес отношенията. Никой партньор не иска да се чувства така, сякаш е оценен, според списъка от плюсове и минуси. Козирозите трябва да се научат да вярват на сърцето си, както се доверяват на ума си. Само така ще открият истинска, трайна любов.  ", "date": "2019.08.13", "title": "Най-трудните за обичане зодии"}
{"url": "https://www.actualno.com/europe/obviniha-plasido-domingo-v-seksualno-posegatelstvo-news_784716.html", "text": "      Няколко жени обвиниха испанския оперен певец Пласидо Доминго в , предаде AFP.      Според агенцията Доминго се е опитал да принуди жените да правят секс с него в замяна на обещания за получаване на определени роли и „ги е наказвал професионално, когато му е било отказвано“.   Осем певици и един танцьор съобщиха за агенцията, че са били тормозени сексуално от Доминго в различни периоди на 80-те години. Осемте жени поискали да останат анонимни, , че все още работят в тази област или се притесняват от негативна обществена реакция. Певицата Патриша Улф си позволила да разкрие името си. Друга жена заявила заяви, че певецът й е правил \"непристойни предложения\", които я карали да се чувства некомфортно.\r\nAFP е интервюирала близо 30 певци, танцьори, музиканти и други театрални служители, които заявили, че са били свидетели на неподходящо сексуално поведение от страна на Доминго, предаде БГНЕС.  Според агенцията, Доминго отрича всички твърдения. \"Това са обвинения от неназовани личности, които се коренят в събития отпреди 30 години, предизвикват и са неверни в този вид, в който са представени\", каза той.\r\n\"Боли ме да чуя, че съм разстроил някого или съм го накарал да се чувства некомфортно - независимо колко отдавна е било, въпреки най-добрите ми намерения. Убеден съм, че всичките ми взаимодействия и връзки винаги са били добре приети и са били по взаимно съгласие. Онези, които ме познават и които са работили с мен, знаят, че не съм от този тип човек, който умишлено би навредил, обидил или смутил някого“, каза певецът.   \"Това ме кара да осъзная, че правилата и стандартите, по които ни оценяват днес, са различни от тези, които съществуваха преди. За мен е чест да имам повече от 50 години оперна кариера и преценявам себе си в съответствие с най-високите стандарти“, добави Доминго.    Агенцията отбелязва, че нито една от жените не е могла да предостави веществени доказателства; разследването на AFP се основава на устни показания. ", "date": "2019.08.13", "title": "Обвиниха Пласидо Доминго в сексуално посегателство "}
{"url": "https://www.actualno.com/cite/shte-otstranja-kyrlejite-ot-sistemata-news_784717.html", "text": "      \"Познавам голяма част от дефектите в системата, което няма да е добре за лошите герои в нея\", заяви пред БНР директорът на Държавен фонд \"Земеделие\" Васил Грудев.      Той обясни, че за него разликата между лоши и добри герои е дали \"са част от системата със смислени действия, или са кърлежи, които се прилепват към определени финансови потоци и се пробват да изсмукват тези потоци, не там, за където са предназначени\".   Грудев уточни, че вече има уволнени четирима служители на фонд \"Земеделие\" поради съмнения в безкористното изпълнение на служебните им задължения - най-високо стоящият е началник на отдел.\r\nТой обеща, че ще се постарае да се усвоят всички евросубсидии въпреки закъсненията, направени от предишната администрация на фонд \"Земеделие\". По програмата за най-малките земеделски производители обаче няма да се усвоят изцяло финансовите средства до края на годината.  \"Рисковете, към края на годината, са такива, че за да се справим с тях, ще трябва да извършим плащания със средства от Програмата и на част от площните мерки, тези които се финансират от Програмата за развитие на селските райони\".\r\nДиректорът на фонд \"Земеделие\" обеща, че най-късно до девет месеца ще навакса забавеното финансиране на проекти по различните мерки на европрограмите.   Васил Грудев оглави ДФ \"Земеделие\" на 19 юли.     ", "date": "2019.08.13", "title": "Ще отстраня \"кърлежите\" от системата"}
{"url": "https://www.actualno.com/society/kzp-sys-syveti-kym-turistite-prez-ljatoto-news_784731.html", "text": "      Комисията за защита на потребителите разпространи съвети на експерти как туристи да постъпват при различни ситуации при ползването на туристически услуги през лятото.      От Комисията изброяват най-често срещаните нарушения в хотели и курорти, като например защо е важно хотелът да бъде категоризиран - по категорията на мястото, където ще се настанят туристите, могат да си изградят представа какво ги очаква там.\r\nКатегоризацията е в пряка връзка със съответствието на даден хотел с набор от критерии по отношение оборудването на стаите, прилежащите заведения и останалите допълнителни услуги.   Сред останалите най-често срещани неща, на които туристите трябва да обърнат внимание, са че хотелиерът е длъжен да постави ценоразпис на рецепцията. Цените трябва да са в левове, ясно изписани и в еднакъв размер спрямо всички туристи. Тази информация следва да бъде предоставена, както на български език, така и на английски.  Един СПА хотел може да се рекламира по този начин само ако притежава сертифициран СПА център. Този СПА център трябва да разполага със закрит плувен басейн. Задължително е да има и водна секция с басейн за възстановително и релаксиращо въздействие, масажна или класическа вана. Можете да разчитате още на сауна и влажна високотемпературна секция (например, парна/римска/турска баня), помещение за контрастни процедури и др.\r\nКогато туристите са избрали хотел на база ол инклузив, той трябва да предлага поне минималния задължителен асортимент от храни и напитки в съответните часови пояси. По отношение на напитките например, задължително трябва да има топли (кафе, кафе с мляко, чай, мляко, мляко с какао, сметана), безалкохолни, алкохол (водка, бренди, джин, ликьор, мента, мастика, вино, бира) и коктейли. Храненията могат да бъдат в основния ресторант (обикновено закуска, обяд и вечеря), снекбар, лоби бар и/или пул бар (най-често следобедната закуска).\r\nАко по някаква причина част от обещаните услуги бъдат отказани на турист, мястото за настаняване следва да има готовността да предостави всичко обещано. В противен случай туристът следва да поискай компенсация – други подходящи услуги или отбив от цената.       Ако на място туристът открие сериозни разлики във вида и категорията на обекта, неговото местоположение и отдалеченост от плажа или обещаните допълнителни услуги с представените в рекламата в интернет, то трябва да се обърне към търговеца, на когото е заплатил, и да настоява за компенсация.\r\nОт Комисията съветват при установяване на проблем туристите да уведомят управителя на хотела или представителя на туроператора или турагента, от който са закупили почивката, и да настояват да им бъде предоставено това, за което са заплатили. Ако направят допълнителни плащания поради неизпълнените ангажименти, да пазят платежните документи. Те ще са необходими, за да бъдат възстановени въпросните суми. Ако не успеят да решат проблема в диалог с търговеца на място или на по-късен етап, да потърсят съдействие от Комисията за защита на потребителите.\r\n\"Попадаме на случаи, в които обектът е категоризиран като семеен хотел или като къща за гости, а се рекламира като хотел. Това не е коректно, тъй като неслучайно Наредбата въвежда различни видове обекти и степени на категоризация и съответните изисквания, за да може даден туристически обект да получи този вид и тази категория”, обяснява председателят на КЗП Димитър Маргаритов.\r\nПо думите му все по-рядко се среща предоставянето на туристическа услуга в некатегоризирани обекти, за разлика от минали години, когато това е било честа практика. „Независимо от това кога отиват на море – в средата на юни, началото на август или в края на септември, туристите трябва да получат едно и също качество на обслужването”, категоричен е Маргаритов. Той апелира към търговците да не се изкушават да свалят качеството на предлаганите от тях туристически услуги и да държат летвата високо до самия край на сезона. ", "date": "2019.08.13", "title": "КЗП със съвети към туристите през лятото "}
{"url": "https://www.actualno.com/actualno/edin-da-e-i-vsichko-e-prekrasno-news_784760.html", "text": "      Имаме една прекрасна година, защото това е година, в която са намалени цените на хотелите по Черноморието през август - удоволствие, има по-малко туристи, по-добро обслужване. Хубаво е, че туристите са малко, за да се научим как се прави бизнес. пред БНТ Румен Драганов, председател на Института за анализи и оценки в туризма.      Тезите всъщност са отлични и трябва да бъдат взети за пример! Защото, където има блъсканица, не е хубаво – става задушно.\r\nЕто, например, като има само един кандидат за главен прокурор колко е по-хубаво! Няма шум, няма спорове, да се вадят тези, контратези, да има сравнения, съпоставки. Един избор и няма драма. Е, разни там, на улицата, не са съгласни и нещо викат ... да си повикат, ние гледаме напред! Това е демокрацията - българската!   И в парламента като се прояви само един – Единственият, нещата вървят. 240 са много - поправят закон след закон по n на брой пъти и не става n пъти по-хубаво. За какво са ни, като е достатъчно само Бате да тропне – като му тропне няКОЙ, но то не може все сам, уморително е!  Всъщност, където и да се появи Единственият, нещата се оправят. Ето, чумата по свинете изчезна – поумряха малко прасета, но най-важните и охранените са спасени. За недоволството за главния прокурор няма да казвам, че може да се разклати стабилността, а главните прокурори са като банките – не обичат шума! Дали обичат парите ... абе, стабилността!\r\nА, да не забравя времето, че е много важно! Гот ли ви е, като градусите са много? Ми не, жегата мори. Коледа е далеч по-хубава – но само ако има свинско! Автор: Ивайло Ачев     ", "date": "2019.08.13", "title": "Един да е и всичко е прекрасно"}
{"url": "https://www.actualno.com/curious/snimka-za-pyrvija-ucheben-den-edva-ne-ubi-momiche-news_784763.html", "text": "              Кaдърът, нaпрaвeн в първия учeбeн дeн зa гoдинaтa в грaдчeтo Aубърн, e eдин oт мнoгoтo пoдoбни oчaрoвaтeлни cнимки нa cимпaтични дeцa, нoceщи рaници и ярки уcмивки.   Въпрeки тoвa, eдинcтвeнo cнимкaтa нa ceдмoклacничкaтa Брук Милc ce рaзпрocтрaни кaтo вируc из мрeжaтa, привличaйки oгрoмнo внимaниe пo дocтa cмрaзявaщa причинa.\r\nНa пръв пoглeд, cнимкaтa нa Брук нe ce рaзличaвa кoй знae кoлкo oт тeзи нa другитe дeцa, кoитo пoзирaт прeди нaчaлoтo нa учeбнaтa гoдинa.  Нo aкo чoвeк ce вглeдa внимaтeлнo, щe види, кaк пo дървoтo зaд мoмичeтo ce прoкрaдвa eдрa змия, eдвa зaбeлeжимa зaрaди дoбрaтa cи мacкирoвкa.     ", "date": "2019.08.13", "title": "Снимка за първия учебен ден едва не уби момиче"}
{"url": "https://www.actualno.com/sofia/zashto-zapaden-park-v-sofija-izglejda-taka-video-news_784759.html", "text": "      От \"Спаси София\" днес изпратиха  позиция до медиите, в която питат ръководството на Столичната община какво се случва с ремонта на Западен парк. Активистите многократно са обиколили обекта, но на строителната площадка не е имало нито един работник или техника. “Ремонтът на Западен парк, на стойност 11 млн. лв., трябваше да бъде завършен до края на 2018 г., но на обекта не се работи. Въпреки многократното удължаване на сроковете, само около 20% от предвидените работи в парка са завършени. Смятаме, че г-жа Фандъкова дължи ясен отговор на въпроса какво се случва с проекта и кога най-накрая ще бъде завършен този ремонт”, казва от организацията.      Активистите припомнят, че паркът е единствен за редица столични квартали като Люлин, Западен парк, Илинден, но повече от година е неизползваем заради необезопасените изкопи, разораните алеи и стърчащите кабели. Те не приемат оправданието на Столичната община, че строителните дейности в целия парк спират, заради нуждата от препроектиране на една арка на входа на парка. “Обяснението е абсурдно и показва подценяване на интелекта на столичани. Защо се спира работата в целия обект, ако проблем има единствено с една арка? Стотици хиляди граждани са възпрепятствани да ползват парка и Общината е длъжна открито да признае какви са проблемите и кога ще бъдат отстранени”, настоява Гергин Борисов.   “Питаме как г-жа Фандъкова ще излезе пред столичани да поиска четвърти мандат, щом месеци наред бяга от обяснения за неспиращите проблеми на ключовите обекти? Фактът, че подобни забавяния има на всички големи проекти на Столична община, ясно доказва, че проблемът е системен и това ръководство не разполага с необходимите компетенции и капацитет, за да ги изпълни качествено и в срок”, заяви , независимият кандидат за кмет на Спаси София.\r\nГражданите подозират, че вината за огромното забавяне не е на фирмата изпълнител, а в частното проектантско бюро, на което Общината е възложила проектирането. Припомняме, че одобряването на всички проекти минава през съгласувателна процедура на Столичната община, която изглежда не си е свършила работата и не е отстранила навременно пропуските, заради които сега се налага спиране на обекта.   Това е петият сигнал на организацията за ремонта на Западен парк, който от самото начало имаше проблеми. След като стана ясно, че строителната фирма сериозно изостава с дейностите, от Столичната община неколкократно одобриха удължаване на срока и променяха крайната дата на завършване на обекта.   От \"Спаси София\" сигнализират и че част от информационните табели, задължителни за всеки проект финансиран със средства на ЕС, вече са премахнати, както и че сега проектът е възложен за препроектиране на общинското дружество \"Софияпроект\". “Плащат се пари на частни проектантски дружества за проекти пълни с дефекти, които после трябва да бъдат коригирани от страна на общинските предприятия. Намираме това за лоша практика, предизвикваща редица проблеми и това трябва да бъде прекратено”, завършват от \"Спаси София\".     ", "date": "2019.08.13", "title": "Защо Западен парк в София изглежда така? (ВИДЕО)"}
{"url": "https://www.actualno.com/asia/almazbek-atambaev-e-obvinen-v-ubijstvo-news_784728.html", "text": "      Бившият президент на Киргизстан Алмазбек Атамбаев е обвинен в убийство и други особено тежки престъпления, съобщи Замир Бейшекеев, ръководител на службата на Генералната прокуратура за надзор на оперативно-следствената дейност, на пресконференция днес.      \"На Атамбаев бяха връчени уведомления за редица особено тежки престъпления, като организиране на безредици, убийство, опит за убийство, вземане на заложници и използване на насилие срещу държавен служител\", каза той.   Според законите на Киргизстан, по тези обвинения Атамбаев може да влезе в затвора доживот, пише БГНЕС.\r\nНа 7 август специалните служби на Киргизстан стартираха операция по задържането на експрезидента Алмазбек Атамбаев в резиденцията му в Кой-Таш, на 20 километра от столицата. Последва обаче отпор от привърженици на Атамбаев, които заловиха шестима военнослужещи от специалните части. На следващия ден сблъсъците между привърженици и силите за сигурност се възобновиха и продължиха до сутринта, въпреки факта, че самият експрезидент се предаде на силите за сигурност. В резултат на специалната операция, според Министерството на здравеопазването на Киргизстан, са ранени 136 души. Един командос беше убит.  Лидерът на най-голямата парламентарна партия в Киргизстан Атамбаев прехвърли властта на своя наследник и най-близък съюзник Сооронбай Жеенбеков през 2017 г. в резултат на президентските избори. Малко след това обаче бе образувано наказателно производство срещу членове на екипа на експрезидента. Самият Атамбаев бе лишен от статута на бивш президент и бе заподозрян в редица престъпления. Бившият държавен глава многократно е заявявал, че всички обвинения срещу неговите сподвижници имат политически характер. ", "date": "2019.08.13", "title": "Алмазбек Атамбаев е обвинен в убийство "}
{"url": "https://www.actualno.com/crime/zadyrjaha-podbuditel-za-ubijstvoto-na-varnenski-didjej-ot-2015-g-news_784772.html", "text": "      Окръжната прокуратура във Варна задържа за срок до 72 часа подбудителя на убийството с особена жестокост на , извършено през 2015 г. с особена жестокост, съобщиха от ведомството.      Прокуратурата е внесла вече искане във Варненския окръжен съд 47-годишният обвиняем да бъде задържан под стража.   В продължилото над четири години разследване на убийството на 46-годишния диджей Тодор са събрани достатъчно писмени доказателства и експертизи за виновността на Григор в извършване на предумишленото убийство. Обвинението го сочи като подбудител на престъплението по член 116, ал. 1, т. 6 и т. 9 от НК, умишлено склонил Константин Б. да извърши убийството чрез обещание и даване на 20 000 евро.\r\nПрекият извършител на деянието 50-годишният Константин Б. вече е с мярка за неотклонение „Задържане под стража“ с определение на Варненския окръжен съд от юли тази година.  Убийството с особена жестокост на варненския диджей е било извършено с нож на 26 февруари 2015 г. пред дома му в кв. „Левски“. Нападателят причакал жертвата си пред входа и нанесъл изненадващо смъртоносните удари. След това избягал.\r\nДнес, 13 август, в 14 часа състав на Варненския окръжен съд ще се произнесе по искането на Окръжната прокуратура подбудителят на тежкото престъпление Григор К. да бъде задържан под стража.    ", "date": "2019.08.13", "title": "Задържаха подбудител за убийството на варненски диджей от 2015 г."}
