{"url": "https://www.actualno.com/bgfootball/oficialno-berbatov-prekrati-karierata-si-news_1377128.html", "text": "      Най-голямата звезда на българския футбол за 21-и век Димитър Бербатов реши да сложи край на активната си кариера на зеления килим.      В интервю за \"Спортното шоу на Дарик\" бившият футболист на ЦСКА, Байер Леверкузен, Тотнъм и Манчестър Юнайтед обяви, че окачва бутоните на стената и ще се насочи към други свои цели и проекти, които така или иначе вече е задвижил.   \"Това е краят на професионалния ми път\", сподели в ефира на националното радио Берба, който в последната една година така и не беше на терена, въпреки че имаше немалко оферти към него, особено от елитния Берое.\r\n\"На този специален ден (бел. ред. - на този ден бележи хеттрик срещу Ливърпул), реших да споделия с вас нещо, което подготвям от известно време, но така и не направил. Знам, че някои си мислеха, че вече съм се оттеглил от футбола и сега ще се чудят защо говоря отново за отказване. В последната година се опитах да си намеря клуб, но не се случи.  Силните думи на Бербатов, с които обяви края на кариерата си,  ", "date": "2019.09.19", "title": "Официално: Бербатов прекрати кариерата си"}
{"url": "https://www.actualno.com/europe/francija-otnovo-otkaza-ubejishte-na-eduard-snoudyn-news_1377162.html", "text": "      Външният министър на Франция обяви, че \"сега не е моментът\" да се задоволява новото искане за убежище на бившия служител на Агенцията за национална сигурност на САЩ Едуард Сноудън, съобщава Associated Press.      Сноудън живее в Русия, за да избегне съдебно преследване в САЩ, след като разпространи класифицирани документи, в които подробно се описват програмите за подслушване и следене на американското правителство.   Молейки отново Франция за убежище тази седмица, той заяви, че \"защитата на хората, които разкриват важна за обществото информация, не е враждебен акт\".\r\nФренският външен министър Жан-Ив льо Дриан коментира, че когато Сноудън за първи път поиска убежище от Франция през 2013 г., френското правителство \"сметна, че не е моментът. Не виждам какво се е променило\".  Сноудън също така потърси убежище в няколко други страни. Неговата биография беше публикувана в около 20 държави тази седмица, включително във Франция. ", "date": "2019.09.19", "title": "Франция отново отказа убежище на Едуард Сноудън"}
{"url": "https://www.actualno.com/plovdiv/vyzstanovjavat-botanicheskata-gradina-v-plovdiv-snimki-news_1377147.html", "text": "      Стартира проект по обновяването на Ботаническата градина в Пловдив. Предвижда се възстановяване на вътрешната част на градината, която е една от едва трите подобни в България и се стопанисва от Аграрния университет в града. На първо място се предвижда мястото да бъде оградено. 1350 метра е дълга оградата, която ще обикаля площта от 113 декара. Цената за нейното изграждане е 250 000 лева.       \"Имаше обществена поръчка, която приключи, мина срокът за обжалване, гласуваха се пари от общинския съвет и стигнахме до днешната първа копка. След оградата следва възстановяване на вътрешната част на Ботаническата градина, има предвидено място за алеи, административна сграда, място за церемонни и открити зали, където могат да се провеждат лекции и упражнения на студентите по ботаника.\r\nТова няма как да стане за една година, а е дълъг процес. Надявам се в рамките на следващите 2-3 години пловдивчани да имат наистина хубава Ботаническа градина, тъй като от 1990-та година е изоставена“, каза ректорът на Аграрния университет проф. д-р Христина Янчева при символичния старт на ремонтните дейност, на който присъстваше и кметът на Пловдив Иван Тотев.   \"Този проект е много важен за града, тъй като е насочен към хората, но и вдига нивото на университета, защото дава много възможности на студентите и преподавателите да развиват една научна дейност\", заяви Иван Тотев и допълни, че първата крачка по реализацията на проекта вече е направена.\r\nТой не пропусна да похвали и няколкото доброволчески инициативи за облагородяване на пространството, които дават допълнителна енергия и ангажираност на обществото. До момента имаше няколко кампании по почистване на пространството, организирани от доброволци.     Ботаническата градина е собственост на Аграрния университет, а идеята за нейното възстановяване е от 2015 г., като Община Пловдив е подпомогнала финансово проекта.\r\nВ градината има съхранени ценни видове от 1957 г. един от които е дъб, засадени са и доста чужди видове, розоцветни храсти, диворастящи ябълки, круши, майски сняг, голосеменни, азиатски вид дърво.\r\nИма идея за обособяване на английска, българска и японска градини, поставяне на къщички и хранилки за птички и катерички. ", "date": "2019.09.19", "title": "Възстановяват Ботаническата градина в Пловдив (СНИМКИ)"}
{"url": "https://www.actualno.com/politics/manolova-skluchi-sporazumenie-i-s-levi-formacii-za-pobeda-v-sofija-news_1377078.html", "text": "      Споразумение с партии от левия и лявоцентристкия спектър сключи Мая Манолова, подобно на постигнатата вече договореност с десни и центристи. БСП, \"Движение 21\" и АБВ и гражданският кандидат за столичен кмет Мая Манолова изразяват с документа в политическа воля за обединение около приоритети и местни политики, които да станат част от Платформата за гражданско управление на града.      \"Противоречие няма -  споразумението ми с десните е по тяхно предложение, с левите - също\", каза Манолова и подчерта: \"Няма противоречия в очакванията на партиите от дясно и от ляво, те съвпадат с очакванията на столичани\". \r\nКалоян Паргов изтъкна, че хората искат промяна. \"Събрали сме се да отговорим на техните очаквания\", добави той и припомни, че десните вече оформиха ясна опозиция на модела на управление на София. \"Управлението на ГЕРБ в София и фигурата на Мая Манолова събра несъбираемото, искайки промяна на модела на управление в София\", заяви още Паргов.   Милка Христова посочи, че надпреварата е за по-качествено, по-справедливото, по-моралното управление на София. \"Това, което дразни софиянци е усещането за несправедливост, разпиляване на публичния ресурс. Нека всички обединим усилията си, за да покажем че София може да бъде и друга – по-добра за своите граждани\", каза тя.  \"Искаме коренна промяна в София, която се изразява в това мутрите да напуснат общината, да се справим с тежкото наследство на сделките, които докараха смехотворните ремонти в София да се точат с години в полза на едни и същи фирми\", заяви от своя страна Татяна Дончева. По думите й \"тази коренна промяна изисква да си подадат ръка и хора, които не са се твърде много обикнали, твърде много прегърнали и твърде много консолидирали, но това е стъпката в правилната посока\".\r\nВ отговор на журналистически въпрос дали все пак няма и добри постижения Фандъкова, Емил Кало не отрече, в последните 10 години в София има много постижения, но изрази неодобрение от непрозрачното управление. \"Някъде казано ли е всяко от тези постижения какво струват? Такава прозрачност постоянно липсва\", продължи той и посочи като пример, че никъде не се казва какво ще струва воден парк \"Възраждане\".\r\n\"Ръкопляскайки за безусловни постижения, бихме искали да знаем какво струва всяко едно от тях. Оказва се не само че струват определена цена, но и че много се облагодетелстват от тях\", добави той и припомни ремонтите на ремонтите на Графа и около църквата \"Седмочисленици\" - \"колко ни струва че слагахме перки, кубчета …, колко пъти се преправяха плочките...\". Тови въпрос може да се зададе за всеки обект, който представлява постижение, обобщи той.       \"Безспорно г-жа Фандъкова се старае, полага усилия, но дали имат резултат усилията й и дали й се получава – зелена ли е София, чист въздух ли дишаме, има ли детски градини .. ефективно ли се изразходват парите на столичани, … носи ли кмета отговорност за своите действия и постижения. Това са въпроси които хората поставят и ще мотивират техния вот на 27-ми\", заяви Мая Манолова.\r\nПо здумите й проблемите до такава степен са натежали, че са общи, артикулирани и от НПО, и от гражданите и от партиите по един и същ остър начин. Тя заяви, че подготвя програмата си, която ще обяви издната седмица и че в нея се опира на очакванията и надеждите на гражданите и на партиите - желанието да се промени начина на управление на столицата.\r\nМанолова обяви, че ще направи пълна ревизия на големите договори по големите обществени поръчки, на неизпълнението на тези договори, на санкциите, които кметът Фандъкова твърди, че е наложила и на събраните пари от тези санкции.\r\nТя се зарече, че да донесе такава промяна, че гражданите ще могат да следят в реално време всеки разход на общината. \"Всички договори ще са на сайта на общината и всеки разход ще е видим в реално време\", обеща Манолова. ", "date": "2019.09.19", "title": "Манолова сключи споразумение и с леви формации за победа в София"}
{"url": "https://www.actualno.com/education/losho-obrazovanie-slaba-dyrjava-nakyde-vyrvi-bylgarija-news_1376927.html", "text": "       .      Известно е, че децата от по-заможните семейства имат сериозни пред останалите. Можем да разглеждаме това като проявление на т.нар. „ефект на натрупаните ползи” или „принцип на Матей”, формулиран през 1968 от социолога Робърт K. Мъртън. Принципът се позовава на един от най-песимистичните пасажи в Библията, който откриваме в Евангелието от Матея: „всекиму, който има, ще се даде и преумножи, а от оногова, който няма, ще се отнеме и това, що има” (Матей 25:29). Всички сме чували делничното формулиране на едно от проявленията му: „богатите стават по-богати, а бедните по-бедни”. И един любопитен факт: синът на Мъртън е нобелов лауреат по икономика.    потвърждава връзката между високия икономическия статус на родителите (но също и други показатели, като степента на образованост) и постиженията на техните деца в училище. Въпреки това, както посочва А. Христова в статия в „Дневник”, най-облагодетелстваните български ученици демонстрират едни от най-високите нива на функционална неграмотност и едни от най-ниските нива на високи постижения. Само 7.2% от елитните ученици в България постигат резултат над пето ниво на ПИЗА (т.е. високи постижения) при масово двойно и тройно по-високи дялове в повечето европейски страни.\r\nКакви са причините? Тук ще се задоволя с това да изкажа няколко хипотези. На първо място, обяснението може да се крие в изоставащото качество на образованието в България. Това се отнася не само до училищата, но и до университетите, включително „елитните” училища и университети. Друга причина, която вероятно действа заедно с първата, са поведенческите модели. Далеч не всички заможни родители в България се водят от убеждението, че „без наука няма сполука”.   Като политолог и преподавател имам редовни срещи със студенти. Моето впечатление, а и това на повечето колеги е, че те масово показват все по-ниска мотивация за учене. Обикновено младите хора обясняват своята незаинтересованост именно с разминаването между „гарантирана тапия” и това, което безмилостно им налага университетът на живота.\r\nВсички знаем за ежегодно увеличаващия се брой слаби оценки на матурите. През 2019 година например двойките по български език и литература са се увеличили с 1277 в сравнение с 2018, а отличните оценки са намалели с 1412. Да не забравяме,  че заможните родители могат да обезпечат не само следването, а и изпращането на децата от по-ниските образователни степени на „по-хубаво място” – например в чужбина. Това става все по-честа практика.       Има и изключения: талантливи деца от бедни семейства, които успяват да се преборят за елитни стипендии в условията на ожесточена конкуренция, които покоряват едно след друго водещи учебни заведения в света, а след това започват престижна, високоплатена работа. Но това, смея да твърдя, са изолирани случаи, които потвърждават ефекта на Матей.\r\nВ България нараства броят на учениците от семейства с ниско образование. На дневен ред стои и исполинският въпрос с интеграцията на ромите. По-малко от 1% от тях имат висше образование, но онези, които са го завършили, се реализират на пазара на труда почти също толкова добре, колкото и останалите висшисти. Нивото на безработица сред висшистите роми е под 3 на сто. Това показва, че е в интерес на цялото общество да се полагат по-големи усилия за образоването на ромите. Но нека погледнем и към един друг фактор, влияещ на в България: ниските преподавателски заплати. Бисмарк навремето е казал, че „отношението на държавата към учителите - това е държавна политика, която свидетелства или за силата на държавата, или за нейната слабост”.\r\nЗа училищата и университетите е трудно да привлекат и задържат най-добрите преподаватели. Средната учителска заплата е 1300 лева. Въпреки увеличението на възнагражденията, в цялата страна има недостиг на учители, призна министърът на образованието и науката Вълчев. Между 4000-5000 учители се пенсионират годишно, някои работят след навършване на пенсионна възраст. Очаква се, че недостигът на учители ще продължи да се задълбочава през следващото десетилетие.      Ясно е също, че само с „вдигането” на заплатите качеството на образованието няма да се повиши. Необходим е по-строг подбор на преподавателите, но това трудно ще стане, докато няма достатъчно кандидати за тази професия. С последните нормативни промени, които въведоха задължителни минимални изисквания към научните работници, бе направен някакъв опит са преодоляването на хаоса в академичните среди. Министър Вълчев обаче отказва да се ангажира с увеличаването на заплатите на учените. А те изостават още по-драматично и от учителските.\r\nАко не бъдат взети спешни мерки, тези неблагоприятни тенденции ще предопределят бъдещето на най-бедната държава в ЕС и България трайно ще си стои закотвена на дъното. В сравнение с „отличниците\" в европейското семейство тя ще е все така неконкурентоспособна, недостатъчно образована и още по-силно застрашена от мизерия.   ", "date": "2019.09.19", "title": "Лошо образование, слаба държава: Накъде върви България?"}
{"url": "https://www.actualno.com/starazagora/kolata-v-stara-zagora-e-vzrivena-s-vyzplamenjavane-na-gaz-news_1377133.html", "text": "       , е вследствие на възпламеняване на газ. Това съобщи днес Стоян Стоянов, директор на Областна дирекция на Министерството на вътрешните работи в Стара Загора. Евентуалният извършител на деянието може да получи от 3 до 12 години затвор за деянието си, заяви окръжният прокурор Дичо Атанасов.      Собственик на взривената кола е съпругът на помощник съдебен изпълнител Теодора Колаксъзова. Колата обаче е семейна и по-често е използвана от съпругата, която работи в офиса на частния съдебен изпълнител Кръстьо Ангелов. Полицията работи все още изяснява причините за взривяването на автомобила, но основните версии са свързани с работата на Колаксъзова. ", "date": "2019.09.19", "title": "Колата в Стара Загора е взривена с възпламеняване на газ"}
{"url": "https://www.actualno.com/society/oshte-ne-se-znae-koi-i-kolko-elektronni-uslugi-i-spravki-sa-riskovi-news_1377121.html", "text": "      „Когато едни системи са разработени от един изпълнител, след това се доработват от друг, а накрая трети изпълнител ги експлоатира, са възможни рискове, на чиято база да възникнат и инциденти“.  Така председателят на държавната агенция „Електронно управление“ Атанас Темелков обясни пред журналисти теча на данни от НАП след като бе изслушан в създадената по проблема анкетна парламентарна комисия.      Запитан защо системата е надграждана при всякакви компромиси, той уточни, че „когато различни организации отговарят за мрежова информационна сигурност на една система назад във времето винаги е възможно да бъдат допуснати компромиси“.   Темелков отбеляза, че в последните години основните усилия са били за предоставяне на електронни услуги за бизнеса и гражданите при не добре и не достатъчно преценен риск. Затова били предприети консултации с НАП, пристъпва се и към одит. След одита ще се направи оценка на риска, ще бъдат анализирани  и други системи. Тогава ще може да се каже има ли риск и за други услуги и други електронни справки, добави Темелков.\r\nПричина за пробойната в НАП не може да е само стария сървър, убеден е той. „Това е една от причините, но не е единствена. Това, че е имало стар хардуер не може да доведе до такива последствия. Има и други причини и вероятно в анализа ще бъдат посочени“, добави Темелков.  Запитан защо системата е проверявана по документи, а не е тествана, Темелков заяви: „Не трябва да се заблуждаваме, че някой одитиращ орган има правото да седне зад терминалното устройство, да му бъде даден акаунт и той да търси.\r\nТова не е работа на този, който проверява или този, който одитира. За тази работа си има съответни роли и тестери, които биха могли да направят тестовете. Работата на одитора, на проверяващите е да направи преценка по цялата документация и освен това, когато е необходимо да принуди някого от персонала да покаже, да тества и да покаже дали системата  е пробита или не“.   Според председателя на ДА „Електронно управление“, ние не сме уникални със случая в НАП. „Само през последните 6 месеца в света са изтекли над 4 милиарда записа, т.е. 100 пъти или 1000 пъти повече от това, което се случи в България“, изтъкна той.    „Не подценявам случилото се, напротив този случай трябва да ни бъде сериозна обичка на ухото, за да можем да вземем съответни адекватни мерки“, добави Темелков. Според него трябва да се промени цялостно отношението към всички информационни системи в държавата, независимо дали те са в публичната администрация или в бизнеса. ", "date": "2019.09.19", "title": "Още не се знае кои и колко електронни услуги и справки са рискови"}
{"url": "https://www.actualno.com/goodnews/daritelska-akcija-za-nedonoseni-bebeta-v-burgaska-bolnica-news_1377080.html", "text": "      Участниците в инициативи на организацията 5kmrun дариха термолегло за недоносени бебета. То е закупено с пари от благотворителни бягания и беше предоставено на УМБАЛ Бургас.      В спортните надпревари са участвали жители на София, Пловдив, Варна и Бургас. Дарението е на стойност 14 400 лева, като парите са събрани от хората участвали в мини маратоните и от различни фирми.   Термолеглото е специално за нуждите на Отделението по неонатология.   \"Благодаря на всички хора, които отделиха от времето си да бягат и да даряват. Чудесно е, когато такава кауза обедини толкова много хора и се увенчае с успех.\r\nВ отделението имаме едно термолегло, но имахме голяма нужда от второ поради увеличение обема на нашата работа\", каза д-р Мирослава Колева от Отделението по неонатология. Заедно със свои колеги лекарката също пробяга 5 километра в Бургас.   Термолеглото ще помогне за по-лесната адаптация на най-малките пациенти на болницата към нормалната температура. Датчици и лампа за фототерапия са част от неговото оборудване. Апаратът е последен модел медицинско изделие и е много лесен за обслужване твърдят специалисти.     ", "date": "2019.09.19", "title": "Дарителска акция за недоносени бебета в бургаска болница"}
{"url": "https://www.actualno.com/europe/rusija-predlaga-vremenno-prodyljavane-na-tranzita-na-gaz-prez-ukrajna-news_1377148.html", "text": "      По време на тристранните консултации в Брюксел Русия е предложила на Украйна временно да бъде удължен действащия договор за транзит на газ за Европа, съобщи руският министър на енергетиката Александър Новак.      Той обясни, че в Украйна засега няма гаранции за прилагането на европейското законодателство.   Самите преговори с участието на Русия, Украйна и Европейската комисия Новак определи като конструктивни.\r\nОт руска страна в консултациите участва и шефът на \"Газпром\" Алексей Милер, а от украинска - министърът на енергетиката и околната среда Олексий Оржел и шефът на \"Нафтогаз\" Андрей Коболев.  Европейският съюз е представляван от заместник-председателят на Европейската комисия и отговарящ за енергийния съюз Марош Шефчович.\r\nПреди консултациите беше съобщено, че Киев възнамерява да предложи на Москва сключването на нов договор за транзит на газ за 10 години. Настоящият договор изтича в края на 2019 г.   По-рано украинският премиер Олексий Хончарук заяви, че се очаква преговорите да бъдат трудни.    През последните няколок месеца Киев се притесняваше, че Москва иска да саботира преговорите и изкуствено да създаде криза с доставките на газ. Шефът на \"Нафтогаз\" Коболев дори заподозря \"Газпром\" в желание да предизвика т.нар. \"газова война\". ", "date": "2019.09.19", "title": "Русия предлага временно продължаване на транзита на газ през Украйна"}
{"url": "https://www.actualno.com/sofia/inj-ivajlo-simeonov-kmet-na-godinata-e-priznanie-za-vseotdajnata-rabota-na-moja-ekip-news_1377153.html", "text": "      Кметът на Елин Пелин инж. Ивайло Симеонов е един от големите победители в конкурса \"Кмет на годината\" за мандат 2015-2019. Той спечели приза в категория \"Инвестиции и работни места. Наградата му бе връчена от регионалния мениджър на ЧЕЗ за България Карел Крал.      Симеонов , за да благодари за отличието на целия екип на общината и на всички, които са гласували за него в националното допитване:            ", "date": "2019.09.19", "title": "Инж. Ивайло Симеонов: \"Кмет на годината\" е признание за всеотдайната работа на моя екип"}
{"url": "https://www.actualno.com/analysis/kak-raniha-sauditska-arabija-pravo-v-syrceto-news_1376935.html", "text": "        .      Саудитска Арабия може и да притежава един от най-големите и скъпи оръжейни арсенали в света, но генералите от армията тези дни се увериха, че това съвсем не е достатъчно. Ударът по е истински позор за Саудитска Арабия, казва близкоизточният експерт Михаел Людерс.   \"Саудитска Арабия е най-важният купувач на американски оръжия - 10% от целия американски оръжеен експорт заминават именно за Саудитска Арабия. А бунтовните хути успяват да улучат саудитската петролна индустрия право в сърцето, и то само с десетина дронове, които не са нито скъпи, нито са трудни за набавяне\", отбелязва още той.\r\nПрез последните няколко десетилетия Саудитска Арабия инвестира огромни средства във военния си сектор. Само през 2018 година Рияд е закупил военна техника и оборудване за над 67 милиарда щатски долара, показват данните на Стокхолмския международен институт за изследване на мира (СИПРИ) - т.е. повече от всяка друга страна в региона. Саудитска Арабия е третият най-голям купувач на оръжие в света - след САЩ и Китай. Разходите за отбрана съставляват значителна част от БВП на кралството: през 2018 те са били 8,8%, а през 2015 - дори 13%.  \"Огромните инвестиции превърнаха Саудитска Арабия в страната с най-големия арсенал от модерни оръжия в района на Персийския залив. Сред покупките имаше изтребители и самолети цистерни, които увеличиха сериозно ударната мощ и разшириха периметъра на действие на саудитската бойна авиация\", се отбелязва в последния доклад на СИПРИ от май 2019 година. В същото време Саудитското кралство повиши и отбранителните си способности срещу нападения от въздуха.\r\nПо показателя военни разходи превъзхожда значително своя основен конкурент Иран: през 2018 г. Техеран е похарчил за военни нужди 13 милиарда долара. Тази сума, отговаряща на 9,5% от БВП, е сериозно предизвикателство за икономически отслабената от санкциите ислямска република.        Огромните военни разходи на Саудитска Арабия обаче не дават пълна гаранция за военен успех. Това е поуката за Саудитска Арабия, която от четири и половина години ръководи военната интервенция в Йемен. Международните сили, ръководени от Рияд, се сражават срещу хутите изцяло с удари от въздуха – засега без особени успехи. Дори обратното: през последните месеци бунтовниците изглежда са успели да си набавят ракети и дрони, с които сега атакуват Саудитска Арабия.\r\nСаудитските военни започват да осъзнават, че както в Йемен, така и в региона на Ормузкия проток, участват в една война, за която не са подготвени: срещу един нетрадиционен враг, водещ война с партизански методи. В района на Персийския залив наблюдаваме точно такъв вид конфликти - задочни войни, посочва Майкъл Найтс от Вашингтонския институт за близкоизточна политика. Затова според него партньорите на Рияд, и най-вече САЩ, трябва да помислят как да направят саудитското кралство по-малко уязвимо на ракетни нападения. Срещу Саудитска Арабия ще зачестят и нападенията на от йеменска територия. Техен говорител обяви предстояща голяма офанзива на територията на Саудитска Арабия. Без значение дали в случая става дума за реална заплаха, или за метод от психологическата война, факт е, че през последните няколко месеца хутите значително подобриха въоръжението си. \"При тях се забелязва технологичен скок, дължащ се основно на Техеран\", казва Гюнтер Майер, който ръководи Центъра за изследване на арабския свят към Университета в Майнц.\r\nВсичко това би трябвало да занимава и саудитския престолонаследник Мохамед бин Салман. Защото е ясно, че предстои ново премерване на силите между кралството и неговите военни съперници в региона.      ", "date": "2019.09.19", "title": "Как раниха Саудитска Арабия право в сърцето?"}
{"url": "https://www.actualno.com/bgfootball/koj-e-naj-velikijat-moment-v-karierata-na-berba-video-news_1377194.html", "text": "      Големият български нападател .      След година извън терените, голмайстор №1 в историята на националния отбор на България очаквано \"окачи бутоните на стената\", но избра много интересна дата, за да официализира своето отказване. \r\n19.09.2019 година може да остане в историята като деня, в който Берба спря с футбола, но точно преди 9 години магията му остана завинаги запечатана в историята на най-магнетичното футболно дерби на острова - Манчестър Юнайтед срещу Ливърпул. \r\nВълнуващата среща през септември ще бъде запомена като едно от най-ярките дербита между двата гиганта за последните 30-ина години, като \"червените дяволи\" спечелиха с 3:2 с легендарен хеттрик на Бербо.    ", "date": "2019.09.19", "title": "Кой е най-великият момент в кариерата на Берба (ВИДЕО)"}
{"url": "https://www.actualno.com/bgfootball/na-jivo-ludogorec-cska-moskva-news_1377191.html", "text": "       беше изместен като основна тема в българския футбол в навечерието на откриващата среща на тима в Лига Европа срещу ЦСКА (Москва).      Причината за това се оказа , но сега легендарният стрелец отстъпва временно вниманието на българския шампион, който ще се опита да стартира европейската си одисея подобаващо. \r\nПървият мач от груповата фаза за \"орлите\" е домакински, като на стадиона в Разград българите приемат подмладената селекция на московския гранд.    ", "date": "2019.09.19", "title": "НА ЖИВО: Лудогорец - ЦСКА (Москва)"}
{"url": "https://www.actualno.com/europe/operacija-na-interpol-v-shest-dyrjavi-otkri-zapodozreni-v-terorizym-news_1377051.html", "text": "      Международна операция на Интерпол, проведена на територията на 6 държави, е позволила да бъдат установени повече от 12 лица, заподозрени в тероризъм, предаде РИА Новости.      Координираната от Интерпол операция по морските граници установи повече от дузина хора, за които има съмнение, че са чуждестранни терористи, прекосили Средиземно море.   Целта на операция „Нептун 2”, която е проведена в периода 24 юли – 8 септември, е да установи заплахата, която представляват тези хора, заподозрени в използване на морските връзки между Северна Африка и Южна Европа в разгара на туристическия сезон.\r\nНа места операцията е била свързана с разкриване на престъпни мрежи, участващи в контрабандата на хора, трафика на мигранти, оръжие и наркотици, подчертават от Интерпол.  Операцията се е провела в шест държави: Алжир, Испания, Франция, Италия, Мароко и Тунис. ", "date": "2019.09.19", "title": "Операция на Интерпол в шест държави откри заподозрени в тероризъм"}
{"url": "https://www.actualno.com/europe/francija-i-germanija-s-obshta-strategija-v-otgovor-na-zabavenija-svetoven-ryst-news_1377091.html", "text": "      Франция и Германия постигнаха съгласие за обща стратегия в отговор на забавения ръст на световната икономика на фoна на международно търговско напрежение.      Това съобщи френският финансов министър Бруно льо Мер, цитиран от \"Ройтерс\".   На пресконференция с финансовите и икономическите министри на Германия Льо Мер отбеляза, че стратегията се базира на три стълба: \"намаляване на публичния дълг, където е необходимо.\r\nИ това е случаят с Франция; провеждане на структурни реформи, както правим във Франция, фискални политики, които могат да поемат щафетата от валутната политика\".  Според него фискалните политики трябва да бъдат допълнение към валутната политика.\r\nПо-рано днес Организацията за икономическо сътрудничество и развитие ревизира прогнозата си за ръста на световната икономика.    ", "date": "2019.09.19", "title": "Франция и Германия с обща стратегия в отговор на забавения световен ръст"}
{"url": "https://www.actualno.com/asia/rusija-i-kitaj-blokiraha-primirieto-v-idlib-news_1377167.html", "text": "      Русия и Китай наложиха вето на резолюцията на Съвета за сигурност на ООН, призоваваща за прекратяване на огъня в разкъсаната от войната провинция Идлиб в Сирия. Това се случва след като други членове предупредиха, че конфликтът може да се превърне в най-тежката хуманитарна криза на века, информира AFP.      По време на преговорите по проекта Русия настоя неуспешно да се направи изключение за \"антитерористични операции\".   Резолюцията бе предложена от Кувейт, Германия и Белгия и призовава за спиране на всички военни действия в провинция Идлиб.\r\nПо-рано през деня Съветът за сигурност на ООН стартира заседание, за да гласува две противоречиви резолюции, призоваващи за прекратяване на военните действия в Северозападна Сирия: проекторезолюция, внесена от Русия и Китай, и проекторезолюция, представена от т.нар. хуманитарна тройка - Германия, Белгия и Кувейт.  Русия и Китай са съвместни съставители на резолюцията, предвиждаща режимът на прекратяване на огъня да не се прилага за операции срещу терористични организации, определени от Съвета за сигурност на ООН. ", "date": "2019.09.19", "title": "Русия и Китай блокираха примирието в Идлиб"}
{"url": "https://www.actualno.com/business/za-djambazki-paket-mobilnost-e-ikonomicheska-bitka-mejdu-stranite-v-es-news_1377195.html", "text": "       е икономическа битка между центъра и периферията на ЕС, каза пред Радио \"Фокус\" евродепутатът Ангел Джамбазки.      Припомняме, че по-рано днес транспортната комисия в Европейския парламент предложението пакет \"Мобилност\" да бъде върнат за преработване на Европейската комисия.   Той обясни, че пакетът е изцяло в интерес на западните държави. Според него сформиралият се алианс цели да фалира българските фирми, което ще доведе до загуба на 150 000 работни места.\r\n\"Те се опитват да фалират българските превозвачи не със силата на конкуренцията, както ни лъгаха нас в началото на българското членство в ЕС, а със силата на принудата. Да създават колкото се може повече пречки за българските фирми, за да фалират и да избягат работниците в чужбина.  Ние, разбира се, не можем да стоим безучастни и да гледаме това. За това вече 2 години водим тази битка и в миналия мандат и в сегашния ако не я бяхме разпознали и провели преди близо 3 години вече щеше да е факт пакет \"Мобилност\", добави той.\r\nАнгел Джамбазки каза, че причината българският бранш да е толкова успешен е трудолюбието на превозвачите. По негови думи вероятно гласуването ще бъде загубено заради физическото мнозинство от Западна Европа, но ако се стигне до триалог, е необходима твърда позиция на лидерите на засегнатите страни. Евродепутатът допълни, че е нужно обединена позиция в България, защото темата не е партийна кауза. ", "date": "2019.09.19", "title": "За Джамбазки пакет \"Мобилност\" е икономическа битка между страните в ЕС"}
{"url": "https://www.actualno.com/burgas/igri-na-voljata-napylni-s-bokluci-plajove-i-zashtiteni-zoni-news_1377151.html", "text": "      Стaнаха ясни резултатите от , която направи РИОСВ-Бургас в защитените територии, където се снимаше риалити продукцията на Нова телевизия \"Игри на волята\".      Близо до плаж \"Айроди“ в защитена местност \"Устие на река \"Велека\" е установено от екоинспекторите, че не са изнесени еко-тоалетна, душ и чували с отпадъци.   Екипите не са премахнали и съоръженията - дървен навес за подслон и масичка, на плаж \"Листи\" в ЗМ \"Силистар\". И двата плажа попадат в защитени местности и са на територията на природен парк \"Странджа\".\r\nОт РИОСВ-Бургас са дали предписание и срок от една седмица, през която продуцентите на предаването трябва да премахнат установените обекти и да изнесат отпадъците на определените за това места.  Още по време на снимките на риалити продукцията, екозащитници от различни организации алармираха за нарушения в защитените територии. По сигнал от сдружение \"Да запазим Корал\", беше извършена проверка от специалисти.\r\nКомисията констатира, че е направен нов път с дължина 20 метра от оширението на съществуващия път на Държавно горско стопанство Царево.   Съставен беше протокол в който се казва: \"Изкоренени са и са пречупени общо 25 дървета. Според технологичния план от последната санитарна сеч през 2014 г. временните складове са разположени на пътя, но не се намериха други писмени доказателства и документи за съществуването на този път.    С технически средства се установи, че има несъответствие между горскостопанския план и терена. Установи се още, че в подотдел 292 \"З\" има наличие на подравнен път с дължина 200 метра и ширина 4 метра, който не фигурира в горскостопанския план или друга официална карта\".\r\nКомисията констатира още, че в обекта са поставени химически тоалетни и контейнери за отпадъци. Сега тези тоалетни отново са там като доказателство, че още тогава предписанията на комисия не са спазени.  ", "date": "2019.09.19", "title": "\"Игри на волята\" напълни с боклуци плажове и защитени зони"}
{"url": "https://www.actualno.com/business/zadava-se-nova-kriza-predupredi-bivsh-ministyr-news_1377188.html", "text": "      Има признаци за наближаваща нова финансова криза, а сигналите идват от Европа. Това заяви пред bTV бившият политик от НДСВ, министър на икономиката и социалната политика Лидия Шулева.      \"Германия е в рецесия, а производствените предприятия в България започнаха да я усещат – поръчките, които имаха рязко намаляха. Респективно това се отразява на производството и заетите хора\", посочи бившият министър на икономиката.   Шулева допълни, че Българската икономика е силно зависима от Европейския съюз и ако оттам започне свиване на производството, това бързо ще ни се отрази. Тя каза още, че страната ни не е успяла да се възстанови напълно от предишната финансова криза от 2008 г.\r\nПо отношение на предложението на бизнеса – , Шулева заяви, че проблемът не е кой ще дава пари за това време, а контролът.  \"Всички знаем, че там се правят злоупотреби. – този проблем винаги ще съществува. Пример са застрахователните дружества – когато си направите застраховка \"Злополука\", дружествата имат доверени лекари, които преглеждат пациента, преди да му изплатят обезщетение\", коментира бившият социален министър.\r\nТя заяви, че повечето хора у нас смятат, че икономиката се развива, но негативните финансови новини преобладават. По думите ѝ, това показва социологическо проучване, поръчано от организацията \"Да успеем в България\", на която тя е координатор.   \"Целта ни е да може да се направи разграничение между това какво е информация и какво е реклама. Защото в медийния закон нещата не са ясно дефинирани, много често се забранява. Потокът от негативни новини демотивира много български граждани да имат желание за развитие\", каза Шулева.     ", "date": "2019.09.19", "title": "Задава се нова криза, предупреди бивш министър"}
{"url": "https://www.actualno.com/business/visokoskorosten-vlak-skoro-shte-svyrje-istanbul-s-bylgarija-news_1377181.html", "text": "      Скоро ще приключи изграждането на високоскоростната пътническа влакова линия, която ще свързва Халкалъ - началната гара на Истанбул, с международната гранична гара Капъкуле на българо-турската граница.      Пускът на линията ще превърне в привлекателен център Тракийския регион, включващ областите Къркларели, Одрин и Текирдаг с другите области на Турция и съседните й държави, заяви депутатът от управляващата Партия на справедливостта и развитието (ПСР) от Къркларели (Лозенград) Селяхаттин Минсолмаз на среща с кметските наместници в област Къркларели.   По думите му високоскоростната жп линия ще обслужва областите Къркларели, Одрин и Текирдаг (всичките в т.нар. Одринска Тракия, б.р.) и това ще започне в най-скоро време.\r\n\"Пускането на новата високоскоростна влакова линия е от изключителна важност за развитието на Тракийската област. Проектът започна от Къркларели и целта е да превърне нашия район в привлекателен център. Ако до вчера в района говорехме само за земеделие и животновъдство, в близко бъдеще ще говорим и за развитието на други сектори\", посочи Минсолмаз.    ", "date": "2019.09.19", "title": "Високоскоростен влак скоро ще свърже Истанбул с България"}
{"url": "https://www.actualno.com/crime/specprokuraturata-protestira-domashnija-arest-na-marinela-arabadjieva-news_1377063.html", "text": "      Специализираната прокуратура внесе в съда протест срещу изменението на мярката за неотклонение на Маринела Арабаджиева от задържане , съобщиха от спецпрокуратурата.      На 18 септември 2019 г. Специализираният наказателен съд измени в закрито заседание мярката за неотклонение от „Задържане под стража“ в „Домашен арест“ на обвинената за участие в организирана престъпна група за данъчни престъпления и пране на пари Маринела Арабаджиева.   Съдебният състав прие, че е налице обосновано предположение Арабаджиева да е извършила престъпленията, за които са й предявени обвинения, както и, че опасностите да се укрие и да извърши друго престъпление са налице. Определението си за изменение на мярката първоинстанционният съд мотивира единствено с влошеното й здравословно състояние.\r\nМотивите на прокуратурата за протеста са два. Резултатите от последната съдебно-медицинска експертиза за здравословното състояние на Арабаджиева сочат, че тя може да пребивава в условията на следствения арест. Във връзка с констатираните й заболявания, с постановление от 28 юли 2019 г., наблюдаващият прокурор е разпоредил Арабаджиева да бъде настанена за терапия в болница „Лозенец“ (бившата Правителствена болница) с оглед адекватното й лечение. Тя обаче е отказала в собственоръчно написана декларация.   ", "date": "2019.09.19", "title": "Спецпрокуратурата протестира домашния арест на Маринела Арабаджиева "}
{"url": "https://www.actualno.com/society/sem-shte-globi-bnr-news_1377076.html", "text": "      СЕМ отчита като „безпрецедентно” спирането на ефира на Програма „Хоризонт” на БНР миналия петък, което дойде на фона на протест срещу свалянето от ефир на репортера и водещ .      Според регулаторния орган радиото е нарушило задълженията си като обществена медия, Закона за радио и телевизия, ангажиментите по лицензията си и други, предаде .   Националното радио ще бъде санкционирано, като ще бъде оповестен размерът на глобата.\r\nДо утре прокуратурата ще бъде сезирана от СЕМ и за опит за цензура и заплахи, след като днес журналисти от „Хоризонт” разказаха за събитията в радиото около свалянето на Великова от ефир.  С 4 гласа „Да” беше прието следващия петък Съветът да обсъди поисканата от журналистите оставка на Светослав Костов. Дотогава от регулатора ще се запознават с предоставените им днес документи по двата случая. Съветът още утре кани генералния директор и редакционната колегия на \"Хоризонт\" на обща среща.  ", "date": "2019.09.19", "title": "СЕМ ще глоби БНР"}
{"url": "https://www.actualno.com/faces/sherifyt-na-bukovlyk-ili-kakvo-e-da-si-kmet-na-selo-s-3500-romi-news_1376912.html", "text": "                Бях решил вече да се откажа, но хората ме изненадаха – бяха си организирали инициативен комитет и ме поставиха пред свършен факт. Уморих се да се боря с вятърни мелници. Бюрокрацията на държавата е като една дебела стена от бетон. Блъскаш се, падаш, ставаш, пак се блъскаш и в един момент, като си направиш равносметка, установяваш, че само си съсипваш живота. Каузата на един кмет е да помага на хората. Ама, как например да им обясня, че може през зимата да останат без дърва за огрев, защото държавата ми връзва ръцете. Особено на старците, които са с пенсии по 200 лв. и всеки месец си кътат от по малко парици, за да си купят четири кубика. Около 1 000 човека са се записали дърва. Това са 1 000 семейства. Има още толкова, които чакат да се запишат. Събрахме пари и сме внесли за близо 3 000 кубика. Дори започнахме да добиваме дървата - хората разчитат на тях. Обаче дойде заповед от Горското, че забраняват сечта в горските масиви край село Рибен, защото там намерили умряло диво прасе. А в тоя район е масивът, от който добиваме дървата за огрев на Буковлък.  Когато трябваше, държавата нищо не направи, за да спре разпространението на Африканската чума по свинете /АЧС/. Това, което сега правят, е след дъжд качулка. В същото време такава забранителна заповед има и за земеделските производители – да не пипат продукцията на полето, защото чрез нея може да се разнесе АЧС. А те си жънат без да им пука – царевицата отива в силозите, от там – във фуражите, които после се дават на прасетата. И заразата продължава да се разпространява. Обратен ход няма. Това е поредната недалновидна политика на управляващите, които въобще не мислят какво ще се случи и винаги вървят след събитията.\r\nОще един пример ще ви дам. Тази година започна изграждането на канализация в Буковлък. А още през 2004 г. направих предложение за такъв проект. 15 години се боря с бюрокрацията, с корупция, с какво ли не, за да се направи тая канализация. Дойде едно правителство на власт. Таман са нагласят нещата - кой да открадне парите, и айде дойде друго правителство, което гледа да сложи негови фирми на „хранилката”. После идва следващото правителство и всичко почва наново.      Това е основното – да не се допуска напрежение на етническа и на социална основа. В Буковлък живеят около 3 500 роми и около 1 000 българи. Затова се стремя постоянно да съм в селото и най вече в тъмната част на денонощието, за да не се допускат ситуации, които биха ескалирали напрежение. Преди да стана кмет бях полицай – младши районен инспектор в селото. И като кмет получавам разбиране от ръководството на Областната дирекция на МВР в Плевен. Проблемите обаче идват от полицейските служители на по-ниските нива, които нямат необходимата мотивация и нагласа да си вършат работата както трябва.\r\nБитова престъпност почти нямаме. Ще ви дам пример. През зимата ми направиха операция на гръбнака и бях осем дена в болницата. През това време в Буковлък са извършени 12 кражби. А цяла година преди това нямаше нито една кражба в селото. И след като излязох от болницата, пак спряха кражбите. Истината е, че когато котката я няма, мишките играят кючек. Котка в държавата би трябвало да бъдат полицията, прокуратурата и съдът, но нещата много рядко се случват така, както трябва. Има го и това. Случва се често. Не винаги при такива скандали викам полиция, защото успявам сам да се справя. Агресивни стават предимно хора с ниско интелектуално ниво и след употреба на алкохол. Те не са много и намирам начин да се оправя с тях. За мен основният проблем е неграмотността. В Буковлък има основно училище, в което би трябвало да учат 640 деца. Те са основно от ромски произход. Бюджетът на училището е над 1 млн. лв. Но над 90 на сто от децата, които излизат от него, са крайно неграмотни. Те не посещават редовно учебните занятия. Учителският контрол е занижен. Учителите вече са вдигнали ръце. Изпяват си урока, нищо че в класната стая има само три деца – никой не се интересува къде са останалите 20 деца.    Много от тях заминаха по чужбина и източват социалната система на западняците. От Буковлък поне 1 000 души са се пръснали в страни от ЕС, регистрирали са се там като безработни, получават социални помощи, детски надбавки, безплатни жилища. Така си „изкарват” по 1 500-2 000 евро на месец. Европейците ги „субсидират” там, а парите идват тук и те строят къщи. Системата е проста – нашият иде до Германия да се подпише като безработен и се връща тук и живее нашироко с европейските помощи. След месец пак иде, пак се подпише и т.н. Отделно си докарват пари от сивата икономика и от контрабанда.\r\nТе не искат да се интегрират в обществото. Много по-лесно им е да живеят „ден да мине, друг да дойде”. Той ще седне днес на каруцата, ще рови в контейнерите за отпадъци и все ще изкара 20-30 лв., но няма да се хване някъде на работа за 500 лв. на месец. Сега са почнали да събират орехи – докарват си по 100-200 лв. После всичко отива за бира, мезета, музики и т.н. Пък и държавата не прави почти нищо, за да ги интегрира. Тия каруци и отглеждането на коне трябва да се забрани със закон. Има и хора, които наистина искат да работят, но те са не повече от 10-15 процента от тях. Това са организации, създадени само за източване на пари. Никой не стъпва тук и не се интересува от ромската интеграция. Опитват се, но аз отдавна съм им дал да разберат, че мен политиката не ме интересува. Сред българските политици много рядко има такива, които се опитват да свършат нещо за обикновения човек. Повечето от тях са в политиката заради лични или партийни интереси.\r\nСпоред мен държавата не се нуждае от политици, защото те са лошо племе. Идват при хората само за избори. Четири години в селото ни не е стъпил политик, който да попита как се оправяме. Бюджетът на кметство Буковлък е 217 000 лв. за близо 5 000 жители. А бюджетът на друго плевенско село - Къшин, което е с 200 жители, е 117 000 лв. Само за поддържане на чистотата в Буковлък на ден ми трябват 200 лв., а по бюджет имам отпуснати годишно 10 000 лв. – няма и за два месеца. Вижда се, че е чисто в селото – компенсирам с мои инициативи. На такива избори политиците решават нещата по друг начин. Аз за кметските избори никога не съм правил нищо – нито събрания, нито други агитации. Нито пък съм правил банкети като спечеля. Аз имам едно сърце, едно достойнство и една душа – това мога да дам на хората. Политиците им дават други неща. ", "date": "2019.09.19", "title": "Шерифът на Буковлък или какво е да си кмет на село с 3500 роми"}
{"url": "https://www.actualno.com/politics/desislava-ivancheva-i-biljana-petrova-podkrepjat-kandidati-na-mestnite-izbori-v-haskovo-sliven-plovdiv-i-varna-news_1377105.html", "text": "      \"Вярваме, че важните каузи за нашето общество трябва да ни обединяват в стремежа ни те да бъдат реализирани. Единствено позитивния и реално постигнатия резултат в полза на нашия град може да се счита за успех.      За постигането на такива резултати търсихме възможна, широка коалиция с активни, будни, морални и смели хора, за да се борим заедно за по-справедливо, логично и нормално функциониране на Столична община.    Получихме подкрепа от Християндемократическата партия на България , която дойде съвсем спонтанно от зам.-председателя Филип Александров, който е бил активен в много от инициативите и протестите, които сме организирали досега в Младост.\r\nНашата гражданска инициатива, подкрепена от Християндемократическата партия е също в Хасково, Сливен, Пловдив и Варна.   Това обявиха отстраненият кмет на столичния район \"Младост\" Десислава Иванчева и нейната заместничка Биляна Петрова. Припомняме, че Иванчева ще се яви предстоящите местни избори като кандидат за кмет на София, а Петрова - на \"Младост\".\r\n\"Ние, Непослушните, сме отворени за сътрудничество с конструктивна цел с всеки буден гражданин, в амбицията да ставаме все повече в борбата с окупацията на нашите институции от мафията и нейните некомпетентни лица, които обслужват единствено личните си интереси.   Присъединете се към нас, подкрепете ни и поканете вашето обкръжение да се присъедини! Всички будни българи сме съпротива на ежедневната абсурдност и арогантност, която е натрапена в нашето битие от една компрометирана политическа класа. Бъдете активни и се присъединете към нас!\", призовават още те.     ", "date": "2019.09.19", "title": "Десислава Иванчева и Биляна Петрова подкрепят кандидати на местните избори в Хасково, Сливен, Пловдив и Варна"}
{"url": "https://www.actualno.com/healthy/uvelichavat-zaplatite-na-medicite-v-pyrva-gradska-bolnica-news_1377087.html", "text": "      С минимум 10% ще бъдат вдигнати заплатите на медицинските специлисти от Първа градска болница. Това съобщи директорът проф. Цветомир Димитров пред БНР.      Все още се уточняват подробностите, но увеличението вероятно ще стане факт още през следващия месец.   За последната година Столичната община е инвестирала в болницата над 600   000 лева, а от две години Първа градска болница стана общинско   университетско лечебно заведение, припомни столичният кмет Йорданка  Фандъкова.\r\nЛечебното заведение вече разполага с реновирана клиника по ендоскопска и обща хирургия. Закупена е и нова ендоскопска апаратура за диагностични и терапевтични процедури, съобщи тя.  Предстои доставка и на 9 ехографа за доболнична помощ за нуждите на общинските Диагностично-консултативни центрове, стана ясно от думите на зам.-кметът на София Дончо Барбалов.\r\nТой обясни, че след направен анализ на лечебни заведения \"отделение по отделение\" станало ясно, че на практика всички общински болници се нуждаят от инвестиции.   \"На практика инвестициите в последните четири години, които направи общината, са точно в резултат на този анализ и на усилената работа и съдействието от страна на здравната комисия в Общинския съвет.\" Ще продължим по този начин, каза още той и допълни, че финансовият ресурс ще се насочва \"там, където е най-необходим\" и където ще може най-много да допринесе за подобряване на здравното обслужване на хората.     ", "date": "2019.09.19", "title": "Увеличават заплатите на медиците в Първа градска болница"}
{"url": "https://www.actualno.com/showbusiness/orlin-pavlov-i-mihaela-fileva-pusnaha-obshta-pesen-video-news_1377069.html", "text": "       Официалният сингъл към новия филм на Ники Илиев \"Завръщане\" носи същото име и е в изпълнение на Орлин Павлов и Михаела Филева, които за първи път записват дует заедно.      Музиката и текстът на песента са на Владимир Ампов – Графа, а аранжиментът той прави заедно с Борислав Бояджиев - Борче. , а финалният мастеринг е направен в САЩ.\r\nОрлин и Михаела застават за първи път заедно пред микрофона. И двамата изпълнители споделиха, че са изключително щастливи, че имат възможността да станат част от проекта.  Във видеото на песента са включени кадри от филма, които зрителите ще видят за първи път. Друга част от кадрите са заснети специално за парчето в една от най-романтичните и красиви части на Пловдив – Капана, както и по време на първия плаващ концерт в България, който самият Орлин Павлов направи в края на миналия месец на Гребната база в града. \r\nРежисьор на видеоклипа е Николай Драганов, а оператор Борил Петров.      ", "date": "2019.09.19", "title": "Орлин Павлов и Михаела Филева пуснаха обща песен (ВИДЕО)"}
{"url": "https://www.actualno.com/asia/sydyt-za-tragedijata-vyv-fukushima-njama-vinovni-snimki-i-video-news_1376910.html", "text": "      8 години след ядрената катастрофа във Фукушима, по случая има само едно Днес то намери развръзката си с оправдателни присъди за единствените трима обвинени след бедствието, предизвикано от цунами вследствие на земетресение през март 2011 година.      Японски съд оправда тримата бивши шифове от , фирмата-оператор на АЕЦ Фукушима. Това са бившият председател Цунехиса Кацумата на 79 години и вицепрезидентите  Сакае Муто, 69г. и Ичиро Такекуро, 73г, съобщи BBC.   Мотивите на съда все още не са публикувани. Очакват се сроко.    Те бяха обвинени, че въпреки че са знаели за опасностите за централата от вълна  цунами, не са предприели необходимите действия, за да предпазят живота  на хората.\r\nВъпреки че никой не е загинал директно при ядрения срив, повече от 40 души починаха след това в болница, а други 13 бяха ранени при водородни експлозии в централата. В резултат са починали 44 души, за които се търсeше отговорност на обвинените, пише BBC.\r\nВ по-широк мащаб бедствието доведе до евакуацията на над 470 000 души, а близо 18 500 загинаха или са безследно изчезнали след инцидента.       В своя защита тримата обвинени твърдят, че данните, които са имали по това време, не са били благонадеждни, предаде БГНЕС.  След оправдателната присъда десетки протестиращи, включително някои от региона Фукушима, които се събраха преди началото на сесията, изразиха несъгласие с решението на магистратите.  Процесът беше сложен и многократно беше коментирано дали точно тези  трима души трябва да отговарят за трагедията след бедствието от 2011г.      Но  през 2015 година, комисия от обикновени граждани постанови, че тримата  трябва да бъдат съдени, с което прокуратурата беше задължена да продължи  с процеса.\r\nСривът в инсталацията беше предизвикан от цунами, което се стовари  върху съоръжението след подводно земетресение с магнитуд 9,0 на 11 март  2011 г. и помете охладителните системи на реактора. ", "date": "2019.09.19", "title": "Съдът за трагедията във Фукушима: Няма виновни (СНИМКИ и ВИДЕО)"}
{"url": "https://www.actualno.com/help/berkaj-ima-nujda-ot-pomoshtta-ni-za-da-jivee-news_1377097.html", "text": "      Беркай е на 27 години от град Търговище. Страда от коварната болест Муковисцидоза (Кистична фиброза).      Беркай в момента е в интензивното и се бори за своя живот. Единственото, което той иска, е да диша като нас.   Ето защо трябва да му бъде извършена незабавна трансплантация на бели дробове в Истанбул, Турция.\r\nЗа нея са необходими 500 000 лева. Единствената надежда за семейството на младия човек е в дарителската подкрепа на съгражданите на Беркай от Търговище, на близките, приятелите, роднините, познатите и непознатите добри хора от България и целия свят.    ", "date": "2019.09.19", "title": "Беркай има нужда от помощта ни, за да живее"}
{"url": "https://www.actualno.com/burgas/samo-bezraboticata-v-sofija-e-po-niska-ot-tazi-v-burgas-news_1377064.html", "text": "      Интересът към учителската професия е налице и се повишава, показват данните на Бюро по труда в Бургас за месец август.      С поред директора на „Бюро по труда“ Живко Янакиев, 29 души повече в сравнение с август миналата година, са започнали работа в тази област. Това е свързано с многото обявени учителски места и с предприетата кампания от страна на местните органи, която е свързана с желанието за подмладяване на учителските състави.\r\nАвгуст е един от последните месеци със сезонна заетост. Това е причината новорегистрираните безработни да са 523 души. В сравнение 2018 година безработицата е на същото равнище. Хората започналите работа са 226 души.\r\nБургаска област се оказва на второ място след София по ниска безработица. Тук тя е 2,8 процента, в София 1,8, следвана от Варна с много малка разлика. Факторът сезонна заетост все още помага за по-малкия брой на безработни по морето. Заявените работни места през месец август са 469. По-голямата част от заявките са на две фирми. Едната е за комплектоване на автомобилни кабели, а другата в шивашката промишленост. „Има интерес и търсене от страна на работодателите, въпросът е обратната страна, дали е налице. В тази насока има доста разминаване. Един от примерите е, че се търсят 200 шивачки, при положение, че няма даже две. Това, което беше шивашка промишленост в Бургас отдавна не съществува, няма и подготвени нови кадри в тази сфера“, каза още Живко Янакиев. Според специалиста, в Бургас и региона има работа за хора с работнически професии, с висше образование и за общи работници.  Има професии при които дефицитът и търсенето са постоянни. На първите места са учителите и лекарите, следвани от шофьори, продавачи, ел.техници, работници в строителството, специалисти в електронна търговия, счетоводители, социални работници.Очаква се от първи октомври, когато сезонът приключи окончателно, рязко да се увеличи броят на регистрациите в бюрата по труда. Добрата новина е, че намалява относителният брой на безработните младежи. ", "date": "2019.09.19", "title": "Само безработицата в София е по-ниска от тази в Бургас"}
{"url": "https://www.actualno.com/europe/arestuvan-e-trygnal-da-svalja-putin-sibirski-shaman-opredelil-prezidenta-kato-demon-news_1376989.html", "text": "      Руската полиция е задържала сибирски шаман, който тръгнал към Москва на мисия да изгони президента Владимир Путин, когото той определя като \"демон\", предаде АФП.      Полицията в източно-сибирския регион на Бурятия заяви, че са задържали шамана Александър Габишев на магистрала край езерото Байкал и ще го изпратят обратно в родния му район, където е издирван за извършване на престъпление.\r\nЕксцентричният опит на Габишев да тръгне от родния си град Якутск къч Москва, на разстояние от около 5000 километра, привлече  група последователи да се присъединят към него по пътя.\r\nНеговите изявления за Путин привлякоха общественото внимание, предизвиквайки опозиционни протести, както и остра реакция от властите.  Лидерът на опозицията Алексей Навални се подигра с официалната реакция по отношение на шамана като на демонстриране на \"параноя\" на Кремъл за всякакви признаци на несъгласие.\r\n\"Путин е уплашен. Той вече потропва с крак и вика:\" Боже, спаси ме от този шаман. Ами ако той наистина ме прогони? \", каза Навални във видео блог на 14 септември.\r\nРазгорещени  опозиционни протести започнаха в началото на този месец в Улан-Уде с плакати в подкрепа на задържаните последователи на шамана, но също така реагираха на предполагаемата фалшификация на местните избори.    Преди това през юли в сибирския град Чита Габишев говори на митинг със стотици, присъстващи с тениски с  Че Гевара.\r\nГабишев започна похода си през март. Той планираше да стигне до Москва през 2021 година. Шаманството все още се практикува в някои региони на Русия. ", "date": "2019.09.19", "title": "Арестуван е тръгнал да сваля Путин сибирски шаман, определил президента като „демон“ "}
{"url": "https://www.actualno.com/crime/otkriha-trup-do-stenata-na-jazovir-ivajlovgrad-news_1377012.html", "text": "      Труп на мъж е открит на около 500 м от стената на язовир „Ивайловград“, съобщават от ОДМВР - Хасково.      Сигналът е получен от служител на Гранично полицейско управление – Ивайловград.   Работата по установяване на самоличността на лицето продължава. При първоначалния оглед не са открити следи от насилие. Назначена е аутопсия.    ", "date": "2019.09.19", "title": "Откриха труп до стената на язовир „Ивайловград“ "}
{"url": "https://www.actualno.com/bgfootball/ulijan-indjov-objavi-koga-moje-da-zapochne-stroeja-na-stadion-bylgarska-armija-news_1377025.html", "text": "      Един от собствениците на ЦСКА - Юлиян Инджов говори по темата с новия стадион на тима. През последните месеци се изписа много за съоръжението в \"Борисовата градина\".      \"Трябва да изготвим работен проект за стадиона, после да го внесем за одобрение и едва след като има зелена светлина, ще получим разрешително за строеж.\r\nЩе представим проекта за реконструкция, ще го видите. Оставете на нас да дръпнем завесите. Засега индикациите, които получаваме, са добри. Дано и занапред е по този начин\", допълни Инджов\", обяви Инджов пред \"Тема Спорт\".\r\nКога се очаква да започне строежа, .   ", "date": "2019.09.19", "title": "Юлиян Инджов обяви кога може да започне строежа на стадион \"Българска армия\""}
{"url": "https://www.actualno.com/curious/dneven-horoskop-za-20-septemvri-news_1377099.html", "text": "             Намеренията ви днес може да са взривоопасни. Идеите ви са добри, но не са съобразени с реалността. Рискувате да се изложите. Това е ден, в който ще имате шанс да постигнете всичко, което искате в личния си живот. Сега може да се договорите за най-изгодните за вас условия.   Днес ви очаква добра новина. Обстоятелствата ще се подредят така че да ви е най-удобно да развиете и осъществите намеренията си.     Днес не попадайте в плен на разкази за чужд живот. Ако се замислите във вашето всекидневие има много по-ценни моменти!    Това е добър ден за разчистване на всичко ненужно. Не се подавайте на емоциите. Нищо, което не сте ползвали повече от година не ви е нужно. Днес не задавайте излишни въпроси. Така може да бъдете заподозрени в прекалена разсеяност. Ако проявите достатъчно търпение ще разберете всичко.   Днес ще сте приятна и търсена компания. Хубаво е да прецените с кого точно искате да прекарате деня, за да не става навалица.    Днес не прекалявайте с желанията. Едно ви е напълно достатъчно, ако покрива ваша голяма мечта. Трудният период за вас още не е свършил. Разнообразяването обаче ще ви даде много. Заемете се с нещо различно и нетипично за вас. Може да е свързано с изкуство.    Днес няма да може да се измъкнете от задълженията си. Върху вас ще се стовари и стар дълг. Опитайте се да приключите с всичко навреме. Това е ден, в който ще имате смели планове за вашето бъдеще. Те обаче ще искат сериозно финансиране и това е най-важното, което трябва да решите. Този петък не правете компромиси със себе си. Ще ви помолят за услуга, но ако нямате желание не се колебайте да откажете. ", "date": "2019.09.19", "title": "Дневен хороскоп за 20 септември"}
{"url": "https://www.actualno.com/starazagora/vzrivena-kola-v-stara-zagora-news_1376999.html", "text": "      Силен шум от взрив е разбудил старозагорци два часа след полунощ до блок 185 на ул. „Цар Иван Асен II”. Според първоначалната информация е взривена кола в гаражна клетка, в близост до 4-етажна кооперация. Според живеещите наоколо хора шумът се чул в радиус от около 500 метра. Предположенията им за шума са били различни - от гръмнал бойлер или газова бутилка до бомба.      Взривената кола е по всяка вероятност е на помощник частен съдебен изпълнител.\r\nСигналът за взрива подаден около 2:15 часа пред нощта. Ударната вълна е  нанесла материални щети на леки автомобили и на съседен магазин, до 7-ия етаж са избити прозорци в междуетажното пространство на 13-етажен блок в близост. Пострадали хора няма.\r\nПолицаи извършват оглед и изясняват причините за взрива на място.   ", "date": "2019.09.19", "title": "Взривена кола в Стара Загора"}
{"url": "https://www.actualno.com/business/mrrb-104-ot-montiranite-kameri-na-tol-sistemata-sa-na-magistrali-i-pyrvoklasni-pytishta-news_1377017.html", "text": "      104 от монтираните и предадени на Агенция „Пътна инфраструктура“ (АПИ) 200 нови и дооборудвани стационарни контролни точки – част от Електронната система за събиране на пътни такси на база време (винетка) и на база изминато разстояние (тол), са на автомагистрали и първокласни пътища. Новите съоръжения, които ще контролират за платена пътна такса на магистралите, са 19. По пътищата първи клас са монтирани 85 стационарни контролни точки, от които 23 са нови и 62 дооборудвани, съобщиха от МРРБ.      По второкласните пътища са разположени 64 рамки (36 нови и 28 дооборудвани), а по третокласните – 32 контролни точки (22 нови и 10 дооборудвани). Това посочва министърът на регионалното развитие и благоустройството Петя Аврамова в писмен отговор на депутатски въпрос.   Изпълнителят по договора за проектиране, изграждане и въвеждане на електронната система за събиране на пътни такси – „Капш Трафик Солюшънс“ ДЗЗД, предаде на 16 август 2019 г. на АПИ 200 стационарни контролни точки. Съгласно договора, до 9 февруари 2020 г. изпълнителят следва да дооборудва с камери още 95 съществуващи трафик рамки, от които около 50 са на автомагистрали.\r\nКонтролът и правоприлагането за платена пътна такса се осъществяват и от 105 мобилни екипа на Националното тол управление, които от началото на 2019 г. следят за платени електронни винетки.  Функцията на т.нар. портални рамки е единствено контролна и информацията от тях се използва за установяване на нарушителите. На рамките няма да се плаща тол такса и няма да се продават маршрутни карти.\r\nСлед въвеждането на тол системата АПИ ще предлага маршрутни карти по познатите канали за продажба на електронни винетки – на сайта www.bgtoll.bg, от мобилното приложение, на терминали за самотаксуване и на около 50 гишета (в областните пътни управления и на ГКПП „Кулата“, „Калотина“, в близост до „Капитан Андреево“ и „Дунав мост“ при Русе и при Видин), на които ще се плаща в брой. Маршрутни карти ще се предлагат и в пунктовете за продажба на националните и европейски доставчици на услуга с отчитане на изминато разстояние, с които АПИ има договори.   Проект на дигитална карта с тестовото покритие на пътища с тол такси е предадена на членовете на Обществения консултативен съвет по въвеждане в експлоатация на електронната система за таксуване на база време и изминато разстояние към министъра на регионалното развитие и благоустройството. След като покритието на пътищата, за които ще се дължи тол такса от тежкотоварните превозни средства, бъде одобрено с решение на Министерския съвет, дигиталната карта ще бъде предадена на националните и европейски доставчици на услуги на база изминато разстояние – тол, които имат договори с АПИ.     ", "date": "2019.09.19", "title": "МРРБ: 104 от монтираните камери на тол системата са на магистрали и първокласни пътища"}
{"url": "https://www.actualno.com/society/knsb-ns-otrjaza-rabotnicite-ot-pravoto-da-kontrolirat-drujestvata-v-koito-rabotjat-news_1376960.html", "text": "      КНСБ осъжда остро вчерашното решение на парламентарната икономическа комисия да отхвърли предложенията на синдиката за текста на чл. 21 от проекта на Закон за публичните предприятия.      С това Народното събрание на практика отряза работниците от правото им да контролират публичните компании, което е тяхно право по Конституция , законите на Р България, както и редица международни актове, които препоръчват независим надзор над управлението на държавните дружества. Това се казва в позиция на КНСБ във връзка с решението на НС.\r\nОт синдиката припомнят, че участието на представителите на работниците и служителите в управлението на публичните предприятия, както в Надзорния съвет на новата Агенция за публичните предприятия и контрол, е част от препоръките на Организацията за икономическо сътрудничество и развитие (ОИСР ) към междуведомствена работна група, която разработи проекта на нормативен акт. Мярката е част и от Плана за действие на българското правителство за мерки в отговор на намеренията на Република България за присъединяване към Валутния механизъм II (ERM II) и към Банковия съюз.\r\nПреди разглеждането му в парламента, проектозаконът бе разгледан в Националния съвет за тристранно сътрудничество, който обсъди и прие принципите, залегнали в него, включително и участието на хората на труда в управлението на държавните предприятия.      Погазването на принципа, че работниците не могат да контролират компаниите, в които се трудят,  означава отказ от прозрачност, което създава рискове за злоупотреби с  и без това ограничения публичен ресурс , заявяват от КНСБ.\r\nПренебрегването на решенията на социалните партньори в НСТС е още един негативен сигнал в посока на съмненията за непрозрачно управление на държавните фирми.\r\nНастояваме парламента да се съобрази с предложенията на КНСБ и да промени закона, така че работниците и служителите да бъдат представени както в управленските органи на публичните предприятия, така и в Надзорния съвет на новата Агенция.    Отхвърлянето на тези текстове би означавало социално напрежение във важни сфери от икономиката с негативен ефект върху ключови региони от страната. ", "date": "2019.09.19", "title": "КНСБ: НС отряза работниците от правото да контролират дружествата, в които работят "}
{"url": "https://www.actualno.com/crime/vidinchanin-prebil-prijatelkata-si-medici-podali-signal-za-poboja-news_1377040.html", "text": "      46-годишен мъж от Видин преби приятелката си, съобщи ОДМВР-Видин.      Побоят е станал в апартамент в ж.к. \"Васил Левски\" и пред жилищния блок. Мъжът е живеел на семейни начала с 35-годишна жена.   След нанесения й побой видинчанката била настанена в болница в областния град. Медиците подали сигнал в полицията.\r\nРаботата по случая продължава.   ", "date": "2019.09.19", "title": "Видинчанин пребил приятелката си, медици подали сигнал за побоя"}
{"url": "https://www.actualno.com/crime/pusnaha-predsrochno-ubieca-djok-polfrijman-news_1377102.html", "text": "      Софийският апелативен съд (САС) пусна убиеца Джок Полфрийман, който уби в центъра на София студента Андрей Монов, предаде БГНЕС.      \"Тричленен състав на Апелативен съд – София с председател Калин Калпакчиев и членове Весислава Иванова и Виолета Магдалинчева разгледа днес жалба срещу решение на Софийския градски съд (СГС), с което е оставена без уважение молба за предсрочно условно освобождаване на австралийския гражданин Джок Полфрийман. Апелативните магистрати намират жалбата за основателна и Полфрийман може да излезе на свобода. В случая са налице са законовите основания за предсрочно условно освобождаване. Мотивите на съдебния състав ще бъдат публикувани на сайта на съда“, се казва в съобщението.   Австралиецът излежава 20-годишна присъда за убийството с нож на студента Андрей Монов. Престъплението бе извършено на пл. “Света Неделя” в столицата в нощта на 28 декември 2007 г.\r\nДжок Полфрийман е служил в специалните части и изключително добре тренирана машина за убийства. По време на престоя си в български затвор той създаде неправителствена организация за реформиране на българската затворническа система. За своята гражданска активност той беше обявен за Човек на годината от Българския хелзинкски комитет на Красимир Кънев.  В защита на Джок Полфрийман в България беше докарана дори австралийската актриса, изпълнила ролята на Меги от световния хит „Птиците умират сами“.  ", "date": "2019.09.19", "title": "Пуснаха предсрочно убиеца Джок Полфрийман"}
{"url": "https://www.actualno.com/asia/s-polet-na-naj-golemija-aviolajner-otkrivat-mega-letishteto-v-pekin-news_1376976.html", "text": "       До часове с полет на най-големия авиолайнер Airbus 380 ще бъде открито мега летището край Пекин - Даксин (PKX), съобщават китайските медии. Полетът е на основния наемател на летището China Southern.      Пекин отдавна се задъхва и изпитва отчаяна нужда от втори глобален терминал, той дори беше обявен за вторият най-натоварен авиационен център в света. Това е чудесен подарък 70-годишнината на Народната република в края на месеца, коментират още медиите.\r\nВижте как изглежда мега летището край Пекин.   Съществуващото международно летище в Пекин (PEK) достигна пълния си капацитет, което прави почти невъзможно авиокомпаниите да добавят нови полети. През 2018 г. повече от 100 милиона пътници преминаха през трите му терминала - което го превърна във второто в света, надминало по обем на трафика Hartsfield-Jackson Atlanta. До 2022 г. се предвижда Китай да изпревари САЩ като най-големия пазар на въздушни пътувания.\r\nНовото летище Даксин (РКХ) струва близо 12 млрд. Долара. То е проектирано от иконата на модерната архитектура - покойната Заха Хадид и нейните китайски партньори. Сградата разполага с четири писти и терминал с размер колкото 97 футболни игрища. Модерните линии в архитектурата напълно съвпадат с модерните технологии при обслужването. Предвидени са дори  роботи, които ще се движат между пътниците и ще им предоставят актуална информация за полетите и разположението на сградата.   В следващото видео можете да видите параметрите на летището и тяхната стойност.     \"Скромната\" първоначална цел е през 2025 г. да бъдат обслужени 72 милиона пътници и 2 милиона тона товари годишно, а амбициозният генерален план е за поне 100 милиона пътници и 4 милиона тона товари годишно. За целта ще бъдат изградени обще 7 писти на летището.\r\nСтроителството на проекта започна през 2014 г. В най-натоварените моменти по мега проекта работеха повече от 40 000 работници. ", "date": "2019.09.19", "title": "С полет на най-големия авиолайнер откриват мега летището в Пекин"}
{"url": "https://www.actualno.com/society/bdj-polzva-samo-5-ot-21-vagona-dostypni-za-hora-s-uvrejdanija-news_1377030.html", "text": "      В момента „БДЖ - Пътнически превози\" ЕООД разполага с 21 вагона, пригодени за достъп на лица с увреждания и лица с ограничена подвижност, 5 от които са в експлоатация.      Включването им в композишциите по дългите направления обикновено се извършва с предварителна заявка, а останалите 16 са включени поетапно в ремонтната програма на дружеството.   За регионалните превози хората с увреждания и с ограничена подвижност пътуват с мотрисите „Сименс\", които са пригодени съгласно приетите стандарти, съобщава министърът на транспорта Росен Желязков, предаде БГНЕС.\r\nТой коментира обявения търг за закупуване на нови вагони и мотриси и колко от тях са предвидени и адаптирани за хора с увреждания. До края на този месец ще започне процедурата за закупуване на новите вагони. От предвидените 40, 8 са пригодени за достъп за хора с ограничена подвижност. Те ще бъдат включени в постоянния състав на композициите по дългите направления.  Процедурата за поръчка на нови мотрисни влакове е на етап изготвяне на документация за обявяване, което ще стане до края на 2019 година. В нея задължително ще фигурира изискването да бъдат с осигурени места за достъп на лица е увреждания, добави още министърът.   ", "date": "2019.09.19", "title": "БДЖ ползва само 5 от 21 вагона, достъпни за хора с увреждания "}
{"url": "https://www.actualno.com/sofia/procedurata-za-opredeljane-na-kandidati-za-sydebni-zasedateli-v-rajonen-syd-elin-pelin-news_1377027.html", "text": "      В срок до 04 октомври 2019 г. кандидатите за съдебни заседатели предоставят документите по чл.68, ал.3 от Закона за съдебната власт, в деловодството на Общински съвет, ет. III, стая №20 в сградата на Община Елин Пелин.      Процедурата е приета с Решения №1274 по Протокол №53/17.09.2019 г. на Общински съвет - Елин Пелин. Комисията, определена в решението, изслушва всеки от допуснатите кандидати в публично заседание, което ще се проведе на 24.10.2019 г. в сградата на Община Елин Пелин. Моля, вижте прикачените файлове за повече информация:   ", "date": "2019.09.19", "title": "Процедурата за определяне на кандидати за съдебни заседатели в Районен съд - Елин Пелин"}
{"url": "https://www.actualno.com/europe/laura-kioveshi-naj-verojatno-shte-e-novijat-glaven-prokuror-na-es-news_1377020.html", "text": "       Лаура Кьовеши най-вероятно ще бъде новият главен прокурор на Европейския съюз. Тя беше одобрена от Комитета на постоянните представители към Съвета на ЕС.      Органът на европейските посланици е помощен комитет към Съвета на ЕС. Румънката увеличи шансовете си след като Франция застана зад кандидатурата й през юли. До скоро Съвета на Европа подкрепяше нейният конкурент - французинът Жан-Франсоа Бонер . Така се стигна до гласуването днес, при което румънката спечели 17 от 23 гласа. Гласуващите са само 23 - защото толкова ще са държавите, които ще участват в Европейската прокуратура. България е сред тях.\r\n \r\nПред БНР говорителят на финландското председателство на Съвета на ЕС  Марко Рунала потвърди, че за кандидатурата на Кьовеши вече има  достатъчно мнозинство. Той обясни обаче, че гласуването днес е било неофициално - само да провери мнозинството, затова е било проведено и с таен вот.      Какво следва? Европейският  парламент и Съветът избират с общо съгласие главния  европейски прокурор  за седемгодишен срок, който не може да бъде  подновен. Съветът взема  решение с обикновено мнозинство.\r\nНа този етап на процедурата, която не е приключила, Кьовеши е единствен  кандидат за поста, което означава, че много скоро ще имаме главен  прокурор на Общността, обяви говорител на Европейската комисия.    Новата позиция на Съвета на Европа ще позволи преговорите между ЕП и Съвета да бъдат подновени. Очаква се още на следващата им среща - насрочена за 24 септември, те да приключат. Защото ЕП вече подкрепи Кьовеши. Тогава Съветът вече ще гласува отново - този път официално.   Процедурата беше в застой при предишния Европейски парламент и Съвета на Европа. Упорство срещу нейната кандидатура проявяваше основно Румъния, до скоро България и още няколко държави, които поддържаха доста по-умерения и по-скоро дипломат от кариерата - французинът Жан-Франсоа Бонер.\r\nВ същото време Европейският парламент вече Кьовеши. Евродепутатите няколко пъти са изразявали подкрепата си за румънката. Последно на 18 юли председателят на европарламента Давид Сасоли изпрати писмо до Съвета на ЕС. С днешното  решение на посланиците в Съвета на ЕС се очертава единодушие между  институциите.\r\nПо време  на дългата процедура по избор на главен прокурор Кьовеши имаше множество . Включително, срещу нея беше заведено скалъпено дело, с призовка за съда за деня, в който беше пред евродепутатите.   „Днешното решение е реабилитация за Кьовеши и удар в лицето на  румънското правителство, което я уволни и подложи на гонения“, заяви  докладчикът по досието в сянка - евродепутатът от групата на  „Зелените/Европейски свободен алианс“ Саския Брикмон\r\nОчевидно е, че има напредък във възстановените преговори между Съвета на ЕС и Европейския парламент, заяви говорителят на ЕК.    Коя е Лаура Кьовеши?  е бивш ръководител на румънската антикорупционна прокуратура. Тя е е първата жена главен прокурор на Румъния, както и най-младият главен прокурор на страната. По онова време тя е само 33 години. Кьовеши получи втори мандат през октомври 2009 г. През май 2013 г. е назначена за главен прокурор на Националната дирекция за борба с корупцията (ДБК), специална прокуратура, която разследва случаи на корупция от най-високо ниво. в Националната агенция за борба с корупцията на Румъния тя предизвика истински фурор, с повдигането на обвинения срещу министри, депутати и други влиятелни фигури, довели до отнемането на имущество за три милиарда евро. Последвалата ответна реакция, включваща промени в румънското законодателство и съдебна власт, ред политически хватки и опити за неглижиране и очерняне на Кьовеши, предизвика консолидиране на гражданската активност на румънците и изостряне на антикорупционната им чувствителност. Позицията на България В предишния европейски парламентарен сезон България не подкрепяше Лаура Кьовеши за поста. обаче се промени на 20 юли, когато изненадващо премиерът обяви, че ще подкрепи румънката за европейски главен прокурор.   Това се случи малко след като  Главният прокурор на ЕС Главният прокурор на ЕС разполага само  с един мандат от седем  години.    Първоначално Европейската прокуратура ще  разследва  престъпления с    бюджета на ЕС.\r\nИдеята е под негово ръководство да има прокурори, които да наблюдават всяка страна - членка.  Главният прокурор на ЕС ще има изключително широки правомощия, за да може да разследва злоупотреби във всички сектори, включително и на властимащи.\r\nЕвродепутатът Саския Брикмон заяви, че ролята на европейския главен прокурор е ключова  в борбата с  измамите и с корупцията в Евросъюза и сега тя ще бъде укрепена от опита и решимостта на Кьовеши, която е постигнала значими резултати като  директор на управлението за борба с корупцията в Румъния въпреки опитите  на социалистическото правителство за намеса в работата ѝ. ", "date": "2019.09.19", "title": "Лаура Кьовеши най-вероятно ще е новият главен прокурор на ЕС"}
{"url": "https://www.actualno.com/curious/vijte-koj-e-aktioryt-igraesht-izvynzemnoto-alf-v-seriala-news_1374862.html", "text": "             От излизането на сериала до ден-днешен много хора си задават въпроса – кукла ли е или истински човек. Първоначалните слухове гласяха, че извънземното е кукла, която се управлява на конци и заснемането на един епизод е било истински ужас за режисьорите и актьорите, тъй като отнемало адски много време.   В крайна сметка обаче, се оказа, че образът на е изигран от човек, облечен в костюм, но озвучаван от друг актьор – Пол Фуксо. Човекът, който е влязъл в костюма на АЛФ се казва Михали Мезарос – Мичу (Mihaly Meszaros – Michu).   Мичу е унгарец по народност. Роден през 1939 година в Будапеща. Висок е едва 84 сантиментра, което го прави идеален за нуждите на продуцентите. Живее в САЩ, Калифорния от 1980 година. Снимал се е в няколко филма, последният, от който е Warlock: The Armageddon. Безспорно обаче, най-големият му успех, макар и в сянка, си остава изиграването на култовото извънземно  ", "date": "2019.09.19", "title": "Вижте кой е актьорът, играещ извънземното АЛФ в сериала"}
{"url": "https://www.actualno.com/politics/dyrjavata-da-poeme-pyrvite-3-dni-ot-bolnichnite-predlagat-ot-volja-news_1377013.html", "text": "      От 1 януари 2020 г. държавата да поеме обезщетенията за първите три дни от болничните, вместо работодателите. Това предлагат в законодателна инициатива депутати от „Воля“. Предложението им е промяната да влезе в сила от 1 януари 2020 г. като вместо от работодателите, парите за обезщетения да идват от фонд „Държавно обществено осигуряване“, поясни  Дора Христова.      „Работодателите си внасят осигуровките за осигурените лица, включително за „общо заболяване“ и „майчинство“ и е редно държавата чрез фонд „ДОО“ да си  поеме задължението за изплащане на първите “, аргументира се тя.  Мярката се отнася за всички лица, независимо от възрастта им и дали са с малки деца. Христова изтъкна, че всъщност предложението е за връщане на старото положение преди 2010 г., когато като антикризисна мярка е въведено сегашното положение – работодателите да плащат първите три дни от болничните.   „Работодателските организации ни подкрепят на 100% и са ни уверили, че средствата, които бъдат спестени от освобождаването им от тези обезщетения те ще използват за увеличаване на заплатите на своите служители или за  социални придобивки на персонала им“, съобщи още Христова.\r\nМярката, обаче беше отхвърлена от социалната комисия на парламента. БСП се обявиха против идеята на „Воля“ с аргумента, че тя защитава интересите на бизнеса. Вносителите, обаче не губят надежди и продължават преговори с политическите формации в търсене на подкрепа. Надеждата им е когато социалната комисия предложи в пленарна зала законодателната инициатива да бъде отхвърлена, да настъпи обрат и  да бъде приета.  Пакет „ Майка и дете“ придвижват в парламента с други два законопроекта депутати от „Воля“. Единият предвижда месечните добавки за деца да бъдат за всички деца, независимо от доходите на родителите. „Смятаме, че това е право на всяко дете и затова внесохме този законопроект“, поясни Христова.\r\nДругата инициатива от пакета е законопроект за промени в Кодекса на труда.  В КТ се  предвижда ползване на 1 ден допълнително  платен годишен отпуск само за майките, работещи в предприятия, където има колективен трудов договор и при положение, че имат две деца до 18 г. възраст, посочи Христова. „За майките, работещи в предприятия, където няма колективно трудово договаряне такава опция не съществува“, посочи Христова.  „Ние предлагаме, продължи тя - всички майки да бъдат равнопоставени и да имат един ден в повече годишен отпуск, за да отделят повече време на децата си“.   Тези идеи засега се подкрепят от БСП и част от Патриотите, но не и от ГЕРБ, отбеляза Христова. Аргументът, с който управляващите ги отхвърлят бил че не може тези проблеми да се рашават на парче, добави Кръстина Таскова от \"Воля\".     ", "date": "2019.09.19", "title": "Държавата да поеме първите 3 дни от болничните, предлагат от \"Воля\""}
{"url": "https://www.actualno.com/europe/rusnacite-jivejat-25-pyti-po-dylgo-zashtoto-sa-po-shtastlivi-news_1376944.html", "text": "      През последните 120 години продължителността на живота в Русия се е увеличила с почти 2,5 пъти – от 30 на 73 г., според руската статистика. Показателят се влияе от \"щастието\"в живота, както и от урбанизацията, твърди доцентът в катедрата по икономическа статистика на Руския икономически университет \"Плеханов\"  Олга Лебединская пред РИА новости, цитирана от БГНЕС.      Според Федералната служба за държавна статистика, през миналия век хората в провинцията са живели по-дълго, отколкото в градовете - съответно 30,6 години и 29,8. През този век обаче съотношението се е променило: сега в града средната продължителност на живота е 73,3 години, а в селските райони  - 71,7.   \"Тези показатели се влияят не само от естествените условия на живот - климат, пол, генетика, екология, начин на живот, но и от това колко\" щастливо\" живее човек, тоест социално-икономическите условия, здравеопазването\", казва Лебединская. Урбанизацията според нея е важен фактор. \"Това се дължи на по-високите доходи в града, по-високата степен на достъп до медицински грижи и други социални услуги. Влиянието на тези фактори е толкова значително, че компенсира социалния стрес и околната среда\", смята експертът.\r\n\"Преди това кратката продължителност на живота се свързваше предимно с изключително ниско ниво на здравеопазване, както се вижда от данните за жертвите на пандемии, липсата не само на лекарства за селското население, но и информация за възможните варианти за лечение. Има проучвания, според които, ако нямаше инфекции в света, тогава продължителността на живота щеше да се увеличи до 140 години\", заключи Лебединская.   ", "date": "2019.09.19", "title": "Руснаците живеят 2,5 пъти по-дълго, защото са по-щастливи "}
{"url": "https://www.actualno.com/society/koi-sa-naj-chestite-izmami-pri-remont-na-doma-vi-i-kak-da-se-predpazite-news_1376964.html", "text": "      Надути цени, некачествена работа, майстори фантоми и неспазване на уговорени срокове за ремонтите. Това в общи линии обобщава измамите в сезона на ремонтите и тази година.      Бум на измами с майстори в сезона на ремонтите, отчитат от Комисията за защита на потребителите.   Най-често жалбите са свързани с неспазване на предварително уговорени  срокове и цени, лошо качество на работата и дори измами, при които  майстори фантоми взимат капаро, след което изчезват. Много често предварително договорената цена скача с до 25%, казва Александър Благоев, управител на фирма за ремонти пред Нова тв.\r\n„Могат да излъжат в квадратурата. Ако е 20 кв., а кажат, че са 40 –  хората ги интересува крайната цена. При плочките няма какво реално да  оскъпи, но винаги могат да измислят, че плочката не е първо качество, че  не е равна и няма прав ъгъл, че не можеш да регулираш фугите. В  повечето случаи така лъжат и оскъпяват цената”, каза още той.   Как да разпознаем фалшивите майстори? Офертите им са предимно и само в Интернет без данни за търговеца. Предлагат нереално ниски цени в кратки срокове, не предлагат договор за ремонта и не издават касови бележки за разходите по него. \r\n„Взимат по няколко обекта наведнъж. Идва при вас, при съседа, при някой  друг – на всички обещават, че ще ги свършат веднага, но това е до  момента, в който вземат капаро и от там нататък клиентът е зависим”,  разказа още Бобан Якимовски, управител на строителна фирма.       Той добави, че повече от половината му клиенти търсят услугите му, след като вече са опарени от „пишман” майстори. Как да се предпазим от измамите при ремонт? Дали цената на ремонта е реална за пазара можем да сравним с оферти на лицензирани фирми в строителството, съветват от бранша. Добре е предварително да проучим пазара и фирмата, към която сме се насочили.\r\nЦената не е всичко. Ако е необходимо, изисквайте препоръки.\r\nЗадължително настоявайте да подпишете договор. Предварително уточнете с фирмата какво точно влиза в договорената цена. Сравнявайте цените - на фирмата, на консумативите, на услугите. Искайте касова бележка за разходите.    ", "date": "2019.09.19", "title": "Кои са най-честите измами при ремонт на дома ви и как да се предпазите"}
{"url": "https://www.actualno.com/europe/razsledvat-airbus-v-germanija-za-zloupotreba-s-danni-na-klienti-news_1376963.html", "text": "      Прокуратурата в Мюнхен разследва Airbus заради изнасяне на секретна информация, свързана с два оръжейни проекта, съобщава Spiegel. Двадесет служители на компанията вече са освободени.      Ръководството на авиокосмическия концерн само е потърсило съдействие от прокуратурата. Води се разследване срещу няколко служители на компанията заради евентуална злоупотреба с документи на клиенти.   Според информация на служители от отдела за комуникационно разузнаване и сигурност, са открити данни за нередности, свързани с покана за търг на Бундесвера. В Airbus са открити документи, които няма как да се озоват там по законен път. Дали става дума за изнасяне на секретна информация, предстои да бъде разследвано от прокуратурата в Мюнхен.\r\nОт Airbus заявяват, че са информирали германските власти за възможния теч на данни. Изнесените документи били \"свързани с два бъдещи германски проекта за обществени поръчки\" в областта на телекомуникациите. Airbus предоставя услуги в тази област предимно на клиенти в областта на военните технологии.  Вътрешната проверка в компанията се извършва от външни адвокати и Airbus оказва пълно съдействие на разследващите органи. Освободени са 20 служители на концерна, а компютрите и съдържащата се в тях информация са обезопасени.\r\nПо информация на медията, Бундесверът също е започнал дисциплинарно производство срещу свой служител, пише БГНЕС.   Според експерт на партията на Зелените, при нормална икономическа ситуация при случай с такова тежко подозрение, компанията би следвало да се изключи незабавно от участие в търгове.     ", "date": "2019.09.19", "title": "Разследват Airbus в Германия зa злоупотреба с данни на клиенти "}
{"url": "https://www.actualno.com/business/ikonomist-spadyt-na-germanija-shte-se-otrazi-i-na-bylgarija-news_1376919.html", "text": "      Въпреки добрите икономически показатели на България през последните няколко години, в световен мащаб се наблюдават  .       Тези тревожни сигнали идват по линия на глобалните играчи: САЩ, Китай и Германия. Те са свързани със забавянето на китайската икономика, търговската война между Вашингтон и Пекин, както и със задаващия се икономически спад в Германия.   Лошите новини, които напоследък идват от тези гиганти, могат да се тълкуват като подкрепа за тезата за предстоящ икономически спад , анализира икономистът Проф. Ганчо Ганчев.\r\nНа този фон нашата страна също не е застрахована от катаклизмите в глобален план. Да, непрекъснато слушаме за висок икономически растеж от 3,5% и големи цифри за износа, но в същото време бизнесът сигнализира и за обратната тенденция.   За нея показателни са данните от поръчките за следващите месеци, а те не са чак толкова оптимистични. Проблемът не е у нас, а в икономическия спад на – нашия главен търговско-икономически партньор . Да се надяваме, че тази тенденция няма да продължи дълго.\r\nСпадът е цикличен процес. Да вземем например, автомобилната индустрия, за която напоследък много се заговори и в България покрай възможността в страната ни да бъде изграден завод на автомобилния гигант „Фолксваген“. , в частност германското, изпитва известни затруднения . Но не трябва да се забравя, че една инвестиция в автомобилната индустрия ще се реализира в рамките на две-три години, така че тогава, когато тя заработи условията на пазара ще бъдат по-добри.    България трябва да са насочи към привличането на инвестиции във високотехнологични и незамърсяващи околната среда производства . За съжаление, има наченки да се прехвърлят екологично вредни производства, което е една неблагоприятна тенденция.    За да бъдат привлечени, обаче, качествени инвестиции ние се нуждаем от качествено образование . По тази причина държавата трябва в дългосрочен план да влага в образование и наука. ", "date": "2019.09.19", "title": "Икономист: Спадът на Германия ще се отрази и на България"}
{"url": "https://www.actualno.com/viewpoint/7-miliona-mrynkachi-news_1376971.html", "text": "      Непонятните патриотични обрати, които извадиха ВМРО пред другите двама баш патриоти дариха Каракачанов с високо самочувствие. В такива моменти човек е принципно предразположен към изцепки, особено ако и по природа е предразположен към изцепки - условия, в които лидерът на ВМРО изрядно се вписва. Новата е, че - каква може да е друга причината нещата да не вървят - Ние, тоест вие, твърди той, \"само мрънкаме и чакаме някой друг да ни помогне\". И ние, тоест вие, твърди той, трябва да се научите \"да работим повече, а не да чакаме на социална ясла\".      Това е вече качествен скок. Едно време патриотите обясняваха, че хората от ромски произход точат социалната ясла и за да се оправи държавата, трябва да спрат да я точат. Има работещи българи и неработещи роми и работещите българи ще са добре, само ако неработещите роми станат работещи. Но нещата са се променили. Вече просто никой не работи, само се мрънка и сме попаднали в ситуацията на Кенеди-Каракачанов, в която \"Не питай, какво може държавата да направи за теб, а питай, какво можеш да направиш ти за държавата\".  \r\nДържавата, в лицето на К.К., просто е уморена да протяга ръка, да се грижи за всички, обзета е от страшно изтощение. Някъде другаде това биха могли да бъдат 7 милиона граждани, но в момента са 7 милиона мрънкачи. На всичкото отгоре въпросната социална ясла е толкова мощна, че наистина няма нужда работиш заради колосалните помощи, които отпуска - социален рай просто. Цари благодатна ситуация, която комбинира социален скандинавски модел с пловдивско настроение - натежала от айляк ръка се протяга към поредния коктейл, обезпечен от силната държава. К.К. и сходните работят по цял ден, за да се справят с твоето мрънкане и разглезен лайфстайл.\r\nКаракачанов впрочем цитира и Германия - в такива моменти винаги се цитира Германия. Не ми се обяснява какво точно, не разбрах и много добре, но нещо от рода на, че в Германия всичко е супер, защото всички работят, а тук не, защото никой не работи. И примерно нещо от рода на, че вместо да ходиш в Германия, може просто да работиш тук, както се работи в Германия, за да стане тук като в Германия. Внос на трудова етика, това иска Каракачанов, пък после вече ще си помисли дали той може да направи същото с политическата етика, но карай, тя е само за фасон. За финал К.К. повтори любимия си проект за връщането на задължителната казарма. Тук отдавна имаме сделка - когато направи коремно превъртане, влизаме.     ", "date": "2019.09.19", "title": "7 милиона мрънкачи "}
{"url": "https://www.actualno.com/velikotarnovo/inj-dobromir-dobrev-e-sred-golemite-pobediteli-v-konkursa-kmet-na-godinata-news_1376962.html", "text": "      Инж. Добромир Добрев е носител на голямата награда „Кмет на годината” за мандат 2015-2019 в националния конкурс, организиран от Портала на българските общини Kmeta.bg.      Отличието му бе връчено от министъра на регионалното развитие и благоустройство Петя Аврамова тази вечер на официална церемония в зала 6 на НДК. Инж. Добрев спечели приза в раздел „Средна община”.\r\n„ . Благодаря на правителството, което подпомагаше развитието на нашата общината и на бизнеса, и през тези четири години инвестира в подобряване на общината. Тази награда е за всички експерти в общинската администрация. Вярвам, че всеки кмет работи в посока нашите общини да стана привлекателни и още по-добро място за живеене”, каза кметът инж. Добрев.   Заедно с инж. Добромир Добрев носители на голямата награда „Кмет на годината” за мандат 2015-2019 в раздел „Малка община” е градоначалникът на Сливница Васко Стоилков, а раздел „Голяма община” - кметът на Монтана Златко Живков.  Припомняме, че през 2018 г. инж. Добромир Добрев .\r\nСтотици хиляди българи участваха във вота за определянето на най-добрите градоначалници за мандат 2015-2019 година в конкурса на Портала на българските общини Kmeta.bg.     ", "date": "2019.09.19", "title": "Инж. Добромир Добрев е сред големите победители в конкурса \"Кмет на годината\""}
{"url": "https://www.actualno.com/showbusiness/koga-trygva-novoto-predavane-na-slavi-news_1376995.html", "text": "      Ще прави ли Слави Трифонов телевизия? И наистина ли е отложил учредяването на партията си?      От 15 септември насам жълти вестници и сайтове подлагат на съмнение телевизионния и политическия му проект, след като вече месец и половина няма никаква официална новина от тв водещия и неговия екип.   “Бачкаме”, отговарят лаконично оттам пред , след като на 31 юли в последното издание на “Шоуто на Слави” по bTV Трифонов обяви, че след 15 септември ще тръгне новият му телевизионен проект, наречен “Седем осми”.\r\nМалко по-късно бе публикувана и учредителна декларация, според която на 5 октомври ще бъде създадена партията “Няма такава държава”.  Учредяването е отложено, написа обаче тези дни жълт седмичник. “Абсолютна измислица е”, опровергаха от екипа на Слави пред . По думите им те са подали всички документи, които се изискват по Закона за политическите партии. Те се изготвят по определени правила и няма как да бъдат променяни. “Нито сменяме името на партията, нито датата за учредяването ѝ, нито мястото. Няма и как да бъдат сменени, след като по закон сме обявили тези неща”, казаха от екипа.\r\nИ медийният проект щял да тръгне скоро. Въпреки подозренията, че той вероятно ще е онлайн, Слави и хората му продължават да работят за телевизия, отбелязва още изданието.   “Фейк новина е, че са купили пакет телевизионно време от TV1”, каза собственикът на кабелната телевизия Румен Ковачев пред вестника. Той обясни, че се е виждал с Трифонов през май, разговаряли са, но след това не са се срещали повече. От този разговор впрочем не е произлязла никаква сделка.    Другият упорит слух беше, че тв водещият купува “Евроком”, но и той все още е непотвърден. “Има юридически и технически казуси, които се решават по-сложно и именно те ни бавят. В момента, когато сме готови, ще обявим публично какво ще правим. Скоро ще е”, уточниха още от екипа на Слави. ", "date": "2019.09.19", "title": "Кога тръгва новото предаване на Слави?"}
{"url": "https://www.actualno.com/vidin/obshtinskijat-dylg-na-vidin-e-namalen-s-blizo-17-mln-leva-v-mandata-na-ognjan-cenkov-news_1376973.html", "text": "      Пред препълнената зала в Общинския съвет, кметът Огнян Ценков се отчете за управлението си през мандата.      „ Заставам пред вас с открито лице и чувство за изпълнен дълг . Поемам своята отговорност за всички свои решения и действия. Удовлетворен съм, че през четиригодишния мандат, заедно с ръководния си екип, с колегите от Общинската администрация, с подкрепата на държавната власт, на Общинския съвет, на бизнеса, неправителствените организации и жителите на Община Видин, извървявахме труден, но успешен път към подобряване на живота във всички сфери и стъпихме върху здрава почва “ – заяви той.\r\nНа първо място Ценков отбеляза огромните усилия за постигане на финансова стабилност на местната институция. Ако размерът на просрочените задължения към 31.12.2015 г. е бил 7 279 848 лв., то към днешна дата е 664 981 лв .\r\nОт 21 196 580 лв. общинският дълг е стопен до 4 632 477 лв . Сред най-важните приоритети той посочи активната работа по проекти с европейско финансиране, като акцентира върху някои от тях: „Доизграждане на пречиствателна станция за отпадъчни води (ПСОВ) – гр. Видин - Втора фаза” по Оперативна програма „Околна среда 2014-2020 г.“, която е завършена изцяло; „Основна реконструкция на централна пешеходна зона в гр. Видин“ по Оперативна програма „Региони в растеж“ 2014-2020 г.; „Подобряване на състоянието на образователната инфраструктура в град Видин“, който включва ППМГ „Екзарх Антим I“ и СУ „Цар Симеон Велики“; „Реставрация и адаптация на Синагога – Видин в туристически обект „Културен център „Жул Паскин“ по Оперативна програма „Региони в растеж“; проекти по Програма „ИНТЕРРЕГ – ИПП за трансгранично сътрудничество между Република България и Република Сърбия“ 2014-2020 г.; проекта за Епиграфския център – археологически музей във Видин, който се реализира по програма „Културно наследство и съвременни изкуства“ на норвежкото правителство. Огнян Ценков говори и за други важни проекти, осъществени с финансовата подкрепа на правителството: въвеждането на мерки за енергийна ефективност на Гимназията с преподаване на чужди езици „Йордан Радичков“; консервация, реставрация и експониране на видинския общински театър, който е паметник на културата с местно значение; ремонт на Гребната база – едно уникално спортно съоръжение, където не е правено почти нищо в последните 50 години. Общият брой на проектните предложения, по които е работила Община Видин от началото на настоящия мандат е 371.   „През четирите години обърнахме сериозно внимание на подобряване на жизнената среда. Направихме достъпни и нормално проходими улици, които не са били ремонтирани повече от 30-40 години . Във всички тези дейности са вложени милиони левове. И резултатите са налице. Извършихме ремонти на общински сгради – училища, читалища, кметства. Включихме се в Националната програма за енергийна ефективност – по нея са санирани общо 10 многофамилни жилищни сгради, през тази година се проведе обществена поръчка за въвеждането на енергоспестяващи мерки на още 4, одобрени са 13 броя жилищни сгради, за които са изготвени енергийните обследвания“ – каза Ценков.   Той допълни още, че са направени сериозни стъпки по отношение подобряване качеството на атмосферния въздух, на чистотата и поддържане на зелените площи и паркови пространства, предоставени са нови възможности за отдих, за занимания и игри на децата на открито.    Община Видин обръща специално внимание и на социалната си политика. Не случайно през 2016 година тя получава награда за активно и ефективно партньорство с неправителствения сектор. През периода 2015-2019 г. функционират 23 броя заведения за социални услуги с делегирани държавни или общински дейности, съответно за деца и възрастни в неравностойно положение.\r\nОгнян Ценков се спря също на постигнатите резултати в сферата на образованието . „Предприехме много важна стъпка - оптимизация на детските градини. Днес функционират 8 детски градини с филиали към тях. От учебната 2016/2017 г. бе въведена системата на делегирани бюджети. Всяка година от мандата осигурявахме безплатен транспорт на учениците и децата от задължителна подготовка от населени места, където няма училище или детска градина, с което гарантирахме неотпадането от училище и пълния им обхват; организирахме летния отдих на море за изявени ученици от IV-VII клас на видинските училища; с решение на Общински съвет - Видин базата на филиал „Детелина“ в село Синаговци се ползва като база за летен отдих, където над 100 деца от детските градини лагеруваха. Сбъдна се дългогодишната мечта на хората от нашия регион – Видин да стане университетски град. Това не е само наш успех. Случи се благодарение на усилията и енергията на местната и държавната власт и на гражданското общество. В момента там се обучават над 600 студенти“.\r\nКметът акцентира върху богатата културна програма на Общината , която включва разнообразни събития с регионален, национален и международен характер. А истински успех е поставяне основите на нов фестивал – за опера и балет, който вече има три издания. Фокусът е насочен и към грижата за културно-историческите забележителности и привличане на повече туристи.\r\nМного внимание се отделя за създаване на необходимите условия за развитие на спорта. Община Видин подпомага всички спортни клубове в града и редовно изплаща ежегодната субсидия, която през 2016 г. е в размер на 270 000 лв., а през останалите 3 години – 300 000 лв.       Повишава се качеството на административното обслужване и се въвежда електронно управление, като в момента Общината предлага 100 електронни услуги, изграден е нов федериран портал, със съдействието на Държавна агенция „Електронно управление“.\r\nОгнян Ценков сподели, че през тези четири години той като кмет и Община Видин са удостоени с десетки награди и отличия, което е показател за добре свършена работа.\r\nНакрая кметът заяви: „ Пожелавам на гражданите на Видин и жителите на Общината да бъдат изпълнени със самочувствието, че живеят в един прекрасен край, с древна история, с много природни и културно-исторически забележителности, плодородна и богата земя. Да се гордеят, че са българи и да имат вяра в собствените си възможности. Но най-важното е да бъдем обединени, да се подкрепяме и да вървим в една посока“ .\r\nСред присъстващите в залата беше и областният управител Албена Георгиева, която поздрави Ценков и неговия ръководен екип за положените усилия в преобразяването на Видин и Общината. ", "date": "2019.09.19", "title": "Общинският дълг на Видин е намален с близо 17 млн лева в мандата на Огнян Ценков"}
{"url": "https://www.actualno.com/society/razreshiha-na-obvinjaemi-i-podsydimi-da-stavat-mitnichari-news_1376983.html", "text": "      Конституционният съд единодушно е обявил за противоконституционна забраната в Закона за митниците, според която обвиняеми или подсъдими за умишлени престъпления от общ характер не могат да бъдат митнически служители.      Решението на съда обяви заместник-председателят на парламента Емил Христов в началото на днешното пленарно заседание, предаде DarikNews.   Забраната бе прокарана от депутатите през месец ноември миналата година чрез преходна разпоредба в Закона за корпоративното подоходно облагане.\r\nСпоред Конституционния съд престижът на държавната служба е важна ценност, но той може да се защитава и без такива ограничения на основни конституционни права.  Това е втората ревизия, която тази съдебна инстанция прави на разпоредба в Закона за митниците. Само преди няколко месеца конституционните съдии отмениха разпоредбата, даваща право на директора на Агенция \"Митници\" да уволнява по своя преценка и без предизвестие директорите на дирекции от администрацията. ", "date": "2019.09.19", "title": "Разрешиха на обвиняеми и подсъдими да стават митничари"}
{"url": "https://www.actualno.com/cinema/izleze-novijat-oficialen-trejlyr-na-doza-shtastie-news_1376978.html", "text": "       По-малко от два месеца делят българската публика от излизането на първия пълнометражен филм на Яна Титова. След редица успешни роли в киното и театъра, към които се добавя опитът с режисурата на няколко късометражни продукции, тя пресъздава истинската история на младата Весела Тотева и нейната успешна битка със зависимостта. Премиерната дата на филма „Доза Щастие“ за цялата страна е 8 ноември.      Новият официален трейлър разкрива още няколко любими на публиката актьори, към които Яна Титова е отправила интересно творческо предизвикателство. Ролята на един от ключовите мъжки персонажи е поверена на магнетичния Асен Блатечки, който неколкократно се е доказал като един от най-харесваните таланти от малкия и големия екран. Благодарение на успешната съвместна актьорска работа по филма „Стъпки в пясъка“ двамата изработват в дълбочина желаното превъплъщение за „Доза Щастие“, както показват кадрите от официалния трейлър:    В една по-нетипична посока е насочен и изборът на Стефан Вълдобрев, втората специална изненада, която се появява в последните актуални сцени от филма, които грабват вниманието с индивидуалния си и интригуващ кинематографски стил и силното си въздействие. Освен десетките си роли в театъра и кариерата си като изпълнител и композитор, Вълдобрев има зад гърба си редица филмови участия, сред които в „Потъването на Созопол“, „Изпепеляване“, „Подгряване на вчерашния обед“ и други.  Във вече обявения актьорски състав на „Доза Щастие“ влизат още обичани таланти като Иван Бърнев, Ирмена Чичикова, Силвия Лулчева, Васил Бинев, Александър Алексиев, Илка Зафирова, Стоян Дойчев, Цветан Алексиев, Лидия Инджова, Димитър Николов, Филип Аврамов. В главната роля, като своята майка Весела Тотева, се изявява Валентина Каролева, а един от основните детски персонажи е изигран от дъщерята на Яна Титова и Александър Алексиев петгодишната Ая.  ", "date": "2019.09.19", "title": "Излезе новият официален трейлър на ДОЗА ЩАСТИЕ"}
{"url": "https://www.actualno.com/politics/parlamentyt-prie-promeni-v-zakona-za-stokovite-borsi-i-tyrjishtata-na-pyrvo-chetene-news_1376984.html", "text": "      Парламентът прие промени в Закона за стоковите борси и тържищата на първо четене. \"За\" законопроекта гласуваха 77 народни представители, \"против\" - 29 и \"въздържали се\" -10.      Целта, която се поставя с настоящия проект на закон е намаляване на административната тежест за бизнеса и изпълнение на Решение № 704 на Министерския съвет от 2018 г. за приемане на мерки за трансформация на модела на административно обслужване.Законопроектът предвижда изменение във връзка с клиринговите механизми.   Предлага се и изменение, с което се предвижда установяване на клирингов механизъм в борсовия правилник на съответната борса, чрез който да се гарантира изпълнението на фючърсните и опционните сделки с финансови инструменти, които не попадат в обхвата на Закона за пазарите на финансови инструменти.\r\nСъответно със законопроекта се предлага всички останали сделки с финансови инструменти да се сключват съгласно приложимото законодателство.   ", "date": "2019.09.19", "title": "Парламентът прие промени в Закона за стоковите борси и тържищата на първо четене"}
{"url": "https://www.actualno.com/society/kak-shte-se-reshi-problema-s-falshivite-bolnichni-koj-shte-gi-plashta-news_1376979.html", "text": "      Първите 3 болнични дни не ги плаща работодателят, а съвестните работници, заяви пред bTV председателят на Асоциацията на индустриалния капитал Васил Велев. По думите му много хора работят вместо тези, които всъщност не са болни, но отсъстват от работа. Според него не във всички случаи е така, но феноменът расте.      Коментарът на Велев идва в отговор на предложенията за промяна в схемата за обезщетение при болест, които предвиждат . Причината са растящият брой злоупотреби с болнични листове и паричните загуби, които се отчитат всяка година.   Експертът посочи, че у нас средно се взимат между 9 и 10 болнични дни, докато в съседни страни броят е много по-малък. По тази причина на година се изплащат и допълнителни 5 млн. лв. от предприятията, без да се имат предвид .\r\nВелев заяви, че злоупотребите с болничните листове растат. Болничните . Според него законодателството е направено така, че да стимулира масови кражби и корупция.  Като ефективна мярка той обясни, че в повечето европейски страни има т.нар. дни на изчакване, при които обезщетението е много по-малко, а в някои случаи то подлежи и на данъчно облагане. листове за цялата 2019 г., предвиждат от НОИ. За първите 6 месеца на годината са издадени 1.7 млн. болнични – почти колкото тези за цялата 2007 г., когато са били около 1.9 млн.\r\nПредседателят на АИКБ цитира официална статистика за последните 3 г., според която в страната , а наказаните са средно около 7 души.        . Работата на медицинските лица е да прегледат пациента и да го върнат възможно най-бързо на работа, каза д-р Николай Брънзалов от Националното сдружение на общопрактикуващите лекари. Той обясни, че е много трудно да се докаже, че човек не е болен, а за времето, в което е отсъствал, лекарят е задължен да издаде съответните документи.\r\nБрънзалов каза, че ако има злоупотреби и лоши практики, то би следвало те да подлежат на наказателна отговорност. \"Ние като лекари не защитаваме лоши практики\", посочи той.\r\nСпоред лекаря е важно да се направи статистика за това колко болнични дни са отпуснати по отделните пера на заведенията, колко души са хоспитализирани и колко време им е дадено за възстановяване. Българският лекарски съюз иска среща с бизнеса, за да обсъдят проблемните въпроси.\r\nИкономическият експерт Мика Зайкова категорично се обяви против спирането на плащането при болест. По думите ѝ това е \"нечовешко и незаконно\".\r\nТя подчерта, че злоупотребата с болнични дни и средства трябва да бъде криминализирана. Освен това е нужно въвеждането на строг и ефективен контрол от страна на здравното и трудовото министерства.      Според Зайкова обезщетението трябва да се плаща, но не и от бизнеса. По думите ѝ това е било временна антикризисна мярка, която законодателството е превърнало в постоянна, за да спаси някои институции от фалит.\r\nЗайкова изтъкна, че броят на хората, които наистина страдат от различни заболявания е много по-голям от тези, които не са болни, но не присъстват на работното място. \"Не можем да лишим болните от средствата\", допълни още икономистът. ", "date": "2019.09.19", "title": "Как ще се реши проблема с фалшивите болнични, кой ще ги плаща?"}
{"url": "https://www.actualno.com/cars/starijat-land-rover-defender-se-zavryshta-s-motori-bmw-news_1376998.html", "text": "      Докато повечето световни производители се надпреварват с внедряването на нови технологии в своите автомобили, някои от моделите се ценят именно заради традициите. Един от примерите за това е всъдеходът Land Rover Defender, който наскоро смени поколенията и се превърна в кросоувър.      Старият Defender обаче не е забравен, а неговата роля ще поеме един нов автомобил. Той се казва  Grenadier и ще се произвежда от голямата химическа компания Ineos, която принадлежи на един от най-богатите хора във Великобритания - сър Джими Радклиф. Той посочи датата на откриване на фабрика за производството на новия безкомпромисен всъдеход, а също така и името му, което е било избрано след гласуване между потенциални клиенти.    Производството на модела ще бъде организирано в Уелс, като в близост до предприятието се намира и завод за двигатели на Ford. Въпреки това, бъдещият всъдеход няма да използва моторите на този производител, след като от тях по-рано се отказа и Jaguar Land Rover. Това обаче не пречи на ineos, да назначи в новото предприятие служители на Ford, след като техният завод бъде закрит (очаква се това да се случи съвсем скоро).\r\nСпоред сър Радклиф, бъдещият Ineos Grenadier е духовният приемник на оригиналния  Land Rover Defender. Това е класически всъдеход, който ще заеме нишата, която новото поколение на напусна при смяната на генерациите.   Двигателите за Grenadier ще бъдат доставяни от баварската компания BMW, а с проектирането на всъдехода ще се заемат билщи кадри на Mercedes-Benz. Шасито ще е разработка на компанията Magna International, която доставя компоненти за Tesla, Volkswagen, BMW и Toyota.\r\nIneos Grenadier ще излезе на пазара през 2021 г. Първоначално ще бъдат представени бензиновите и дизеловите версии, а след тях ще се появят модификации на алтернативно гориво.        ", "date": "2019.09.19", "title": "Старият Land Rover Defender се завръща с мотори BMW"}
{"url": "https://www.actualno.com/crime/eskpert-ne-moje-da-se-govori-za-obrat-po-deloto-arabadjievi-news_1376922.html", "text": "      На 18 септември Специализираният наказателен съд определи мярка за неотклонение \"домашен арест\" за . Мотивите на съда са медицинската експертиза за влошеното й здравословно състояние. Все още не е ясно дали прокуратурата ще обжалва съдебното решение.      Експертът по сигурността Тихомир Безлов отбеляза в интервю за bTV, че това е познат сценарий, когато обвиняеми по знакови дела да се опитват да излязат от ареста по медицински причини. Пример за това са и Миню Стайков, и Митьо Очите.   „Не можем обаче да говорим за обрат по делото. Това е само мярка за неотклонение”, категоричен е Безлов.\r\nБизнес семейството Арабаджиеви беше обявено за издирване през септември 2018 година - след акцията на прокуратурата в хотелите \"Маринела\" и \"Марица\".  Припомняме, че бяха разследвани за данъчни престъпления и пране на пари. При претърсванията бяха открити над 10 милиона лева в кутии за обувки, куфари и сейфове. Запор беше наложен и над 4 имота, собственост на Маринела Арабаджиева в Пловдив, София и село Свежен.\r\nДвамата съпрузи бяха обявени за издирване с европейска заповед за арест и през Интерпол. Задържан и обвинен тогава беше и синът на Арабаджиеви – Вълчо. 21- годишният студент е обвинен за участие в престъпна група за пране на пари и данъчни престъпления.   „Данъчните престъпления се доказват изключително трудно”, смята Безлов и отбеляза, че обикновено изгарят хората в низините на веригата, но тези по върховете остават недосегаеми. Той припомни подобни дела срещу Христо Ковачки и Гриша Ганчев, които не са били успешни.    Експертът обаче не се ангажира да прогнозира какъв ще бъде изхода от делото срещу Арабаджиеви, защото „не знаем с какви доказателства разполага обвинението”, но доказването на произхода на откритите пари е много трудно. ", "date": "2019.09.19", "title": "Ескперт: Не може да се говори за обрат по делото \"Арабаджиеви\""}
{"url": "https://www.actualno.com/healthy/mlad-myj-poluchi-nov-shans-za-jivot-sled-uspeshna-chernodrobna-transplantacija-news_1376980.html", "text": "      Специалисти от Военномедицинската академия (ВМА) извършиха поредна чернодробна трансплантация. Това е първата такава интервенция в операционните зали на Клиниката по чернодробно-панкреатична хирургия и трансплантология, които бяха изцяло обновени, съгласно най-високите стандарти за извършване на подобен тип операции и в унисон с развитието на трансплантационната програма.      Реципиентът е 36-годишен мъж в крайна фаза на чернодробно заболяване, а донорът – мъж на 43 години.   Това е една от най-тежките и сложни чернодробни трансплантации, които сме правили до момента. От една страна, донорът се намираше в Силистра, което наложи пътуването на наш екип с военнотранспортен самолет до Варна и оттам с линейка и полицейски ескорт до Силистра, коментира професор Никола Владов, ръководител на Клиниката по чернодробно-панкреатична хирургия и трансплантология. Той изказа своята благодарност към ръководството и екипите на болницата в Силистра за създадената перфектна организация при извършване на експлатацията.\r\nСамата трансплатантация продължи близо 6 часа, което е доста по-продължително от стандартите, по които работим – заради голямата кръвозагуба, нарушенията в кръвосъсирването и т.н. Реципиентът беше в много тежко състояние, с придружаващи заболявания, които също утежняваха ситуацията. Тук е мястото да отбележа перфектната работа на колегите от анестезиологичния екип – не само по време на операцията, но и в първата критична нощ след нея, съобщи проф. Владов.  Засега състоянието на пациента е стабилно, екстубиран е, контактен и адекватен. Предстои му дълъг следоперативен период на възстановяване, но надявам се, че всичко ще протече по правилата, каза още проф. Владов.\r\nРъководството на болницата изказва своята изключителна благодарност към близките на донора, които въпреки трудния за тях момент, са разрешили експлантацията на органите. Благодарност и към екипите на Военновъздушните сили за бързата и своевременна реакция, която дава възможност и на медицинските екипи да изпълнят адекватно своите задължения.    ", "date": "2019.09.19", "title": "Млад мъж получи нов шанс за живот след успешна чернодробна трансплантация "}
{"url": "https://www.actualno.com/curious/tova-sa-naj-silnite-jeni-sred-zodiite-news_1376788.html", "text": "      Има жени, които са значително по-смели и решителни от голяма част от мъжете. Те с лекота се справят с проблемите си и нито една трудност не може да ги спре. Могат сами да се грижат за себе си. Изключително борбени и целеустремени са. Притежават важни качества, с които не всички господа могат да се похвалят. Нямат нужда от мъж, който да се грижи за тях и да им помага.      Познавате ли такива жени? Те обикновено изпъкват, защото са истински лидери. За тях да контролират ситуацията е нещо напълно нормално. Тези дами обикновено са представителки на няколко зодиакални знака. Вижте кои са те: 1. Овен Тези жени могат да се справят с всяка една трудност. Доказано е, че са най-добрите шефове. Овните са упорити и целеустремени. Абсолютно нищо не може да ги уплаши и да ги накара да се откажат от целите си, могат да се справят с всяка ситуация. Тези жени са родени за лидери. Умеят да мотивират околните, справят се с всяко ново начинание и определено знаят как да командват всички наоколо. Дори когато става въпрос за любов, те не позволяват да бъдат третирани като по-слабия пол. Искат да доминират във всяка ситуация.   2. Козирог Те са много предприемчиви и спокойни. Уравновесените представителки на този зодиакален знак не бързат за никъде. Те бавно, но сигурно постигат целите си. Не очакват помощ от силния пол, предпочитат да се справят сами с всяка задача. Сложните планове и трудностите не могат да ги притеснят. Козирозите са много постоянни и амбициозни. Ако имат цел, те няма да се откажат от нея, независимо колко време е нужно да отделят за постигането й. Козирозите са много издръжливи, никога няма да ги чуете да се оплакват.      ", "date": "2019.09.19", "title": "Това са най-силните жени сред зодиите "}
{"url": "https://www.actualno.com/america/trymp-se-podpisa-na-stenata-s-meksiko-video-news_1376901.html", "text": "      Президентът на САЩ Доналд Тръмп остави подписа си на стената по границата с Мексико в щата Калифорния, съобщи изданието Hill.      Според вестника, след пресконференцията по южната граница, Тръмп е отишъл до стената и се е подписал на нея с маркер. \"Много е горещо. Стената е невъзможно да се пипа. Можете да пържите яйца на тази стена\", е заявил президентът, цитиран от Хил. Освен това Тръмп публикува видео в Twitter, в което се ръкува с граничарите и позира с тях за снимки.  По-рано администрацията на Тръмп заяви, че ще са необходими около 3,6 милиарда долара за изграждането на нови бариери на границата с Мексико, които ще дойдат от други пера в бюджета.     ", "date": "2019.09.19", "title": "Тръмп се подписа на стената с Мексико (ВИДЕО)"}
{"url": "https://www.actualno.com/politics/krasimir-karakachanov-horata-chakat-dyrjavata-da-svyrshi-vsichko-news_1376932.html", "text": "      \"Хората чакат държавата да свърши всичко. Как тя да вдигне заплатите в частния сектор, където би трябвало работниците да полагат максимални усилия. Не може един българин в Германия да работи като германец. Ние само мрънкаме и чакаме някой друг да ни помогне. Трябва да се научим да работим повече, а не да чакаме на социалната ясла.\" Това каза министърът на отбраната Красимир Каракачанов в интервю за Нова телевизия и допълни, че отивали при здравите хора, които лъжат социалната система.      Каракачанов каза още, че държавата трябва да влезе в ролята на регулатор, когато има проблем с работната ръка и посочи важността на проблема със застаряването на .   Красимир Каракачанов подчерта, че е необходимо да се работи за включването в трудовия процес на трайно безработните у нас.\r\n\"Когато говорим за доходите на хората, едно е ясно – ние имаме едно задължение към гражданите и трябва да го изпълним – то е към пенсионерите. За да сме справедливи трябва преизчисляването на пенсии след 2010 г. да бъде според осигурителния доход към 2009 г. Държавата трябва да си влезе в ролята. Тези хубави, крайно неолиберални приказки за пазарната икономика като механизъм са много красиви, но виждаме, че в България и доста други европейски държави не работят добре. Когато има проблем с работната ръка, първо мислиш какво се случва с потенциала, който имаш вътре. Не можеш да спреш един български граждани, който тук взима 2000-3000 лв., да отиде в Германия или Франция, където ще взима 2000-3000 евро. Не можеш да го спреш, но можеш да помислиш тези 400 хил., които се водят трайно безработни, да бъдат вкарани в трудовия процес\".   Каракачанов заяви, че подкрепя идеята да се върне наборната военна служба. „Армията е институция, която дава не само умения на младите хора да защитават страната си, което е тяхно задължение по Конституция. За съжаление забелязвам, че някои инициативи на ВМРО или Патриотите се избутват настрани - и програмата за интеграция на ромите, и закона за доброволната военна служба”, обясни министърът на отбраната.\r\n\"Ще ги направим мъже, защото 25 години ни заливат със съзнанието, че преди всичко трябва да бъдем някакви европейци, някакви джендъризми. Всяка нация има своята ценностна система, ние като нация изоставихме нашата.\" Той допълни, че желаещите да преминат през \"ще се научат да защитават страната си, което е най-висшата чест за всеки българин.\", обясни още военният министър.        Нашите си вършат работата и информация се събира и се анализира за всеки един опит на чужди фактори, без значение дали това са държави или други субекти, които се опитват по някакъв начин да се бъркат във вътрешната политика. Подобни случаи и опити има.\", заяви Каракачанов. По думите му България се стреми към добри и приятелски отношения с Русия.\r\n„Прокуратурата изнесе своите мотиви и аз съм склонен да ги уважа, докато тя се произнесе окончателно по въпроса. Темата обаче е много по-сериозна по отношение на опитите на различни външни  фактори да влияят върху политическата обстановка в България. Тук не е въпроса само дали традиционно това се очаква да се върши от Русия, която поради напрежение в Черно море, кризата в Украйна, Крим и т.н. е доста активна в целия Балкански регион и у нас. Отношенията, които се зародиха между Русия и Турция също предполагат подобни съмнения. Прокуратурата си има своите мотиви, за да предприеме подобни действия”, каза той.\r\nТой уточни, че има и други  държави, които извършват шпионска дейност у нас. „Има държави, които се водят наши съюзници, които доста активно работят в подобна посока, а има и държави, които дори очакват нашата подкрепа за ЕС и НАТО, които също се опитват да извършват подобна дейност”, добави Каракачанов.       По повод на скандала със спирането на ефира на вицепремиерът заяви:  „Прокуратурата е констатирала, че не е имало технически причини БНР да бъде спрян сигналът. Би следвало да се замислим по другия въпрос – ако някой иска да изразява своето отношение по една или друга тема, защо трябва да бъде за сметка на слушателите на БНР. Общественият интерес изисква подобни институции като БНР  и БНТ по никакъв начин да не се замесват в политически игри или върху тях да се упражнява натиск. Ако някой обаче е оказвал натиск, нека тези, на който той е оказван, да кажат дали това са представители на властта, дали са някакви други структури или нещо различно”. \"На изборите в София и в която и да е в България не участваме, за да подпомагаме един или друг, включително някой от нашите партньори. Там, където сме преценили и сме се договорили с нашите коалиционни партньори – НФСБ или ГЕРБ, ние сме направили съответната форма на коалиционно взаимодействие”, посочи Каракачанов и добави, че \"по отношение на кандидатурата на г-н Сидеров за кмет на София, мога само да му пожелая успех.\" ", "date": "2019.09.19", "title": "Красимир Каракачанов: Хората чакат държавата да свърши всичко"}
{"url": "https://www.actualno.com/society/remonti-po-granichnite-punktove-mogat-da-zatrudnjat-preminavaneto-po-praznicite-news_1376987.html", "text": "      Очаква се интензивен трафик и голямо струпване на автомобили по граничните пунктове по време на предстоящите празнични дни. Това заяви на брифинг Аксиния Манчева от „Гранична полиция“, предаде БГНЕС.      Ремонти има по сградите на граничните пунктове „Капитан Андреево“, „Златарево“, „Видин“, „Лесово“. Фериботната връзка Оряхово – Бекет работи в светлата част на деня заради нивото на река Дунав.\r\nПрепоръката на полицаите е пътниците да си предвидят достатъчно време, да си подготвят документите и да са готови за очакваните струпвания на граничните пунктове.   Симеон Русинов от ОД на МВР-София съобщи, че в предпразничния ден целият трафик ще минава двупосочно през тунел „Витиня“. На 23 септември на входа за София ще има засилено полицейско присъствие.  Бойко Рановски от „Автомобилна администрация“ предупреди, че ще има проверки за колани по автобусите. Екипи на агенцията ще следят и обичайната забрана в празничните дни за движение на тежкотоварни автомобили. Забраната не касае превоза на взривоопасни товари и живи животни.\r\nОт началото на месеца са проверени 1071 училищни автобуса, създадени са 60 предписания, съставени са 7 акта за непредставяне на технически прегледи. Няма издадени актове за автобуси без колани на седалките.\r\nСтатистиката на \"Автомобилна администрация\" показва, че от началото на годината са издадени 9042 за нарушения, което е по-малко спрямо същия период на миналата година. Основно са издадени актове за неспазване времената за почивка, карта за квалификация на водача, удостоверение за психологическа годност.     ", "date": "2019.09.19", "title": "Ремонти по граничните пунктове могат да затруднят преминаването по празниците"}
{"url": "https://www.actualno.com/asia/8-godini-sled-avarijata-syd-v-japonija-shte-se-proiznese-za-fokushima-news_1376905.html", "text": "      Повече от 8 години след ядрената авария във Фукушима, японският съд ще се произнесе по единственото криминално дело за най-тежкото ядрено бедствие от десетилетия.      Трима бивши шефове от ТЕРСО, фирмата-оператор на АЕЦ Фукушима, са застрашени с до пет години затвор, ако бъдат признати за виновни за немарливост по време на изпълнение на служебните си задължения, довели до смърт и наранявания, съобщи AFP.   Това са единствените трима души, срещу които бяха повдигнати обвинения веднага след бедствието, предизвикано от цунами вследствие на земетресение през март 2011 година.\r\nТримата директори са обвинени, че не са предприели действия, въпреки че са имали информация за рисковете при мощно цунами. Те твърдят, че данните, които са имали по това време, не са били благонадеждни, предаде БГНЕС.  Процесът е сложен – прокурорите два пъти отказаха да продължат със случая, като цитираха недостатъчно доказателства и малки шансове за присъда. Но през 2015 година, комисия от обикновени граждани постанови, че тримата трябва да бъдат съдени, с което прокуратурата беше задължена да продължи с процеса.\r\nНяма официални жертви при ядрената авария във Фукушима, въпреки че предизвикалото я цунами отне живота на повече от 18 500 души. Обвиненията срещу тримата са тясно свързани със случая на 40 пациенти в болница, които е трябвало да бъдат евакуирани след аварията.   Прокуратурата представи като доказателство записи от срещи между тримата обвиняеми и експерти за последиците върху АЕЦ Фукушима при евентуално силно земетресение. Била е представена оценка, че цунами с височина на вълната над 10 метра може да доведе до прекъсване на електричеството и голяма авария в централата.    Вътрешно проучване на ТЕРСО, базирано на правителствен доклад прави заключението, че вълна до 15.7 метра може да удари централата при земетресение с магнитуд 8.3 по Рихтер.\r\nВ случая земетресението на 11 март 2011 година със сила 9.0 по Рихтер, вълните са били високи 14 метра и те са помели охладителните системи на реактора.\r\nТримата обвиняеми се извиниха и твърдят, че е нямало как да предвидят такова бедствие въпреки информацията, която са разполагали преди това.    ", "date": "2019.09.19", "title": "8 години след аварията: Съд в Япония ще се произнесе за Фокушима"}
{"url": "https://www.actualno.com/politics/tomislav-donchev-politicheskijat-srok-na-godnost-u-nas-e-dosta-kys-news_1376914.html", "text": "      Умора от гледна точка на потенциал да се носят отговорностите на управлението в ГЕРБ няма, но има и амортизация. Това каза пред БНТ вицепремиерът Томислав Дончев.      \"Макар че са подменяни много фигури, и в местната власт, и в изпълнителната, и в законодателната имаме знакови фигури и те са едни и същи от доста дълъг период.  И съвсем нормално е да има амортизация. Иронията е, че този ефект на амортизация, от една страна, върви с натрупването на уникален опит, от друга. Междувпрочем, политическият срок на годност в България е доста къс. В българската политика за първи път имаме възможност да имаме буквално една генерация истински политици с натрупан опит.\" Така коментира управлението на ГЕРБ през последните години в страната.   Не го приемайте като операция по кръвопускане. Там, където се генерират конфликти, има смени. Това е знак, че политическият организъм има имунна система. Той може да взема решения да се раздели с някой, за да пази цялото, обрисува механизма на оцеляване на политическата сила Дончев.\r\nИма проблем в начина, по който говорят политиците - \"едни хора често с вратовръзки\" и хората. \"Това не е добре. Това в бъдеще би могло да бъде предпоставка за сериозни кризи. Хората искат да знаят, хората искат да участват\".   Как се избира кмет? Съветите на вицепремиера бяха ясни: \"За да се избере кмет, гражданинът трябва да бъде информиран, умен и критичен и не винаги да се подвежда по сладкия изказ на кандидата. Трябва да мисли много. Аз лично бих бил подозрителен по отношение на този, който ми дава най-бомбастични обещания, защото като правило те не са изпълними. После, когато някой ми обещае нещо, аз обезателно ще го питам как ще го постигне, ще го питам колко струва.\"\r\nУспех на ГЕРБ на предстоящите местни избори ще означава оценка за всичко свършено през последните години, смята Дончев.   При обрат и лош сценарий за ГЕРБ, Дончев заяви, че реформи трябва да има независимо дали някой е спечелил или не. Той е убеден, че взаимодействието със СДС ще помогне на ГЕРБ.    Що се отнася до коалицията с Обединени патриоти и участието на партията на Волен Сидеров, вицепремиерът каза, че всяка коалиция е компромис. В крайна сметка освен политическите емоции, има и прагматични въпроси за решаване, каза още Дончев\r\nКолкото до шпионския скандал, вицепремиерът коментира, че промяна в отношенията България – Русия няма. Ако случаят стигне до съда, дано има справедлива присъда, заключи Дончев. ", "date": "2019.09.19", "title": "Томислав Дончев: Политическият срок на годност у нас е доста къс "}
{"url": "https://www.actualno.com/showbusiness/pochina-myj-obvinil-kevin-spejsi-v-seksualno-nasilie-news_1376887.html", "text": "      В САЩ почина масажист, завел дело срещу , обвинявайки го в сексуално посегателство през 2016 г., съобщи телевизионният канал NBC, позовавайки се на изявление на съда.      По-рано беше съобщено, че масажист, чието име не се съобщава е обвинил Спейси в сексуално посегателство, умишлено причинявайки му емоционален стрес и държане в плен.   Адвокатите на Спейси са съобщили пред съда, че адвокатите на ищеца са ги уведомили на 11 септември за скорошната смърт на техния клиент, отбелязва каналът. Причините за смъртта не се съобщават, предава БГНЕС.\r\nПо-рано защитата на актьора поиска да бъде прекратено друго дело по обвинение тормоз, заведено от вече 21-годишния Уилям Литъл. На предварителните изслушвания в съда той неочаквано отказа да отговори на въпроси относно основното доказателство - мобилния си телефон, възползвайки се от правото си да не се инкриминира.  Големият скандал около започна с изявление на изпълнителя от телевизионния сериал \"Стар Трек\" Антъни Рап, който каза, че когато е бил на 14 години,  актьорът се опитал да го съблазни. Спейси отговори, че не помни инцидента, но въпреки това се извини. Впоследствие мексиканският актьор Роберто Кавазос заяви, че е жертва на сексуален тормоз от страна на Спейси и познава много други хора, които са били в подобна ситуация. Към днешна дата броят на хората, подали сигнал за тормоз от страна на актьора, е няколко десетки. ", "date": "2019.09.19", "title": "Почина мъж, обвинил Кевин Спейси в сексуално насилие"}
{"url": "https://www.actualno.com/actualno/a-uj-syedinenieto-pravi-silata-news_1376898.html", "text": "      Настане вечер, месец изгрее. После пак утрото иде, ден след ден си минават, а народът още вятър го вее. След толкоз несгоди, някой отново чука на големите порти, а ние питаме \"Кой е?\". Стари лица, облечени с нови одежди, без прошка да искат за греховете си тежки, дават още надежди. А народът лежи и пъшка с дълбока на сърце рана, за род и Родина милее. Дойде време разделно, ей го къде е.      Съществува едно вълшебно явление, което се появява веднъж на четири години в почти всеки град и село и едва ли може да се забележи с просто око. Знае се за него, че появи ли се изведнъж, започват да се сбъдват всички желания на гражданите - викат му избори. Все по-осъзнато се приближава датата на местния вот за кметове и общински съветници в отделните общини на България. Народните \"любимци\" в различни краища на страната вече започнаха да се представят един по един и тайничко променят нрава си в името на каузата. Някои смирено обещават, че ще свалят звезди, а други преливат от хвалби колко много са направили през последните години.\r\nЗапочват \"мръсни\" и явни битки между личности и организации. Някои на маса яростно обсъждат политики в опит да убедят опонентите си, че \"техният човек\" е най-добрият. Други пък теглят по една българска благословия и се насочват към Летище София с еднопосочен билет в ръката. Е, разни хора, разни идеали. Тези местни избори отново се очертава да бъдат едни от най-вълнуващите за част от българските градове и села.  Но докато не го поиска, обстоятелствата ще продължават да го притискат. Разединението на \"отбори\" и разделението на малки и големи, бедни и богати, свои и чужди може да бъде преодоляно. Но на нас така ни харесва. А защо? Готино е да се правим на такива, каквито не сме? Кеф ни е да ни се кланят и да ни се подчиняват? Искаме да покажем какво имаме, вместо да се съсредоточим върху това, което ни липсва и което знаем? Доставя ни удоволствие да спорим, да сме на различни позиции, да сме разделени на \"лагери\", за да живеем в едно вечно състезание?  И когато един ден вотът настъпи, настава тишина и във въздуха се усеща само очакването... А уж \"Съединението прави силата\". Или поне така пише на входа на Народното събрание в столицата.  ", "date": "2019.09.19", "title": "А уж \"Съединението прави силата\"..."}
{"url": "https://www.actualno.com/burgas/flora-esen-shte-radva-posetitelite-prez-praznichnite-dni-news_1376940.html", "text": "      За пети път в Бургас ще се проведе „Флора есен“. Цветното изложение събира производители от цялата страна в експоцентър \"Флора\" в Морската градина. Тази година ще има нови щандове, на които освен сезонни цветя, ще се продават градински пособия, посадъчен материал и луковици. Въпреки, че есeнното издание не е така грандиозно както цветното, което се провежда през пролетта на същото място, ще има какво да се види. То няма да е съпроводено с изложби , цветни каскади и скулптури, но макар и по-скромно, ще предложи много красота и ще допринесе за положителни емоции на посетителите.       Всеки ще може да закупи цвете или само да разгледа продукцията на цветари и други производители в тази област.По време на есенния базар, посетителите ще могат да се насладят на цвета, характерни за сезона, като далии, хризантеми, екзотични орхидеи и много други.   На място ще има и зони, в които ще бъдат представени био и арт продукти на цветна тематика. Почитателите на мед и други пчелни продукти, ще могат да подсилят имунната си система, като си купят направо от производителите. Базарът ще се проведе от 20 до 23 септември. ", "date": "2019.09.19", "title": "„Флора есен“ ще радва посетителите през празничните дни"}
{"url": "https://www.actualno.com/curious/instagram-priema-strogi-merki-sreshtu-reklamite-na-produkti-za-otslabvane-news_1376899.html", "text": "      Instagram обяви по-строги мерки за постове за продукти за отслабване и козметична хирургия.      Някои от публикациите ще бъдат скрити от лица под 18-годишна възраст, докато други, предлагащи \"чудодейни\" продукти за намаляване на теглото ще бъдат премахвани, обявиха от компанията.   Причината са нарастващите опасения за последиците от промотирането на диетични продукти и нереалистични цели върху младите хора, тъй като те имат унищожителен ефект върху физическото и умственото здраве на младежите. Промените ще бъдат приложени и във Facebook, която притежава Instagram. ", "date": "2019.09.19", "title": "Instagram приема строги мерки срещу рекламите на продукти за отслабване "}
{"url": "https://www.actualno.com/society/96-ot-incidentite-u-nas-sa-rezultat-ot-greshka-na-vodacha-news_1376974.html", "text": "      Приемане на нова методика за обследване на тежките пътни инциденти, бързо и ефективно събиране на наложени санкции, одитите за пътна безопасност да обхванат всички републикански и общински пътища, създаване на публичен регистрационен режим на фирмите, извършващи сервизна дейност. Това са част от препоръките в Доклада за състоянието на безопасността на движението по пътищата в Република България, съобщиха от агенцията за безопасност на движението по пътищата.      Това е и първият цялостен анализ на нивото на безопасността на движението по пътищата, който се прави у нас. До сега темата никога не е била изследвана в нейната цялост с всички елементи и фактори, които имат отношение към нея. В него са идентифицирани много от проблемите и са набелязани конкретни мерки и действия, които ангажираните институции следва да предприемат. Това е и основата, на която ще бъде разработена и Стратегията за безопасност на движението по пътищата в хоризонт 2021 – 2030 г.   В глобален мащаб, по данни на СЗО приблизително 1,35 милиона души загиват всяка година в резултат на пътнотранспортни произшествия, което, освен огромната човешка трагедия, струва на страните и средно 3% от брутния им вътрешен продукт. На европейско ниво, през изминалите десетилетия безопасността на пътя се подобрява значително, но въпреки това броят на смъртните случаи и нараняванията все още е твърде висок. Те засягат не само пострадалите, но и цялото обществото, като социално-икономическите разходи в ЕС възлизат на около 120 милиарда евро годишно. В световен мащаб ПТП са основната причина за смъртност сред младежите на възраст между 15 и 29 години. От 2010 г. средногодишното намаление на броя на загиналите по пътищата на ЕС е 2,8%, което е в пъти под заложените цели. Трудностите, свързани с намаляване на травматизма с планираните темпове, за съжаление са валидни и за България. Затова бяха изследвани в цялост елементите, които оказват влияние на безопасността на движението по пътищата: законодателство; поведението на участниците в движението; пътната инфраструктура; контрола; автомобилния парк и веригата на спешната помощ, като са набелязани и конкретни мерки за всеки от тях.\r\nСпоред годишните отчети на Пътна полиция около 96% от инцидентите в страната са резултат от грешка на водача. Тези данни, обаче почиват на предварителния оглед на мястото на произшествието. Липсва информация от авто-техническите експертизи при формиране на данните и също така достатъчно обследване от гледна точка на причините довели до пътно-транспортното произшествие. В тази връзка се предвижда изготвяне на единна нова методика за обследване на тежките пътни инциденти, в която да се отчитат много повече елементи. При особено тежки инциденти те да се обследват от специалисти от различни области – пътни полицаи, инженери, експерти по пътна безопасност и др. Водещо да бъде не установяване на вина, а дефицитите свързани с: поведението на водача, изправността на превозното средство, състоянието на инфраструктурата, метеорологичната обстановка и т.н., за да се види причината или проблема за настъпването на ПТП и той да бъде своевременно отстранен. Предвижда се и в огледите на пътните инциденти да започне да се отбелязва дали превозното средство е с ляв или десен волан, за да се изследва влиянието на превозните средства за обратно движение.  Разширяване на възможностите за оказване на първа долекарска помощ и оборудване на патрулните автомобили на Пътна полиция с чанти за първа помощ. Това се препоръчва по отношение на състоянието и възможностите на спасителната верига у нас. Констатирано е, че по обективни и субективни причини (отдалеченост, образуване на задръстване заради инцидент и др.) в редица случаи екипите на Спешна помощ не успява да достигнат до мястото на пътнотранспортно произшествие, съгласно заложените ѝ критерии за отзоваване на получен сигнал. Според държавната агенция по пътна безопасност този дефицитите трябва да бъдат преодолени както с по-добра материална обезпеченост и планиране на локациите на екипите, но и с последователна работа за разширяване на възможностите за оказване на първа долекарска помощ. Препоръчва се всички шофьори в институции и общини да минават периодичен курс по първа помощ, а с децата да се работи от ранна възраст в тази посока.\r\nНай-честите технически неизправности, които водят до произшествие са спукване на гума и повреда в спирачната уредба. Това е заключението в частта „Превозни средства“, като основната препоръка е последователна работа за гарантиране на техническата им изправност. Основна насока на работата на агенцията в бъдеще е да мотивира собствениците на автомобили да настояват годишните технически прегледи реално да установяват изправността на автомобила. Предлага се и създаване на публичен регистрационен режим на фирмите, извършващи сервизна дейност. По този начин ще се промени подхода – вместо да се въвежда допълнителен контрол към извършващите тази дейност да се даде възможност на хората да вземат информиран избор къде да поддържат превозното си средство.   Докладът е публикуван на сайта на Държавна агенция „Безопасност на движението по пътищата“ за обществено обсъждане.     ", "date": "2019.09.19", "title": "96% от инцидентите у нас са резултат от грешка на водача "}
{"url": "https://www.actualno.com/politics/zashto-pravitelstvoto-forsira-izgrajdaneto-na-bylgarskija-uchastyk-ot-turski-potok-news_1376878.html", "text": "      Правителството изненадващо форсира втори договор за милиарди в рамките на месец. В сряда \"Булгартрансгаз\" подписа документите за , който премиерът Борисов кръсти \"Балкански поток\". България ще плати на саудитски консорциум над 1.1 млрд. евро, или близо 2.2 млрд. лева. По договора има допълнителни плащания и общата стойност става почти 3 млрд. лева.  В началото на август бяха платени 2.2 млрд. лв. за американските изтребители F-16,       Договорът бе сключен изненадващо и без държавата да изчака 7-дневния срок за обжалване на решението на Върховния административен съд (ВАС), с което бе потвърден избраният изпълнител - саудитската \"Аркад\". Подписването бе изненада и за наблюдателите, и за ресорните журналисти, които не бяха поканени да отразят церемонията. На нея присъстваха премиерът Борисов и енергийният министър Теменужка Петкова, руският министър на промишлеността Денис Мантуров, както и посланикът на Саудитска Арабия Месфер бин Абдулрах.   Очаква се инвестицията в новия газопровод да се изплати за около 20 г. чрез приходите от транзитни такси. По сметки на \"Булгартрансгаз\" общо приходите за този срок се очаква да са над 7 млрд. лева. Намеренията са те да започнат да се събират още от февруари догодина, както е според подписания с \"Газпром\" договор за резервиране на капацитет, т.е. за това какво количество газ ще преминава през тръбата.\r\nВероятността газопроводът да заработи още от януари е малка предвид сложността на проекта и огромния обем от работа. В края на февруари след пазарлък за тарифи и условия в крайна сметка пазарният тест по договаряне на количества до Сърбия завърши с два договора - с \"Газпром\" и с поделение на швейцарската \"Мет\" за внос на руски газ от Турция от около 16.85 млрд. куб. м годишно до 2039 г. и износ за Сърбия на около 10.50 млрд. куб. м. \"Аркад\" предлагат и възможност за разсрочено плащане с лихва от 4.1% за десет години.  Присъствието на Мантуров и Абдулрах не бе случайно - до последно руска и саудитска компания се бориха за поръчката на стойност над 2 млрд. лв. без ДДС. Това са \"Газово развитие и разширение в България\" (ГРРБ) и саудитската \"Аркад\".  В ГРРБ влизат италианците от \"Бонати\", германската \"Макс Щрайхер\" и люксембургската \"Комплишънс дивелъпмънт\", зад която се открива руска връзка.\r\nПодписването на договора със саудитците стана възможно, след като свързваният с руснаците консорциум се отказа да оспорва избора на \"Аркад\" пред ВАС. Според анализатори една от възможните причини за този отказ е, че е договорено ГРРБ да влезе отново в проекта, но като подизпълнител на саудитците.\r\n\"Проведени бяха много срещи с руските партньори, с колегите от Саудитска Арабия, с министъра на Русия, но над 1 млрд. евро е така нареченият \"Балкански поток\". Огромни усилия ни струваха, но цялата процедура беше много честна и прозрачна. Това стана възможно и благодарение на принц Салман (престолонаследника в Саудитска Арабия)\", каза в сряда след заседанието на Министерския съвет премиерът Борисов. По думите му страната ни ще спечели от това, че \"оставаме в газовата игра\", както и от транзитни такси. \"Нашите съседи от Северна Македония, Сърбия и Унгария ще имат алтернативен газ\", похвали се Борисов. Гигантската инвестиция в нов транзитен газопровод и загрижеността на премиера за съседите идва на фона на факта, че в България от 265 общини 182 нямат достъп до природен газ и държавата не планира да инвестира в строеж на газопроводи до тях.       Думите на премиера за честна игра идват на фона на търга, който започна със скандал. Първоначално \"Булгартрансгаз\" избра за изпълнител \"Аркад\", но месец по-късно от газовия оператор обясниха, че арабите имат пропуски в подадените документи и това налага отстраняването им. В следващите няколко месеца последваха серия от обжалвания и становища на антимонополната комисия и на съда.\r\nДоговорът е за доставка на необходимите материали и оборудване, инвестиционно проектиране, изграждане и въвеждане в експлоатация на българския участък от трасето, което на практика дублира пътя на спрения \"Южен поток\". В рамките на първите 250 дни трябва да бъде изградена 308 км линейна структура, което ще позволи доставянето на газ към Сърбия. А в оставащите до 615 дни ще бъде изградена останалата част от трасето на преносния газопровод, а именно 166 км от компресорна станция \"Полски Сеновец\" до землището на провадийското село Златина.\r\nБорисов използва случая, за да напомни за своите \"политически честни опоненти\", заради които бе спрян проектът \"Южен поток\". \"За половин милиард в момента изграждаме интерконектора с Гърция. Докато другите говореха, ние октомври ще пуснем газ към нашите компресорни станции. Тръбите в 90% вече са в България и от утре започват да ги разпръсват по трасето и да строим. Финансирането е осигурено\", заяви Борисов, без да уточни кои точно тръби и за кое трасе са тук. РЕАКЦИИ Посланикът на Саудитска Арабия Месфер бин Абдулрах заяви, че подписаният договор е важна стъпка за отношенията между двете страни, а руската страна обяви, че харесва името \"Балкански поток\". Руснаците не пропуснаха възможността да напомнят, че разчитат на участие и в друг мегапроект - АЕЦ \"Белене\", и са готови за международно партньорство. \"Признателни сме, че в българските училища се изучава руски език. Български деца всяка година се учат в нашите университети, интересът на младите към образование в Русия се увеличава\", каза още промишленият министър на Русия Денис Мантуров.       ", "date": "2019.09.19", "title": "Защо правителството форсира изграждането на българския участък от \"Турски поток\"?"}
{"url": "https://www.actualno.com/society/vnosnite-cigari-veche-zadyljitelno-s-data-na-proizvodstvoto-news_1376918.html", "text": "      Министерският съвет прие допълнение на Правилника за прилагане на Закона за тютюна, тютюневите и свързаните с тях изделия.      Предвижда се потребителските опаковки на тютюневите изделия, различни от цигарите и тютюна за ръчно свиване на цигари, да бъдат маркирани по подходящ начин, идентифициращ мястото и времето (датата) на производство на съответното изделие.   Производителите, вносителите и лицата, които внасят от друга държава - членка на Европейския съюз, или от държава - страна по Споразумението за Европейското икономическо пространство, или от Конфедерация Швейцария тютюневи изделия, различни от цигарите и тютюна за ръчно свиване на цигари, следва да представят в Министерството на икономиката необходимата информация.\r\nТя включва цифрите и/или буквите от кода, идентифициращи датата на производство. Тази информацията следва да бъде представена не по-късно от 14 дни преди пускането на пазара на съответното тютюнево изделие.   ", "date": "2019.09.19", "title": "Вносните цигари - вече задължително с дата на производството"}
{"url": "https://www.actualno.com/society/stefan-danailov-se-vyzstanovjava-vyv-voennija-sanatorium-v-hisarja-news_1376920.html", "text": "      Възстановяването на големия български актьор Стефан Данаилов ще продължи в Болницата за продължително лечение и рехабилитация – Хисаря към Военномедицинска академия (ВМА).      Военният санаториум „Калероя” е най-голямата болница за балнеология, рехабилитация и профилактика в страната.   След инцидента през август, актьорът беше приет в болница „Бургасмед”. Последва операция на тазобедрената става, извършена от екипа на един от водещите хирурзи в България – проф. Андрей Йотов, началник на Клиника по ортопедия и травматология в УМБАЛ „Софиямед”.\r\nСлед допълнителни изследвания в столичната болница, направени през септември, на Стефан Данаилов е назначена рехабилитация, която ще бъде проведена във военния санаториум в Хисаря.  Лечението на Данаилов протича под наблюдението на екипите на ВМА, МБАЛ „Бургасмед” и УМБАЛ „Софиямед“, които следят състоянието му от хоспитализацията му до момента. Възстановителните процедури в Хисаря са именно по тяхна препоръка. ", "date": "2019.09.19", "title": "Стефан Данаилов се възстановява във военния санаториум в Хисаря "}
{"url": "https://www.actualno.com/society/prognoza-za-vremeto-19-septemvri-chetvyrtyk-news_1376849.html", "text": "      Днес времето ще е предимно облачно и на много места ще превали.През следващото денонощие страната ще е под влияние на преминаващ студен атмосферен фронт. Ще преобладава облачно време и на много места ще превали. По-значителни ще са валежите след обяд в Рило-Родопската област и на отделни места там ще има и гръмотевична дейност. Вятърът ще е предимно умерен от север-северозапад и с него ще продължи да нахлува студен въздух. Дневните температури чувствително ще се понижат; максималните в Северна България ще са между 15° и 20°, в Южна – между 20° и 25°, а минималните ще са между 11° и 16°. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ).      Над Черноморието ще е предимно облачно. Преди обяд на отделни места, а по-късно след обяд в много райони ще има превалявания от дъжд, като ще продължи да превалява и през нощта срещу петък. Вятърът ще е умерен от север-североизток и с него температурите ще се понижат. Максималните ще са между 20° и 23°. Температурата на морската вода е около 23°. Вълнението на морето ще се усили, ще е 3 бала, в крайните южни райони – до 4 бала.\r\nНад планините ще е облачно, в много райони и мъгливо. Ще има превалявания от дъжд, на повече места и по-значителни след обяд в Рило-Родопския масив, където е възможно и да прегърми. Ще духа до умерен, по високите и открити части – силен, предимно запад-северозападен вятър. Температурите ще се понижат и максималната на височина 1200 метра ще е около 16°, на 2000 – около 9°, в Стара планина ще са по-ниски.\r\nПрез следващите три дни през нощта срещу петък и в петък сутринта валежи ще има на места в югоизточната половина от страната, а от северозапад облачността ще започне да се разкъсва, до вечерта ще намалее до незначителна. През деня ще духа предимно умерен северозападен, в източните райони - северен вятър. Минималните температури ще бъдат между 7° и 12°, малко по-високи по Черноморието, максимални – предимно между 18° и 23°. В събота и неделя ще преобладава слънчево време, главно през първия ден преди обяд над източните райони с временни увеличения на облачността. Вятърът ще отслабне, постепенно ще се ориентира от изток, в Източна България - от североизток. Минималните температури ще се понижат и в повечето места ще са между 6° и 11°, в котловинните полета, където ще бъде почти тихо, ще бъде с малко по-ниски сутрешни температури и в отделни райони там са възможни и първите есенни слани. Дневните температури ще останат без особена промяна.   ", "date": "2019.09.19", "title": "Прогноза за времето - 19 септември (четвъртък)"}
{"url": "https://www.actualno.com/society/novini-ili-novini-kartinata-na-pechata-za-19-septemvri-news_1376876.html", "text": "              Акцент в днешния брой е,че рравителството изненадващо форсира втори и в рамките на месец.  В сряда \"Булгартрансгаз\" подписа документите за изграждането на участъка от \"Турски поток\" през страната ни, който премиерът Борисов кръсти \"Балкански поток\". България ще плати на саудитски консорциум над 1.1 млрд. евро, или близо 2.2 млрд. лева. По договора има допълнителни плащания и общата стойност става почти 3 млрд. лева.  В началото на август бяха платени 2.2 млрд. лв. за американските изтребители F-16. Договорът бе сключен изненадващо и без държавата да изчака 7-дневния срок за обжалване на решението на Върховния административен съд (ВАС), с което бе потвърден избраният изпълнител - саудитската \"Аркад\".   Водеща новина е \"данъкът телевизор\", който влиза в парламента. НС подхваща таксите, които трябва да плащат частните лица и бизнеса за обществените телевизия и радио (БНТ и БНР). По закон те са месечни и се събират на основата на всеки регистриран електромер. Сумите трябва да влизат във фонд „Радио и телевизия” към СЕМ. В Закона за радио и телевизия е записано, че „гражданите заплащат месечна такса в размер 0,6 на сто от минималната работна заплата за страната”. Така според закона гражданите трябва да плащат 3,36 лв., а юридическите лица 2,5% от минималната заплата, т.е. 14 лв. Предвидено е, хората които нямат приемници, да подадат декларации, за да се освободят от плащания. Акцентът в изданието е подкрепата от прокуратурата за . Становището на прокуратурата е, че предложеното ограничаване на съкратеното съдебно следствие при тежка телесна повреда и умишлено убийство категорично трябва да се приеме. Това каза главният прокурор Сотир Цацаров на дебатите в парламентарната правна комисия за съкратеното съдебно следствие. Внесените от партиите проекти са 4. БСП, “Обединени патриоти” и “Воля” искат да отпадне възможността за бърз съд при направени самопризнания, ако е извършено тежко убийство или е причинена тежка телесна повреда. От ГЕРБ предлагат съкратеното производство да остане, но съдът да не бъде задължен да намали присъдата, както е сега. Освен това наказанието да може да се намалява с 1/5, а не с 1/3.     Акцент в днешния брой е новината, че квотите са увеличили двойно работещите инвалиди. 12 192-ма са хората с увреждане, регистрирани в бюрата по труда за първите седем месеца на годината в цялата страна, 10 675 от тях са постъпили на работа за същия период, съобщиха за „Монитор“ от Агенцията по заетостта. Причината са станалите задължителни промени в Закона за хората с увреждания, които задължават работодатели да наемат лица с трайни увреждания. ", "date": "2019.09.19", "title": "Новини или Novini - картината на печата за 19 септември "}
{"url": "https://www.actualno.com/sofia/na-ul-roza-v-s-bistrica-se-nalaga-spirane-na-vodopodavaneto-news_1376595.html", "text": "      „Софийска вода” временно ще прекъсне водоснабдяването в някои части на столицата на 19 септември. Това съобщиха от пресцентъра на дружеството.      Във връзка с изграждане на сградно водопроводно отклонение на ул. „Иларион Драгостинов“ в кв. „Подуяне“ се налага спиране на водоподаването от 10.30 до 16.30 часа на клиентите на „Софийска вода”, живеещи в района на: ул. „Иларион Драгостинов“ от ул. „Калиманци“ до ул. „Каймакчалан“; ул. „Каймакчалан“ от ул. „Иларион Драгостинов“ до ул. „Стоил войвода“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Каймакчалан“ ъгъла с ул. „Иларион Драгостинов“.   Във връзка с изпълнение на инвестиционен проект за реконструкция на уличен водопровод на ул. „Роза“ в с. Бистрица се налага спиране на водоподаването от 09.00 до 21.00 часа на клиентите на „Софийска вода”, живеещи в района на: ул. „Детелина“, ул. „Роза“, ул. „Сълзица“ от №6 до №12. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Янчовска река“ ъгъла с ул. „Детелина“. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги.\r\nВъв връзка с подмяна на сградно водопроводно отклонение на бул. „Цариградско шосе“в кв. 7-ми 11 километър се налага спиране на водоподаването от 09.00 до 21.00 часа на клиентите на „Софийска вода”, живеещи в района на: кв. 7-ми 11-ти километър, бул. „Цариградско шосе“ от № 119 до № 139, ул. „Проф.Константин Костенечки“, ул. „Константин Илиев“, ул. „Магнаурска школа“, ул. „Изворът на Белоногата“, Бензиностанция ОМВ на бул.“Цариградско шосе“ № 123А и „Университет по библиотекознание и информационни технологии“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Магнаурска школа“ пред хотел АТМ.  Във връзка с монтаж на спирателни кранове на ул. „Козлодуй“ в кв. „Банишора“ се налага спиране на водоподаването от 09.00 до 19.00 часа на клиентите на „Софийска вода”, живеещи в района на: ул. „Опълченска“, ул. „Козлодуй\", ул. „Свищов“, бул. „Сливница\" от ул. „Калофер“ до ул. „Опълченска“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Враня“ ъгъла с ул. „Свищов“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.   Засегнатите от прекъсването на водата, могат да получат повече информация от Телефонния център на „Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.     ", "date": "2019.09.19", "title": "На ул. „Роза“ в с. Бистрица се налага спиране на водоподаването "}
{"url": "https://www.actualno.com/health/imunnata-sistema-ima-nujda-ot-stimulirane-prez-esenno-zimnija-period-news_1376873.html", "text": "      Независимо дали има рязък спад в температурите или не, наближава есенно-зимният период, в който имунната система на организма спада и затова има нужда от стимулиране. Това каза за Радио „Фокус“ – Бургас медицинската сестра Ана Куртева.      „Трябва да се повишат защитните сили на организма, за да може да се справи с есенно-зимните инфекции, които идват. Хигиенно-диетичният режим също е важен, здравословното хранене и честото проветряване на помещенията, които човек обитава“, добави Куртева. По думите й при децата и по-възрастните хора, дори една безобидна настинка може да се отрази далеч по-тежко отколкото при един човек в активна и зряла възраст.   „За всички деца, които тръгват на детски градини и училища е стрес, защото три месеца са били в свободен режим и изведнъж тръгват в организиран такъв, което допълнително дава отражение на имунната система. При децата в най-ранна възраст е хубава да е прилагат средства, които да повишават защитните сили на организма“, заяви Ана Куртева.\r\nПо думите й тези средства се изразяват в лекарствени продукти, както и природни такива. Тя допълни, че човек няма как да очаква здравето му да бъде отлично само чрез приема на лекарствени продукти, тя поясни, че цялостната грижа за здравето, особено през зимния период, включва съвкупност от много неща, като избягване на стресови ситуации, прием на здравословна храна, каляване, препарати повишаващи имунната система и други.  Комбинацията от всичко това подготвя организма за по-лесно справяне с есенно-зимните вирусни инфекции. ", "date": "2019.09.19", "title": "Имунната система има нужда от стимулиране през есенно-зимния период"}
{"url": "https://www.actualno.com/books/v-tyrsene-na-holivudskija-prislujnik-sbornik-s-razkazi-koito-njama-da-vi-ostavjat-ravnodushni-news_1375516.html", "text": "      Героите на тази книга познават света – те нямат комплекси, но имат идея. Понякога тя е жалка и дребна, понякога обгръща цялата планета и в нейно име героите търсят този, който ще ги поведе към щастието. Авторът не мами в разказите си, защото знае, че щастливият край би звучал като лъжа. Не се опитва и да поучава. Скрити паралели с библейски мотиви вплитат българския контекст в нишките на историята. Надзъртането в отвъдното е съчетано с равното ежедневие.      Без да натрапва извод, все пак авторът го формулира директно по повод на несъстоялото се състезание по безсмъртие в разказа, дал заглавието на книгата: Никой не беше дорасъл за вечността и прошката, която получихме, не беше заради глупостта ни, а за да ни накара да обичаме повече.   Христо Добротинов е роден на 8 май 1952 г. във Велико Търново.\r\nПо образование е юрист. Автор е на книгите „Погребението на капитанската шапка”, получила Национална награда за първа книга , „Отвъд снега”, „Спомен за курорта”, „Бракове в София”, „Игра на конспиратори“.  Негови разкази са преведени в Русия, Полша, Германия, Турция. Член на Съюза на българските писатели и на българския ПЕН-център.     ", "date": "2019.09.19", "title": "\"В търсене на холивудския прислужник\" - сборник с разкази, които няма да ви оставят равнодушни"}
{"url": "https://www.actualno.com/music/u2-shte-pejat-v-indija-news_1376892.html", "text": "      Известната група U2 обяви, че ще изнесе за първи път концерт в Индия, с който ще приключи световното си турне тази година. Концертът ще се проведе в крайбрежния град Мумбай на 15 декември, предаде БГНЕС.      През последните години нарасна броя на известните певци, които пяха в Индия. Сред тях са Бионсе, Шакира, Колдплей, Деми Ловато и Браян Адамс. Лидерът на U2 Боно сравни Индия с Ирландия, заради еднаквата им борба за независимост от Великобритания. „Имаме еднакви цветове в знамето си, нашата малка нация. Махатма Ганди е говорил за борбата на Ирландия за независимост и е предупреждавал срещу въоръжената борба“, заяви Боно пред списание „Ролинг Стоун“ Индия. „Нашият премиер е лекар, обучавал се в Мумбай, а баща му също е от Мумбай“, допълни певецът, имайки предвид премиера на Ирландия Лео Варадкар, чиито баща е индиец.   Турнето на групата започва в Оукланд на 8 ноември и включва спирки като Брисбейн, Аделаида, Мелбърн, Сидни, Пърт, Сингапур, Токио, Сеул и Манила. ", "date": "2019.09.19", "title": "U2 ще пеят в Индия "}
{"url": "https://www.actualno.com/africa/makron-i-konte-obsydiha-nelegalnata-migracija-i-krizata-v-libija-news_1376883.html", "text": "      Италия и Франция са единодушни за необходимостта от общоевропейски отговор на проблема с нелегалната миграция и споделят общата цел за постигане на мир в Либия. Това заяви италианският премиер Джузепе Конте след среща с френския президент Еманюел Макрон.      \"Еднакво решени сме да помогнем за рестартирането на Европейския съюз. Ние сме в ключова фаза\", каза Конте. Според него френската страна е готова да разработи \"европейски механизъм за мигрантите при пристигането им, разпределението и ефективното управление на завръщането им в родината\".   \"Трябва да отстраним пропагандата, включително антиевропейската\", каза италианският премиер. Говорейки за ситуацията в Либия, Конте подчерта, че общата цел на Франция и Италия е конструктивна работа „с участието на всички партньори“ за постигане на мир в северноафриканската страна.\r\n\"Предадох покана на Макрон за двустранна среща в Италия в началото на следващата година\", добави Конте.  Преди преговорите с френския президент италианският лидер успя да обсъди либийската тема с ръководителя на правителството на Либия Файес Сарадж. На срещата си италианската страна нарече кризата в Либия основна грижа за страната и подчерта, че нейното уреждане е въпрос на италиански национален интерес.\r\nОт своя страна Макрон в речта си заяви, че ситуацията в Либия се е превърнала в точка на сближаване за Италия и Либия.   \"Убедени сме, че изход може да бъде намерен само чрез компромиси и диалог\", каза френският президент.    Рим и Париж, каза той, подкрепят свикването на \"международна конференция за Либия, която ще включва всички страни, и междулибийска конференция, която би позволила умиротворяването на страните, участващи в конфликта\". ", "date": "2019.09.19", "title": "Макрон и Конте обсъдиха нелегалната миграция и кризата в Либия "}
{"url": "https://www.actualno.com/america/pompeo-iran-trjabva-da-ponese-otgovornost-news_1376890.html", "text": "      Американският държавен секретар и принцът на Саудитска Арабия Мохамед бин Салман са единодушни, че Иран трябва да понесе отговорност за неотдавнашните атаки срещу две рафинерии в кралството, съобщи говорителят на Държавния департамент Морган Ортагус в изявление, предаде БГНЕС.      „Днес държавният секретар Майк Помпео се срещна с принца на Саудитска Арабия Мохамад бин Салман ал Сауд. Двамата са обсъдили нуждата международната общност да се обедини, за да се противопостави на продължаващата заплаха от иранския режим и са се договорили, че иранският режим трябва да понесе отговорност за продължаващото си агресивно, безотговорни и застрашително поведение“, се казва в изявлението. Двамата лидери са били единодушни, че атаката е застрашила американските граждани, живеещи и работещи в Саудитска Арабия.   САЩ и Саудитска Арабия обвиниха Иран за атаката през уикенда срещу двете най-големи саудитски рафинерии, въпреки че бунтовниците хусити от Йемен поеха отговорност за случилото се. Техеран отрича обвиненията. ", "date": "2019.09.19", "title": "Помпео: Иран трябва да понесе отговорност "}
{"url": "https://www.actualno.com/politics/kvotite-uvelichiha-dvojno-raboteshtite-hora-s-uvrejdanija-news_1376903.html", "text": "      Работещите хора с увреждания са се увеличили два пъти спрямо същия период на миналата година. 12 192-ма са хората с увреждане, регистрирани в бюрата по труда за първите седем месеца на годината в цялата страна, 10 675 от тях са постъпили на работа за същия период, съобщиха за от Агенцията по заетостта. Причината са станалите задължителни промени в Закона за хората с увреждания, които задължават работодатели да наемат лица с трайни увреждания.      Регламентът на член 38 ал. 1 предвижда фирми с персонал от 50 до 99 служители да са задължени да наемат 1 лице с трайни увреждания. Работодатели с брой служители 100 или над 100 са задължени да наемат 2 на сто от състава си. Тези промени в закона, свързани със задължителния квотен принцип, са основният фактор за увеличението на работещите , коментира Минчо Коралски, директор на Агенцията на хората с увреждания.   Броят на безработните хора с увреждания тази година само за първите седем месеца е намалял с 4,8% спрямо същия период на миналата година, показва статистиката.\r\nХората извън пазара на труда, назначени от януари до август тази година, е 10.9% при 5.9% през същия период на 2018 година. Статистиката показва, че мерките дават ефект и съгражданите ни с намалена работоспособност се устройват по-бързо в сравнение със същия период на миналата година благодарение на промените в закона, коментират от Агенцията по заетостта.  Главната инспекция по труда също се включи в прилагането на промените. Служителите й са провели специализирани проверки по Закона за хората с увреждания от началото на август. При всяка проверка на работодатели с 50 и над 50 служители се проверява задължително дали са изпълнили квотите за назначаване на хора с трайни увреждания, заявиха от инспекцията.\r\nДо момента са събрани данни за 270 предприятия (от 50 до 99 наети – 130 бр., и със 100 и над 100 наети – 140 бр.). Наетите лица с трайни увреждания в тях са 1005 от общо наети в тези предприятия 49 298 лица, коментираха от ГИТ.\r\nДве фирми са представили обосновка за освобождаване от изпълнение на квоти поради специфични фактори на работната среда. Компенсационни вноски поради неизпълнение на квотите до момента са заплатили 78 работодатели, а внесената сума е 51 986 лв.       За всяко незаето работно място съгласно квотата работодателите са задължени да заплащат 30% от минималната работна заплата за страната, коментират от Инспекцията по труда.\r\nПри неплащане на компенсационните вноски се налага глоба от 1000 лв. до 2000 лв. или имуществена санкция от 2000 лв. до 5000 лв. При повторно нарушение глобата, съответно имуществената санкция, е от 4000 лв. до 10 000 лева, заявиха още от ГИТ.\r\nБезработните лица с увреждания, регистрирани като търсещи работа лица, могат да ползват посредническите услуги, които Агенцията по заетостта предлага чрез своите териториални поделения в цялата страна, като не се допуска никаква форма на пряка или непряка дискриминация\r\nПредоставят се подходящи услуги по заетостта, съобразени със специфичните им потребности, здравословно състояние, придобити образование и квалификация.\r\nНай-често хората с увреждания намират реализация в сектора на услугите и държавната администрация в професии като административни секретари, касиери и инкасатори, информатори, монтажници на елементи, книговезци, заявиха от АЗ.      Според наблюденията на агенцията всеки месец почти еднакъв брой лица с увреждания се регистрират и напускат регистъра на безработните – между 5 и 6% от всички регистрирани безработни. ", "date": "2019.09.19", "title": "Квотите увеличиха двойно работещите хора с увреждания"}
{"url": "https://www.actualno.com/asia/palestinskijat-prezident-e-protiv-novo-pravitelstvo-na-netanjahu-news_1376885.html", "text": "      Палестинският президент Махмуд Абас обяви, че е против ново израелско правителство, водено от досегашния премиер Бениамин Нетаняху, съобщи АФП.      „Нашата позиция е срещу Нетаняху“, заяви Абас по време на визитата си в Осло в отговор на въпрос за предпочитанията му за новия израелски кабинет.    ", "date": "2019.09.19", "title": "Палестинският президент е против ново правителство на Нетаняху "}
{"url": "https://www.actualno.com/europe/rusija-moje-da-naloji-veto-na-rezolucijata-za-sirija-news_1376888.html", "text": "      Русия може да наложи вето на резолюцията на Съвета за сигурност на ООН в четвъртък, призоваваща за прекратяване на огъня в северозападна Сирия, заяви дипломатически източник в Световната организация.      През август, „хуманитарната тройка“ Германия, Белгия и Кувейт предложиха проекторезолюция, призоваваща за примирие в северозападните райони на Сирия и осигуряване на постоянен достъп на хуманитарните агенции.   Според източника, Русия и САЩ до този момент не могат да се споразумеят за текста на резолюцията. Трите държави в основата на документа се опитват да намерят компромис, приемлив за всички, е допълнил източникът.\r\nВ понеделник руският посланик в ООН Василий Небензя заяви, че настоящето примирие в сирийския град Идлиб е било нарушено от ислямски екстремисти. Малко по-късно президентът Владимир Путин допълни, че Идлиб е контролиран от радикални групи, близки до Ал Кайда, а Русия заедно с Иран и Турция е решена да сложи край на настоящата напрегната ситуация. Путин подчерта, че Русия е решена да подкрепи сирийската армия в операциите й срещу терористичната заплаха.   ", "date": "2019.09.19", "title": "Русия може да наложи вето на резолюцията за Сирия "}
{"url": "https://www.actualno.com/america/tropicheskata-depresija-imelda-udari-shtata-teksas-news_1376875.html", "text": "      Тропическата депресия „Имелда“ удари щата Тексас с пороен дъжд. Очаква се тя да са задържи над района в следващите няколко дни. Властите издадоха предупреждение за опасност от наводнения в източната част на щата. В момента „Имелда“ се мести на север през източен Тексас.      Спасителните екипи са в състояние на повишена готовност, съобщи KTNV, а няколко училища в Хюстън са били затворени от съображения за сигурността на учениците.   Под наблюдение за опасност от наводнения са поставени брега на Тексас, столицата на щата Хюстън, както и части от югозападна Луизиана.\r\n„Имелда“ е една от няколкото бури, които в момента Националният център за ураганите на САЩ наблюдава.  Ураганът от 3 степен „Умберто“ е над Атлантическия океан и се очаква да премине над Бермудските острови.\r\nОчаква се тропическата буря „Джери“, която е в североизточната част на Карибско море, да се превърне в ураган в четвъртък. Тропическите бури „Лорена“ и „Марио“ край бреговете на Мексико също се очаква да увеличат силата си и да станат ураган.   Тропическата буря „Кико“ в момента се заражда в Тихия океан на около 1500 километра от Калифорния.     ", "date": "2019.09.19", "title": "Тропическата депресия \"Имелда\" удари щата Тексас  "}
{"url": "https://www.actualno.com/america/gorskite-pojari-v-bolivija-sa-izpepelili-poveche-ot-4-mln-ha-gora-news_1376886.html", "text": "      Горските пожари в Боливия са изпепелили повече от 4 милиона хектара гора от август насам, предупредиха неправителствени организации в момент, в който в североизточната част на страната беше обявено бедствено положение.      От седмици пожарите горят в някои от най-чувствителните по отношение на околната среда райони, а правителството на североизточната провинция Бени в сряда обяви червен код.   Преценката за изгорелите територии е направена въз основа на снимки на НАСА и Европейската космическа агенция, направена на  15 септември.\r\nНай-тежко засегната е провинция Санта Круз, където се намират 75% от всички изгорели територии в национален мащаб. Бени е втората най-тежко засегната област, където до момента 900 000 хектара са изгорени от пожари. Обявените извънредни мерки позволяват да бъдат отпуснати ресурси за борба с пожарите, включително и да бъдат мобилизирани още служители на гражданска защита.  В момента 5 000 пожарникари участват в гасенето, заедно със самолети и хеликоптери. ", "date": "2019.09.19", "title": "Горските пожари в Боливия са изпепелили повече от 4 млн. ха гора"}
{"url": "https://www.actualno.com/society/plamen-georgiev-vse-oshte-e-prokuror-vypreki-che-ne-e-nesyvmestimo-s-dlyjnostta-mu-na-konsul-news_1376938.html", "text": "      Бившият председател на антикорупционната комисия (КПКОНПИ) Пламен Георгиев все още не е освободен от длъжността \"прокурор\" в Специализираната прокуратура, след като правителството тайно го назначи за консул във Валенсия, Испания, преди повече от месец.      По процедира преди да замине за чужбина, Георгиев трябва да поиска от прокурорската колегия на ВСС да прекрати служебните му правоотношения, тъй като длъжността прокурор е несъвместима с тази на консула. Към този момент няма данни това да се е случило.   Припомняме, че след като през юли месец тази година той подаде оставка като шеф на КПКОНПИ след скандала около , той беше върнат на работа в спецпрокуратурата от Висшия съдебен съвет, който се събра извънредно по време на лятната си ваканция. Няколко дни след това правителството реши, че той ще заеме длъжността на български .\r\nВестник попита говорителя на прокурорската колегия Даниела Машева дали бившият шеф на КПКОНПИ е подал молба да бъде освободен.  Тя отговори, че не разполага с информация. От пресцентъра на ВСС поискаха въпроса на електронната поща, като до края на работното време не дадоха информация. Според източници на \"Сега\" Пламен Георгиев все още е на длъжност в отдел \"Криминален\" на специализираното звено на държавното обвинение, но никой не го е виждал на работа. Пред \"Сега\" ръководителят на спецпрокуратурата Димитър Петров заяви, че Георгиев е в неплатен отпуск и не знае дали е подал молба да бъде освободен от длъжност. \"Сега\" настойчиво опита да се свърже и с Георгиев, но без резултат.\r\nОт Министерството на външните работи посочиха пред \"Сега\", че са в неведение дали Георгиев може да докаже, че разполага с изискваните по закон езикови умения. От министерството още не са го назначили за служител в дипломатическата служба, защото той все още е прокурор.    ", "date": "2019.09.19", "title": "Пламен Георгиев все още е прокурор, въпреки че не е несъвместимо с длъжността му на консул"}
{"url": "https://www.actualno.com/curious/eto-kakvo-synuvat-horata-predi-da-umrat-news_815420.html", "text": "             В минaлoтo c тълкувaнeтo нa cънищaтa ca ce зaнимaвaли миcтицитe, визиoнeритe и гaдaтeлитe. В нaчaлoтo нa ХХ вeк Зигмунд Фрoйд буквaлнo прeoбръщa възглeдитe зa cънищaтa, прeвръщaйки ги в крaйъгълeн кaмък нa пcихoaнaлизaтa.   Въпрeки тoвa cпoрoвeтe кaквo вcъщнocт e тoвa учeниe - дaли e нaукa, или e изкуcтвo, прoдължaвaт дa ce вoдят и дo дeн днeшeн.\r\nOт извecтнo врeмe cъc знaчeниeтo нa cънищaтa зaпoчнaхa дa ce зaнимaвaт и учeнитe. Нacкoрo cпeциaлиcти oт aмeрикaнcкия Цeнтър зa пaлиaтивнa и хocпиcнa грижa в Бъфaлo зaвършихa 10-гoдишнoтo cи прoучвaнe и нaпрaвихa дocтa интригувaщo и миcтeриoзнo oткритиe.   Хoрaтa, изпaдaли в т.нaр. клиничнa cмърт, т.e. oбрaтимият cтaдий нa cмърттa, кoйтo e eдин вид прeхoд мeжду живoтa и биoлoгичнaтa cмърт, чecтo гoвoрят зa cтрaнни видeния.\r\nКaтo цялo тe cпoдeлят кaк цeлият им живoт прeминaвa прeд oчитe им. Cлeд тoвa ce oкaзвaт в тъмeн тунeл, в крaя нa кoйтo ce виждa яркa cвeтлинa, a някoи дoри cрeщaт oтдaвнa пoчинaлитe cи рoднини.        Нaблюдaвaйки умирaщитe cи пaциeнти, кoитo зa 10 гoдини нaдхвърлят 13 000 души, eкcпeртитe ca уcтaнoвили, чe 88% oт хoрaтa нa прaгa нa cмърттa cи имaт нeвeрoятнo ярки пoвтaрящи ce cънищa.\r\nПo думитe нa пaциeнтитe им, в 72% oт cлучaитe тe ca oбщувaли нacън c пoчинaли рoднини и приятeли, към кoитo ca изпитвaли тoпли чувcтвa. 59% oт пaциeнтитe в пocлeднитe cи cънищa ca oпaкoвaли бaгaжa cи или ca купувaли билeти - кaтo цялo ca ce пoдгoтвяли зa пocлeднoтo cи пътувaнe.\r\nНякoи oт тях ca пътувaли c влaк или cъc caмoлeт, a пoнякoгa ca виждaли дo ceбe cи oтдaвнa пoчинaлитe cи рoднини, c кoитo ca прoвeли хубaв рaзгoвoр.       Изключeниe били умирaщитe дeцa: нaй-чecтo тe cънувaли пoчинaлитe cи дoмaшни любимци. Виждaли ca нacън и възрacтни хoрa, нo нe cи cпoмняли кoи ca.\r\nЗaгaдъчнитe cънищa зaпoчвaт примeрнo oкoлo 10-11 ceдмици прeди cмърттa, кaтo 3 ceдмици прeди крaя чecтoтaтa им ce зacилвa, a caмитe cънищa cтaвaт вce пo-ярки.\r\nЗa cъжaлeниe, Криcтoфър Кeр и eкипът му нe ca в cъcтoяниe дa oбяcнят тoзи фeнoмeн. Мoжe би в нaвeчeриeтo нa cмърттa в мoзъкa зaпoчвaт дa нacтъпвaт някoи прoмeни, кoитo вoдят дo пoявaтa нa тaкивa cънищa.\r\nEднo e яcнo: тe уcпoкoявa хoрaтa и нaмaлявaт cтрaхa им oт прeдcтoящия крaй.\r\nизточник:     ", "date": "2019.09.19", "title": "Ето какво сънуват хората преди да умрат"}
{"url": "https://www.actualno.com/society/anton-stankov-otmjanata-na-sykratenoto-proizvodstvo-shte-kostva-golemi-razhodi-na-dyrjavata-news_1376948.html", "text": "      Отмяната на ще коства големи разходи на държавата. Това каза в сутрешния блок „Добро утро, България“ на Радио „Фокус“ адвокат Антон Станков, бивш министър на правосъдието. Той уточни, че това е световна практика и съкратеното производство не е наш патент.      \"Ако тотално бъде отречено съкратеното производство ще се натовари другата процедура – споразумението с Прокуратурата. Това крие рискове. Може би ще се прояви и корупционен натиск. Ще коства големи разноски на държавата. Излезе информация, че Висшия съдебен съвет в последните години всеки път е искал по 10% увеличение на средствата. Ако отпадне ще поискат почти двойно\", обясни още адвокат Станков. По думите му до момента е имало и популистки предложения.   \"Предложението от Министерски съвет и от Министерство на правосъдието звучи разумно - да се преценява от съда“, каза още Станков. Адвокатът каза, че само с няма да се решат проблемите. Трябва да се контролира изпълнението им. Бих наложил мораториум върху промените в закони и вътрешен мониторинг как да се изпълняват“, допълни още адвокат Станков.\r\nСпоред адвокат Людмил Рангелов, ако съкратеното съдебно следствие отпадне, има съвсем реална възможност да станем свидетели отново на много дълги процеси.  \"Притеснявам се, че ако да кажем, след няколко дни бъде извършено тежко убийство, тогава близките на пострадалите вероятно след 5-6 години отново ще протестират за това, че наказанието твърде много се е забавило. За да се стигне до истината трябва да се спазват определени процедури, те не са просто формални. Истината трябва да бъде установена по несъмнен начин, без никакви колебания\", обясни адвокат Рангелов в интервю за БНТ.\r\nПо въпроса дали в България може да бъде въведено смъртно наказание, той обясни, че като член на ЕС, никой в страната ни не може да бъде осъждан на смърт и екзекутиран. Избираме - или ЕС, или смъртно наказание, няма друг вариант, категоричен е правозащитникът.   \"Това, че ще се ограничи съкратеното съдебно следствие няма да повлияе на честотата и тежестта на тези престъпления, на самите извършители. Убийците не познават закона, те действат инстинктивно, първосигнално, допълни адвокат Людмил Рангелов.     ", "date": "2019.09.19", "title": "Антон Станков: Отмяната на съкратеното производство ще коства големи разходи на държавата"}
{"url": "https://www.actualno.com/starazagora/vremennata-komisija-reshi-kazusa-s-imota-v-starozagorskija-kvartal-kazanski-news_1376930.html", "text": "       , сформирана в общинския съвет на Стара Загора за решаване на конфликта със застрояване на терен в кв. „Казански“, предизвикало недоволството на живеещите в блоковете 32 и 33, е постигнала споразумение със собственика на парцела и с инвеститора. Там се предвиждаше да се построят четири 8-етажни жилищни сгради. Едната от тях е пред завършване, а за втората вече са започнати строителни дейности.      Срещу терена в \"Казански\", на който трябваше да се изградят другите две кооперации, временната комисия е предложила два общински терена. Единият е в квартала западно от стадион \"Берое\", а другият - на ул. \"Българско опълчение\". Двата терена са с по-голяма площ и затова инвеститорът ще доплати 30 хиляди лева според предварителната оценка на имотите.\r\nКомисията беше сформирана на сесията през юли, след като съветниците отхвърлиха предложението собственика и инвеститора да заменят конфликтния парцел с общински терен в центъра на Стара Загора. Тогава кметът Живко Тодоров призова временна комисия да намери алтернативно решение на конфликта между собственик и инвеститор и недоволните жители на квартал \"Казански\". \r\nРешението за замяната на терените вече се разглежда в комисиите и ще влезе в дневния ред на последното за мандата заседание на общинския съвет на 26 септември.   ", "date": "2019.09.19", "title": "Временната комисия реши казуса с имота в старозагорския квартал \"Казански\" "}
{"url": "https://www.actualno.com/curious/4-te-zodii-koito-ne-spirat-da-izneverjavat-news_1376956.html", "text": "                   - Под влияние на бурните си чувства, тези хора доста често изневеряват. Обикновено след това се чувстват наистина виновни, но това не ги спира да повторят. Овните са едни от най - страстните представители на зодиака. Това е една от причините, поради които те предават партньорите си почи винаги. Техните изневери никога не са планирани, те действат импулсивно и без да се замислят за последствията. Не се надявайте да се натъкнете на Овен, който ще остане верен. Може би силно ще съжалява за случилото се, но това няма да е причина да спре да прегрешава. Водени от първични импулси тези хора първо действат, а след това мислят. Често, твърде късно.    - Това са хората, които се влюбват наистина много лесно, само за секунди. Често изневярата е предизвикана от силно привличане към друг човек. Рибите рядко съжаляват за стореното, дори напротив. Те с удоволствие се отдават на тайните отношения и дори обсипват с внимание и подаръци избраника си. Най - често изневеряват, когато във връзката им има наличие на проблеми. Тогава те търсят страстта на друго място и дори не се опитват са поправят проблемите във връзката си. Предпочитат да потърсят щастието другаде. Те са чувствителни и не могат да се изправят срещу проблемите си. Вместо това предпочитат да потърсят отношения, в които ще им бъде по-лесно.         ", "date": "2019.09.19", "title": "4-те зодии, които НЕ спират да изневеряват"}
{"url": "https://www.actualno.com/showbusiness/jeni-kalkandjieva-publichno-nagrubi-megz-video-news_1377005.html", "text": "       Жени Калканджиева и Миглена Каканашева-Мегз се забъркаха в много грозен  скандал. В първата вечер на Sofia Fashion Week, която се състоя на 17  септември, \"Мис България\" 1995 изрече изключително обидни думи към  дизайнерката.      Докато Мегз представяше социалната си кауза \"Активно добро\" на  сцената, шефката на модна къща \"Визаж\" изригна срещу нея. \"Я млъкни  веднага. И нямаш право да говориш 2-3 минути. Слез от сцената...\".  Последваха още по-груби нападки към Каканашева, които определено не  прилягат на една жена.  ", "date": "2019.09.19", "title": "Жени Калканджиева публично нагруби Мегз (ВИДЕО)"}
{"url": "https://www.actualno.com/celebrate/sv-mychenik-zosima-pustinnik-news_563643.html", "text": "      Веднъж Дометиан, управителят на Киликия, тръгнал на лов заедно със слугите си и пребродил много пустини, хълмове и планини, преследвайки диви животни. На едно място той видял много зверове, сред които ходел старец и беседвал с тях като с хора. Ловците се хвърлили върху тях, но животните избягали, а слугите хванали стареца и го довели при княза, като си мислели, че той е вълшебник и прави вълшебства в пустинята.      Попитали го кой е и как е името му.\r\nСтарецът отговорил:\r\n - Аз съм християнин и името ми е Зосима.  Тогава го вързали и го отвели в града на съд. Там князът започнал да го разпитва за вълшебствата и магиите - по какъв начин е омагьосал животните, та живее сред тях невредим и беседва с тях като с хора?\r\nСвети Зосима отвърнал:\r\n- Не живея в пустинята, за да правя вълшебства. Тъй като съм християнин, не мога да живея в града заедно с неверниците и затова отидох в пустинята, защото по-добре е да бъда сред животни, отколкото сред зли хора, врагове на моя Господ Иисус Христос. Имам за пример житието на други християни - на светите отци, които са оставили света и живеят в пустинята, и се старая да им подражавам, доколкото мога. А Бог, Който познава онези, които Му служат и им помага, и мен благоустрои по Своята благост, като ми покори за утешение дивите зверове. И ето, аз живея сред тях и се радвам в Господа и на Него съм възложил цялото си упование.    Князът му казал:\r\n- Значи ти, зли старче, почиташ Назорея? Добре. Ето, аз ще ида в Назарет и там жестоко ще те мъча, така че или ще се откажеш от Назорея, или в люти мъки ще свършиш живота си. Нека и назаряните, като видят мъките ти, да се изплашат.\r\nИ той изпратил първо в Назарет свети Зосима в окови, а после и сам се отправил натам. Като избрал време за съд, Дометиан заповядал да доведат стареца и го попитал:\r\n- Разкажи ми за своето вълшебство и за това, как омагьоса зверовете?\r\nВ отговор светият старец изповядал, че е християнин.   Тогава князът заповядал да го окачат надолу с главата, да вържат на шията му голям камък и да дерат тялото му с железни куки.\r\nПосле отново запитал:\r\n- Сега ще ми разкажеш ли за вълшебството си?\r\nСвети Зосима отговорил:\r\n- Моят Бог Христос прати зверовете за мое утешение в пустинята.\r\nКнязът му казал:\r\n- Ако зверовете слушат твоя Бог, заповядай на някой звяр да дойде тук и тогава ние всички ще приемем вярата ти.\r\nЗосима вдигнал честните си ръце към небето и започнал да се моли:\r\n- Господи, Иисусе Христе, Сине Божий! - казал той. - Послушай мене, Твоя раб, и изпрати тук лъв, за да ми служи.\r\nВнезапно в града се появил един страшен лъв и щом го видели, всички се разбягали. Лъвът се приближил до стареца и приповдигнал камъка, който бил вързан за шията му.\r\nТогава князът започнал да моли:   - Зосима! Укроти звяра и ще те отвържем.\r\nЗосима заповядал на звяра да бъде кротък, а князът наредил да отвържат светеца и поискал да го изпрати при царя. Но свети Зосима предал духа си на Бога. Християните погребали с почести тялото на светеца, като славели Отца, Сина и Светия Дух, прославян во веки. Амин.\r\nПаметта на свети Зосима Пустинник се чества още и на 4 януари заедно със свети Атанасий Коментарисий (надзирател на затворниците), който, като видял светеца невредим след страшните мъки, повярвал в Христа и след молитвени подвизи предал духа си на Бога в пустинята.\r\nСпоред преданията в минеите, които накратко споменава и свети Димитрий Ростовски на датата 4 януари, Зосима не починал веднага след страшните мъчения от Дометиан, а мирно предал духа си на Господа заедно със свети Атанасий в една пещера в пустинята. Бел.ред.  ", "date": "2019.09.19", "title": "Св. мъченик Зосима Пустинник"}
{"url": "https://www.actualno.com/football/futbolni-prognozi-ot-liga-evropa-kyde-shte-ima-golove-iznenadi-i-neshto-sigurno-news_1377044.html", "text": "              АПОЕЛ - Дюделанж\r\nКипърският АПОЕЛ среща Дюделанж в първи мач за двата тима в групите на Лига Европа. Досега двата отбора имат два мача помежду си, в които АПОЕЛ побеждава на два пъти с по 1:0. Кипърското първенство едва сега започна, а домакините започнаха с 3:0 над АЕЛ Лимасол, докато в последните си пет мача – в три от тях Дюделанж прави „ъндъри”.\r\nВярвам, че и двата тима биха били предпазливи в дебютната си среща и коефициентът от 1,90 за под 2,5 гола е много добър.   : Под 2.5 попадения  Динамо Киев - Малмьо    Динамо Киев приема Малмьо в първи мач от група В на . Формата на украинците в последните срещи със сигурност не впечатлява, след като отборът допусна загуба с 1:2 у дома в Украйна срещу Десна, докато шведският тим се представя много добре, записвайки четири победи в последните си пет мача. Киевчани допуснаха проблемите си в първенството именно в последния месец, докато малмьо набира скорост с игрите си навсякъде по футболните терени. Именно фактът, че е първи мач между двата отбора си мисля, че тук може „да изскочи заека” и Малмьо да не загуби на „Олимпийския стадион” в Киев. : Х2 – 2,10 коефициент.    Борусия Мьонхенгладбах приема Волфсбергер в първи мач за двата тима от Лига Европа. Австрийският тим впечатлява с изявите си в последните мачове в първенството, печелейки четири от последните пет срещи. Единствената загуба дойде от безспорния хегемон в страната – Залцбург.\r\n„Жребците” пък са колебливи в Германия, след като записаха два хикса, една загуба и една победа в последните си четири мача. Волфсбергер вкарва неизменно от началото на сезона, докато същото прави и Гладбах, изключвайки мача с Шалке 04.   Срещата е идеална за голов мач, като и двата отбора ще вкарат на „Борусия Парк”. : гол/гол – 1,75 коефициент.     : Гент - Сент Етиен\r\nБелгийският Гент посреща френския Сент Етиен в пореден мач от групите на Лига Европа. Домакините се намират във впечатляваща форма след падението от Мускрон с 1:2 през август, нижейки победа след победа.\r\nСент Етиен пък е безобразен в последните си четири мача във вътрешното първенство, регистрирайки две равенства и две загуби. Не резултатите обаче са решаващи за „зелените”, колкото за слаба игра във всички звена на терена. Именно уверената игра на Гент вярвам, че ще спомогне на белгийците да стартират с победа в турнира. : Победа за Гент (коефициент 2.05)  ", "date": "2019.09.19", "title": "Футболни прогнози от Лига Европа: Къде ще има голове, изненади и нещо \"сигурно\"?"}
{"url": "https://www.actualno.com/business/samo-edin-ot-pet-lokomotiva-na-bdj-e-napylno-izpraven-news_1376904.html", "text": "      Само на около 20% или един от пет локомотива на БДЖ не им предстои ремонт и могат да се смятат за напълно изправни, научи „ Това се отразява на възможностите да бъдат осигурявани машини за пътническите влакове.      По данни на превозвача за изпълнение на разписанието са необходими 127 тягови единици (локомотиви и мотриси). в момента работи с всекидневен недостиг от 15 средно на ден. За осемте месеца на 2019 г. от общо 129 172 влака са отменени 1516, в т.ч. по част от маршрут и обединяване на влакове, което е 1,17% от общо движещите се пътнически композиции, уточняват от жп превозвача. Най-често се отменят пътнически влакове, обслужващи крайградски къси разстояния и за тях се осигурява алтернативен превоз с автобуси.   Според Петър Бунев от синдиката на железопътните работници към КНСБ едва около 20 на сто от локомотивите на пътническите превози не са за ремонт, а на останалите, малко или много, има нещо за оправяне, но те продължават да се движат. „Със сигурност всички дизелови и електрически мотриси трябва да минат през ремонт, затова и се надявам скоро да се подпише договор, че да започнат да ги оправят. Така едни мотриси ще влизат, а други ще излизат от ремонт“, каза той. Той предположи, че ремонтите ще се случат в България, като ще бъде наета частна фирма. „Фирмата ще си организира ремонта и най-важната част с доставката, смяната на двигатели, скоростни кутии. Има много неща, които трябва да се направят“, каза още Бунев. Според него в момента се готви преподписване на договора за ремонта на мотрисите „Сименс“ и има и договори за обновяване на локомотиви и се говори за закупуване на нов подвижен състав, включително и вагони. По думите му до момента няма наети локомотиви от чужбина за работа у нас, защото процесът има специфики, а техниката е скъпа. От уточниха по въпроса, че към момента използват под наем единствено 4 локомотива от държавното „БДЖ - Товарни превози”.\r\nОт превозвача информираха още, че от началото на годината има общо двайсетина случая на запалвания на локомотиви на пътнически влакове. При 7 от тях се е наложила намесата на пожарникари. 14 случая са с по-леки последствия и огънят е бил угасен след намеса единствено на локомотивния персонал.   ", "date": "2019.09.19", "title": "Само един от пет локомотива на БДЖ е напълно изправен"}
{"url": "https://www.actualno.com/scene/balet-arabesk-poluchi-nagrada-ot-stolichna-obshtina-za-jarki-postijenija-v-oblastta-na-kulturata-news_1376950.html", "text": "      \"Балет Арабеск получи наградата на София за спектаклите си през миналия сезон.      Тази награда е за вярата, надеждата и любовта, с която роботят хората за тази трупа и за мъдростта, с която приемат всичко останало\"\r\nМила Искренова\r\nЧЕСТИТО БАЛЕТ \"АРАБЕСК\"!!!  Наградените спектакли са:\r\n- \"THE BINGO PROJECT\" на Асен Наков (Asen Nakov) и Bingo Symphony Orchestra (George Marinov)\r\n- \"НОЩИТЕ\" на Анжелен Прелжокаж    - \"СЛЕДОБЕДЪТ НА ЕДИН ФАВН\" на Мила Искренова (Mila Iskrenova)\r\n- \"ОПЕРА DIVA\" на Мариана Крънчева (Mariana Krancheva) Откриваме новия сезон с радостта от заслуженото признание с големите отличия и наградите  на 35 издание на МФ „Аполония“ и наградата за ярки постижения в областта на културата от Столична община.\r\nОчакваме Ви на сцената на Музикален театър:   26.09 – откриване на сезон 2019/2020 с Гала вечер, с която открихме МФ „Аполония“\r\n4.10.2019 г- един от наградените спектакли на хореографа Мариана Крънчева „ОПЕРА DIVA“\r\n6.10.2019 г – любимия на малки и големи спектакъл „Пепеляшка“ от 17.00 ч. ", "date": "2019.09.19", "title": "Балет \"Арабеск\" получи награда от Столична община за ярки постижения в областта на културата"}
{"url": "https://www.actualno.com/curious/5-te-naj-zabavni-zodii-news_1376955.html", "text": "      Невинаги успяваме да се обградим с изключително мили хора. Понякога сме принудени да общуваме с негативни личности.      Те са душата на компанията! Представяме ви 5 от най-забавните и общителни . С тях, няма да се отегчите!   Представителите на всяка от тях, има свои собствени характеристики. Съветваме ви, да останете близо до представителите на някои от петте знака на зодиака. Те са забавни и общителни, никога няма да се отегчите с тях лесно! С тях, всеки разговор може да се превърне в нещо интересно и вълнуващо.                            ", "date": "2019.09.19", "title": "5-те най-забавни ЗОДИИ"}
{"url": "https://www.actualno.com/business/komisija-na-ep-nabyrzo-opraska-promjanata-na-paket-mobilnost-news_1377003.html", "text": "      Лош резултат за България – транспортната комисия в Европейския парламент отхвърли предложението да бъде върнат за преработване на Европейската комисия, съобщи БНР.      Днешното заседание на комисията продължи едва 10 минути. Изненадващо беше съотношението на силите тази сутрин в комисията по транспорт – 2/3 от гласовете бяха \"против\" предложението на българските евродепутати пакетът \"Мобилност\" да бъде върнат към ЕК. 30 членове на комисията гласуваха \"против\" предложението, а само 19 бяха \"За\". Решаващ се оказа вотът на депутати от крайнодесни политически формации от Германия и Франция, предава bTV.   Следва ново гласуване идната седмица, след което текстът вероятно ще премине на етап тристранни преговори между европейските институции.\r\nПредседателят на транспортната комисия Карима Дели обяви, че евродепутатът Исмаил Ертуг - вносител на предложението камионите да се връщат в страната на всеки 4 седмици, вече няма да е докладчик по пакета, тъй като става заместник-председател на парламентарната група на ПЕС. Новият координатор ще бъде шведът от същата партия Юхан Даниелсон.   Българските евродепутати смятат, че оттук нататък е необходимо да се направят компромиси с някои от исканията, за да могат да отстояват приоритетите за българските превозвачи.\r\n\"Станахме свидетели на двойни стандарти. Ние говорим за необходимостта от намаляване на емисиите, а в същото време взехме решение да разнасяме празни камиони из цяла Европа\", коментира Петър Витанов от ПЕС/БСП.       \"Има още едно гласуване, готвим се за него, макар и резултатите да не са оптимистични. Ясно е, че мнозинството е категорично срещу нашата позиция\", отбеляза колегата му от ЕНП/ГЕРБ Андрей Новаков.\r\n\"Видяхме обединение на всякакви хора, които никога не са гласували досега в тази комисия, срещу това разумно предложение. Ние настоявахме да се върне в Европейската комисия, не в комисията по транспорт. Отхвърли се, това е поредната стъпка, която ние правим в изпълняването на общата си българската стратегия и защита на националния интерес\", каза евродепутатът от ВМРО Ангел Джамбазки. На 24 септември в комисията по транспорт ще се гласува дали да започнат преговорите по пакета. В случай на положителен вот преговорите между Европарламента, Съвета и Еврокомисията ще започнат, когато новият комисар по транспорта Рована Пунг встъпи в длъжност.\r\nПакетът няма да се приеме поне до старта на работата на Европейска комисия на 1 ноември. При тристранните преговори ще се търси компромисно решение. Неофициално отново се изчислява съотношението на силите.      През първата половина на следващата година Съветът на ЕС ще се председателства от Хърватска. България би имала интерес въпросът да се реши до лятото, преди Германия да поеме председателството. ", "date": "2019.09.19", "title": "Комисия на ЕП набързо \"опраска\" промяната на пакет \"Мобилност\""}
{"url": "https://www.actualno.com/crime/dvama-v-aresta-edin-na-svoboda-po-trafika-na-droga-i-oryjie-kym-velikobritanija-news_1376991.html", "text": "      Двама остават в ареста, а един е на свобода. Това реши Специализираният наказателен съд за мерките на тримата задържани при акцията и нас и във Великобритания за трафик на оръжие и дрога.      Вчера стана ясно, че паралелно разследване в двете държави е разбил канал за износ по куриер на боеприпаси, пистолети и наркотици. Тримата бяха задържани на 17 септември 2019 г. в София и в с. Бистрица. По същото време в Англия бяха арестувани други трима британски граждани, свързани с престъпната група, действаща на българска територия.   Съдът уважи изцяло исканията на прокуратурата и определи най-тежката мярка „задържане под стража“ за ръководителя на групата – британски гражданин, и за един от участниците. За третия участник в групата обвинението поиска „домашен арест“ заради тежко здравословно състояние и съдът прие изложените мотиви.\r\nПри неутрализирането на групата в България на 17 септември 2019 г. бяха иззети 53 пистолета със заличени номера (повечето от марките „Глок“ и „Макаров“), заглушители за много от тях, над 2000 патрона, бронежилетки, както и около 80 кг хероин в разфасовки от по 500 г. Те били пакетирани в кашони като колетни пратки и задържани от разследващите по време на товаренето им, преди да поемат към Англия. Основният начин на трафика на оръжие и наркотици е бил чрез пратки по куриерски фирми.  По време на полицейската операция в Англия също са задържани оръжия и наркотици от предишна пратка.\r\nОсновна насока в по-нататъшното разследване в България ще бъде разкриването на произхода на иззетите оръжия и наркотици. ", "date": "2019.09.19", "title": "Двама в ареста, един на свобода по трафика на дрога и оръжие към Великобритания"}
{"url": "https://www.actualno.com/politics/lechkov-ne-e-vajno-koj-kak-glasuva-a-koj-broi-glasovete-shte-stigna-do-balotaj-news_1376947.html", "text": "      Ще съм алтернатива на сегашното статукво и ще стигна до балотаж. Така категорично обясни кандидатурата си за кмет на Сливен Йордан Лечков пред BTV.      Провалът си на предишните избори той обясни със сентенция: \"Сталин е казал, че не е важно кой как гласува, а кой брои гласовете.\"   Лечков обяви, че ще финансира кампанията на своята политическа сила \"Нова алтернатива\" със собствени средства.\r\nНе се впускам в изборната надпревара за кметския пост в Сливен „от гол ентусиазъм”, заяви Йордан Лечков.  Без грам опит преди време направих така че администрацията в общината да заработи и след 8 години виждам, че моите проекти като кмет продължават да се изпълняват, похвали предишното си управление на Сливен Йордан Лечков.\r\nТой беше от 2003 до 2011 години, съди  държавата  за 50 хил. лева имуществени и 1000 лева неимуществени вреди. Причината дело, по което беше оправдан. по него беше за 2010 г. за използване на служебно положение за лична облага. Като последица от кметуването му - сметките на община Сливен бяха под запор заради 4,5  милиона лева за водния цикъл на града.   С проектите той обясни и факта, че през последния му мандат улиците на града са били постоянно  разкопани, което предизвика недоволството на гражданите.    Според Лечков в края на мандата му през 2011. Сливен е бил на едно от водещите места сред общините в страната, а сега е на последно „заедно с Враца”. Няма обяснение Лечков, защо същата градска управа не работи добре оттогава.\r\nСпоред него това е част от общата ситуация в държавата, където много неща не са наред.\r\nЕдин кмет не трябва да знае всичко, заяви бившият градоначалник на Сливен, коментирайки случая с пастора, осъден за педофилия във Великобритания. При този казус пропуските трябва да се търсят в социалните служби, смята той и вижда в това още един пример за проблемите в държавата.    ", "date": "2019.09.19", "title": "Лечков: Не е важно кой как гласува, а кой брои гласовете. Ще стигна до балотаж."}
{"url": "https://www.actualno.com/society/namalenijata-samo-ot-den-do-mesec-news_1376992.html", "text": "       „Намаленията – не по-кратки от ден и не по-дълги от месец“ , каза по bTV радио Димитър Маргаритов, председател на Комисията за защита на потребителите (КЗП). Във всяка оферта трябва да се съдържа достоверна информация - това е сред най-важните условия при провеждането на кампаниите за намаления, заяви той. Сред изискванията по закон, при обявяване на намаленията, е 30 дни преди началото на кампанията стоките да са продавани на старата цена.  Самото намаление може да продължи най-малко ден и най-много до един месец. „Но – винаги когато е факт – да бъде обявен периодът, за който ще е валидно, за да си направи потребителят сметката в какъв срок ще може да се възползва от по-ниските цени на определени стоки“, допълни председателят на КЗП.       Намалените стоки трябва да бъдат отделени от останалите в обекта, за да могат хората лесно да се ориентират. „Може да се окаже, че големите проценти намаление, изрисувани по витрините, не са съвсем реални не само от гледна точка на самите цени и изчисленията, които могат да не са правилни. Но също така и от гледна точка на това, че отпред пише 60-70-80% намаление, а когато влезете в търговския обект, се оказва, че всъщност реалното намаление за повечето стоки е 20-30%, а някакви единични изключения се продават с такъв голям процент намаление“, каза Маргаритов и припомни, че по такива конкретни случаи Комисията има произнасяния за нелоялна търговска практика.   Няма законово изискване какъв процент от стоките в обекта трябва да се продават с определена отстъпка, за да може тя да бъде рекламирана от търговеца в брошури и други промоционални материали от кампанията. В никакъв случай обаче потребителите не следва да бъдат заблуждавани относно средната стойност на процента намаление в търговския обект, разясни Маргаритов. \r\n„Попадали сме и на случаи, за които са налагани санкции за нелоялна търговска практика при т.нар. „намаление в намалението“. Кампанията стартира, минава един месец и след това търговецът решава, че ще намали още тази стока. Изискването на закона обаче категорично е новият процент намаление да бъде сам по себе си и той да отразява спада на цената спрямо досегашната. А някои търговци кумулират стария процент намаление с новия. По този начин Вие си купувате нещо, което до вчера е струвало определени единици, казва Ви се, че е 50% намалението, но то не е толкова, а е да речем 20%, защото 50% е спрямо цената, на която е продавано преди два месеца. Това заблуждава потребителя относно скалата на спадане на тази цена във времето“, категоричен  бе Маргаритов.   ", "date": "2019.09.19", "title": "Намаленията - само от ден до месец"}
{"url": "https://www.actualno.com/society/redkolegijata-na-bnr-poiska-ostavkata-na-generalnija-direktor-svetoslav-kostov-news_1377033.html", "text": "      Редакционната колегия на БНР поиска оставката на Управителния съвет и на генералния директор Светослав Костов. Това става заради скандала със свалянето от ефир на журналистката Силвия Великова и съмненията около профилактиката на програма „Хоризонт“, която доведе до това ефирът да бъде спрян за 5 часа.      Редакционната колегия беше изслушана около от Съвета за електронни медии.\r\nАз съм в оставка, нямаме директор, ситуацията е тежка, заяви заместник-главният редактор в \"Хоризонт\" Даниела Късовска. \"Не можем да работим със Светослав Костов\". На въпрос на БГНЕС какво мотивира Късовска да проговори, тя посочи, че това са лъжите, които се леят всеки ден.\r\nНие сме от едната страна. Говорихте тук за свободата на словото и аз ви благодаря, каза председателят на СЕМ София Владимирова. Регулаторният орган се очаква на заседание да излезе със становище по казуса.     По-рано шокиращи разкрития за външен натиск, пренасящ се върху служителите на програма „Хоризонт” чрез генералния директор, направиха журналисти от радиото. Те бяха категорични, че без оставките на директора и на Управителния съвет е невъзможно радиото да продължи да работи. Самата дойде на изслушването и даде много подробности за разговорите си с директора, от които се разбира, че той е бил обект на натиск да я премахне от ефира на „Хоризонт”, където тя отразява съдебните теми, включително избора на нов главен прокурор.    Великова отбеляза, че на 11 септември следобед Светослав Костов поискал да се срещне с нея извън радиото – в Борисовата градина. Случаен свидетел станал техен колега от медията.\r\n„В тази среща той ( ) ми каза: „Има много голям натиск да бъдеш свалена от ефир. Обадиха ми се четирима души”. Звучеше доста като 90-те, каза: „Децата ми ще останат гладни, няма да си намеря работа” (...) Заговори как ще ни спрат парите, как ще обединят радиото и телевизията. Той ту казваше, че ще си подаде оставката, ту ми казваше, че ще ме свали”, разказа журналистката, цитирана от .   Тя заяви, че е получила и предложение до 24 октомври ( ) да обикаля регионалните радиостанции на БНР, за да обучава колегите си. Силвия Великова не е приела.\r\nТя предложила да направят заплахите публични, но Костов отказал с мотива, че не може да се докаже нищо. Отбелязала и че може да повдигне въпроса и пред премиера Бойко Борисов, който така или иначе ( ) има нейния телефон и може да търси контакт с него. „Натискът не е оттам”, бил отговорът.\r\n„Това, което мога да кажа, е, че преди тази среща Ивайло ( ) каза, че има страхотен натиск да не отразявам процедурата на избор на Гешев за главен прокурор”, отбеляза .   Така се стигнало до планьорката в четвъртък (12 септември) от 13:30 ч., когато Николай Кръстев бил представен за и.д. директор на „Хоризонт”. Бил одобрен графикът за сутрешния блок „Преди всички” на следващия ден ( ) и за отразяването на събитията през деня ( ).\r\nСлед това обаче Кръстев повикал Великова и „в делови план” ѝ заявил, че протестът, предаването и целия съдебен ресор се прехвърлят на други журналисти, а тя заминава в командировка в Стара Загора. По-късно през деня това дошло и в писмена форма – като заповед.   Силвия Великова подчерта, че е била предупредила, че при опит да бъде свалена от ефир, ще направи случая публичен. Това се оказа и в основната на , прераснала в протест пред БНР на следващия ден.\r\nОще вечерта Костов я поканил да присъства на заседание на Управителния съвет по случая. На следващата сутрин УС застанал зад и.д. началника на „Хоризонт”, като ѝ направило впечатление, че разговорът се записва с диктофон. Великова категорично отхвърля твърденията, че е единствена в съдебния ресор на „Хоризонт” ( ) и че е призовавала за участие в протести в ефир.\r\nМеждувременно журналистите признаха, че в момента е изключително трудно да се работи в радиото – особено в навечерието на изключително тежките за отразяване местни избори.   ", "date": "2019.09.19", "title": "Редколегията на БНР поиска оставката на генералния директор Светослав Костов"}
{"url": "https://www.actualno.com/america/sasht-ne-sa-gotovi-za-hibridna-vojna-s-rusija-news_1377001.html", "text": "      САЩ не са готови за \"хибридна война\" с Русия и във връзка с това имат намерение да коригират плановете за развитие на военното и други ведомства. Това заяви министърът на отбраната на страната Марк Еспер, цитиран от РИА Новости.      „Недиректната война“ или „войната с представителство“ е конфликт, зад чиито непосредствени участници седят по-големи играчи. Примери за такива войни са Корейската и първия етап на Виетнамската.   Изказвайки се на конференция на военновъздушните сили на САЩ, министърът изрази мнение, че Русия през последните години ефективно демонстрира провеждането на „косвени, хибридни бойни и военни операции в сивата зона“. Като пример той посочи събитията в Крим и Украйна, без да уточнява какво има предвид.   „Това говори, че те ( ) знаят, че не искат и не могат да ни противостоят в конвенционална война и затова търсят други начин, за да ни предизвикват, да водят стратегическо съперничество на по-ниско ниво от директния въоръжен конфликт“, заяви Еспер, отбелязва още агенция \"Фокус\".\r\n„Това е нова форма на бойни действия. Имам предвид. Искам да кажа, че в много отношения тук сме най-слабо подготвени и че трябва да сме готови за това. Ето защо сега изучаваме как се готвят нашите планове за провеждане на кампаниите на различни театри (на военните действия) и се опитваме да излезем на ниво на стратегическо съперничество по-ниско от това равнище“, обясни министърът. Той подчерта, че това се отнася не само за военните, но и за други ведомства на САЩ, които трябва „да променят тази стратегическа ситуация, като провеждат информационни кампании и други“.   „Добри сме във военните операции, но когато се окажем в тази сива зона, когато излезем от конвенционалния конфликт, това се превръща в изпитание за нас“, резюмира Еспер.     ", "date": "2019.09.19", "title": "САЩ не са готови за хибридна война с Русия"}
{"url": "https://www.actualno.com/ruse/kameri-s-visoka-rezolucija-shte-sledjat-trafika-na-30-krystovishta-v-ruse-news_1376970.html", "text": "       Близо 300 камери ще следят в реално време трафика на 30 натоварени кръстовища в Русе. Високотехнологичните устройства притежават множество аналитични функции, които позволяват в реално време да се получават данни за натовареността на движението и за възникнали инциденти. Също така ще могат да разпознават регистрационните номера на преминаващите автомобили и при нужда данните ще бъдат използвани от оперативния център на ОД на МВР - Русе. Камерите ще бъдат с висока резолюция, възможност за оптично увеличение и са оборудвани с инфрачервени подцветки, което им позволява да работят ефективно при всякакви условия. 50 от тях ще бъдат управляеми и ще могат се завъртат на 360 градуса от операторите.      Стойността на инвестицията е 1 700 000 лева,  като новосъздадената мрежа за видеонаблюдение ще е съвместима с вече съществуващата. Поставянето на камерите е във връзка с изпълнението на втората част от проект „Интегрирана система за градски транспорт“, който надгражда първия етап, въвел система за видеонаблюдение на 15 кръстовища. ", "date": "2019.09.19", "title": "Камери с висока резолюция ще следят трафика на 30 кръстовища в Русе"}
{"url": "https://www.actualno.com/healthy/otpada-iziskvaneto-v-systavite-na-telk-komisiite-da-ima-specialist-po-zaboljavaneto-na-javjavashtija-se-news_1377036.html", "text": "      Отпада изискването в съставите на ТЕЛК комисиите да има специалист по  заболяването на явяващия се. Това бил изводът на Националният съвет за  тристранно сътрудничество, след като са били обсъдени предложения от  здравния министър Кирил Ананиев относно проект за промени в правилника  за устройството и в страната, съобщи       След срещата вицепремиерът Марияна Николова е заявила, че предложените от здравното министерство промени в организацията на работата на органите на медицинската експертиза \"срещнаха принципната подкрепа на социалните партньори.\" От АИКБ и КТ \"Подкрепа\" се въздържаха от подкрепа на промените, съобщи Дарик.   \"Благодаря на социалните партньори за конструктивния диалог в рамките, на който те изразиха положителна оценка за усилията, които здравното министерство полага за създаване на единна информационна система в областта на медицинската експертиза, както и за административните облекчения, които се правят с промените в правилника. Социалните партньори принципно подкрепят проекта, но продължават да поддържат становища за необходимостта от реформа в системата на ТЕЛК\", заяви Николова.\r\nЗам.-министър Жени Начева обясни, че основна причина за промените в правилата е необходимостта от систематизиране на цялата информация, свързана с медицинската експертиза в единна инфомационна база данни, която да осигури необходимата прозрачност на процеса и достъпност на контролните органи. По този начин биха се ограничили злоупотребите и ще се осигури свързаност на цялата информация за пациента - всички данни от последните 12 месеца могат да бъдат използвани за целите на медицинската експертиза, аргументира се тя. Промените имат за цел и да улеснят хората с увреждания.   Ваня Григорова от КТ \"Подкрепа\" изрази несъгласието си за това, че отпада задължението в съставите на ТЕЛК да има медицински специалист по конкретното заболяване на лицето с увреждане, като това щяло да доведе до даването на нереалистични оценки. В отговор зам.-министър Жени Начева обясни, че по никакъв начин няма ограничение комисиите да канят специалисти по съответната специалност за даване на становище.\r\n\"За съжаление, по определени тесни профилни специалности няма достатъчно специалисти на територията на цялата страна. Но логиката на промяната е максимално достоверно да бъде отразен целият здравен статус на пациента, така че комисиите по ТЕЛК да могат да вземат информирано решение\", уточни тя.       Ваня Григорова посочи и че сега се усложнява преосвидетелстването на лица с увреждания, тъй като трябва да се представи и направление от \"Това е усложнение за лицата с увреждания да стигнат до заветното преосвидетелстване. Против сме всякакви хаотични промени, защото видяхме миналата година до какво доведе промяната на медицинската експертиза – хиляди лица с увреждания бяха с намалени проценти, само защото трябваше да се направи промяна. Не можем да си позволим да правим експерименти с българските лица с увреждания. И, да, българският народ е болен, затова имаме хора с увреждания, а не защото има масови злоупотреби\" , заключи Григорова.\r\nАся Гонева от КНСБ подкрепи промените и посочи, че са положени много усилия да се създадат достатъчно добри предпоставки експертизата на работоспособността да върви към прилагането на утвърдената международна практика през системата на световната здравна организация. По думите й обаче има два пропуска - липсва каквото и да било отговорност на службите по трудова медицина, а функцията на НОИ е неглижирана.\r\n\" , които работят там, трябва да имат възможност допълнително да канят лицата, да ползват консултации, не всички, но в случаите, когато имат основателни съмнения, че има някакво нарушение\", предложи тя.\r\nЦветан Симеонов от БТПП посочи, че е крайно време  да започне изчистването на системата от слабостите и несравнимия с други страни брой освидетелствани, и затова даде подкрепата си за промените, тъй като според него това е стъпка в тази посока.      Димитър Бранков от БСК също определи като положителни промените в правилника, но посочи, че те са крайно недостатъчни.\r\n\"Трябва да бъде радикално променена методологията на оценката, в случая не на работоспособността, а оценка на функционалността, вида и степента на увреждане на съответното лице\", настоя той.\r\nВижте историята на една майка и нейното дете, нуждаещо се от лечение в  ", "date": "2019.09.19", "title": "Отпада изискването в съставите на ТЕЛК комисиите да има специалист по заболяването на явяващия се"}
{"url": "https://www.actualno.com/society/zapochvat-masirani-proverki-na-hranite-v-detskite-gradini-i-uchilishtata-news_1377032.html", "text": "      Българска агенция по безопасност на храните (БАБХ) започва от вторник, 24 септември 2019 г., тематични проверки в кухненските блокове на детските ясли, градини и кухни, както и във всички обекти за хранене в училищата. Проверките в началото на новата учебна година ще бъдат на територията на цялата страна. Целта е да се гарантира  качеството и безопасността на храните, които консумират децата.      Инспекторите ще проверяват доставените и приготвените храни, плодове, зеленчуци и напитки, с цел уточняване на придружаващи документи, правилно етикетиране, качество и годност, правилно съхранение, както и спазване на сроковете на съхранение.   При необходимост и по преценка на проверяващите инспектори ще бъдат вземани проби, които да бъдат изпращани в лаборатории.\r\nПри установяване на несъответствие в документацията и качеството, ще бъдат предприети действия, съгласно действащото законодателство. Проверките ще продължат до 11 октомври 2019 г. включително. След това обектите ще бъдат проверявани на принципа на официалния контрол, който БАБХ извършва периодично.   ", "date": "2019.09.19", "title": "Започват масирани проверки на храните в детските градини и училищата"}
{"url": "https://www.actualno.com/europe/belgijski-iztrebitel-f-16-se-razbi-vyv-francija-news_1377065.html", "text": "      Белгийски изтребител F-16 се е разбил по време на военни учения, като двамата пилоти са успели да катапултират, съобщават френски медии.      В информациите се уточнява, че един от пилотите е попаднал на електропровод след катапултирането и е ранен.     Уточнява се, че жилищна сграда е била ударена по време на катастрофата. Пострадали обаче няма, жителите са били евакуирани по-рано.  В момента са мобилизирани 40 пожарникари и 20 спасителни екипа.\r\nИнцидентът е станал по време на съвместни военни учения между Франция и Белгия в Морбиан в Северозападна Франция. ", "date": "2019.09.19", "title": "Белгийски изтребител F-16 се разби във Франция"}
{"url": "https://www.actualno.com/europe/bundestagyt-obeshtava-zelena-svetlina-za-pregovori-sys-severna-makedonija-news_1377107.html", "text": "      Германският Бундестаг ще даде зелена светлина за начало на преговорите на Република Северна Македония с ЕС, предаде агенция МИА, цитирана от БГНЕС.      На сесията на 26 септември, когато в дневния ред ще бъде тази точка, лично ще присъства вицепремиерът по европейските въпроси Буяар Османи, а домакин ще бъде председателят на Бундестага Волфганг Шойбле.   Османи обяви това в изявление за пресата, след като се срещна с германския държавен министър за Европа Майкъл Рот. „Получих уверение от Рот, че те като правителство ще застанат твърдо зад искането от Бундестага да бъде дадена зелена светлина на Северна Македония. Мисля, че се движим в правилна посока, подкрепата от Германия е абсолютно решаваща за нас и очаквам, че всички тези усилия ще доведат до решение през октомври за започване на преговори. Потвърждението от германския Бундестаг ще бъде зелена светлина както за министър Рот, така и за германското правителство и канцлерката Меркел на предстоящите заседания на Европейския съвет през октомври за решението за започване на преговори“, каза Османи пред медиите.\r\n„Постигнахме напредък във всички области, посочени от Европейския съвет, и непрекъснато постигаме солиден успех, както и успешно прилагане на приетите реформи“, каза Османи.  От Берлин Османи пътува за Варшава, където се предвижда да се срещне с държавния секретар на Министерството на външните работи на Полша по европейските въпроси Конрад Шимански, а също и с министъра на външните работи на Полша Яцек Чапутович.\r\nПосещенията в Берлин и Варшава са част от европейската обиколка на вицепремиера из европейските столици преди заседанията на Съвета на ЕС през октомври. ", "date": "2019.09.19", "title": "Бундестагът обещава зелена светлина за преговори със Северна Македония"}
{"url": "https://www.actualno.com/plovdiv/zaloviha-brakonier-na-grebnata-baza-v-plovdiv-news_1377123.html", "text": "      Служители на „Общинска охрана“ установиха нарушител на Гребната база снощи, съобщи заместник-кметът по обществен ред в Пловдив Йордан Ставрев. Мъжът ловял риба в канала, въпреки че това е строго забранено.      По информация на директора на общинското предприятие Димитър Палашев по време на обход по северната алея на канала дежурните охранители са установили неизвестно лице, укрито в металния триъгълник, обозначаващ 1500 метър от съоръжението. След извършената проверка са разкрити риболовни принадлежности и улов. Служители на „Общинска полиция“ са установили самоличността на лицето, на което е съставен акт за установяване на административно нарушение. Риболовът на Гребния канал в Пловдив е забранен от 2008-ма година насам. И въпреки че масовият улов не е разрешен, от общината периодично обявяват дни за свободен риболов с цел поддържане на екосистемата. Експертите осъществяват постоянен контрол по отношение на растителността и видовете риба в съоръжението. Във водите на Гребния канал целогодишно се въдят толстолоб, бял амур, каракуда и червеноперка.   ", "date": "2019.09.19", "title": "Заловиха бракониер на Гребната база в Пловдив"}
{"url": "https://www.actualno.com/ruse/unikalna-mashina-shte-pomaga-na-stopanite-v-obshtina-cenovo-news_1377094.html", "text": "      С нов специализиран автомобил за работа при тежки теренни условия се сдоби общинската власт в село Ценово. Това стана на кратка  церемония по връчване на ключовете на машината на кмета д-р Петър Петров.      Многофункционалният автомобил ще поеме „трудовия си пост“ веднага в общинския център и околните села. „Техниката е уникална за България и се внася за първи път в страната. По мнението на специалисти по-голямата част от оборудването на машината е уникално“, сподели зам.-кметът на община Ценово Ваня Игнатова. Универсалният камион със самосвална платформа ще се използва целогодишно в населените места на общината. През зимните месеци с многофункционалното чупещо се гребло ще се почистват участъците от общинската пътна мрежа. Машината е оборудвана и с пясъкоразпръскващо устройство. През останалите сезони от годината с автомобила ще се поддържат пространствата около пътната мрежа. Камионът е снабден с косачка за трева на крайпътните пространства. Сервитутите ще се освобождават от изсъхнали и надвиснали клони на дървета и храсти с помощта на чупеща се храсторезна глава. Премиерно с машината ще могат да се почистват и канавките от наноси и растителност, а банкетите да се отводняват. След дни започва обучението на водачите на машината в Ценово от представители на фирмата-производител. Специализираната техника е осигурена по трансграничен проект, който се изпълнява заедно с румънските общини Гряка и Хотареле. „С доставката на ново специализирано оборудване се постига основната цел, а именно да се подобри съвместното управление на риска“, допълни Ваня Игнатова, която е и ръководител на проекта. Членове на общинската администрация, които са включени в екипа на проекта, също присъстваха на церемонията.   ", "date": "2019.09.19", "title": "Уникална машина ще помага на стопаните в община Ценово"}
{"url": "https://www.actualno.com/europe/aktivisti-za-klimata-spirat-rabotata-na-parlamenta-v-shvejcarija-news_1377118.html", "text": "      Около 40 протестиращи прекъснаха заседанието на швейцарския парламент в опит да насочат вниманието към проблема с климатичните промени.      Активистите за климата от организацията Klimastreik (\"Климатична стачка\") са изпели италианската народна песен \"Bella Ciao\", която се превърна в глобален химн на свободата.   Те също така са издигнали плакат с надпис \"Последното отброяване, остават 16 месеца\" - препратка към глобалната цел за емисиите с парников ефект до 2020 г. Според климатолозите тези емисии трябва да достигнат пика си през 2020 г., ако глобалното затопляне ще остане в обхвата между 1,5 и 2 градуса, разглеждано като решаващо за бъдещето на планетата.    Протестът имаше за цел да покаже на швейцарските депутати, че младите хора в страната искат амбициозен и конкретен план за борба с климатичните промени, изтъкна един от демонстрантите пред швейцарската информационна агенция SDA.\r\nПарламентът обсъждаше мерки, но не е останало време за обсъждане, добави активистът.\r\nПрекъсването на парламентарното заседание е продължило около пет минути, като активистите са пренебрегнали призивите на председателя на долната камара на парламента да спрат.       В крайна сметка активистите са били отведени от охраната.\r\nРеакциите на депутатите за акцията бяха смесени. Депутатът от Зелената партия Регула Риц определи акцията като \"смела\" и \"необходима\" в \"Туитър\".\r\nАла депутатката от Християндемократическата партия Ида Гланцман беше по-малко ентусиазирана. Тя заяви, че прекъсването на работата на парламента в името на климатичните промени можело да има обратен ефект и да подразни много хора.\r\nПроблемите, свързани с околната среда, заеха централно място в Швейцария през тази година, като много млади хора взимат участие в глобалното ученическо стачно движение \"Петъци за бъдеще\", което е вдъхновено от шведската тийнейджърка Грета Тунберг и цели да накара политиците да предприемат действия по отношение на климатичните промени.\r\nЗелената партия в Швейцария според социологическите проучвания има висока подкрепа в навечерието на федералните избори в Швейцария през следващия месец.    ", "date": "2019.09.19", "title": "Активисти за климата спират работата на парламента в Швейцария"}
{"url": "https://www.actualno.com/europe/bejanec-ot-afrika-vze-dete-za-zalojnik-v-germanija-arestuvaha-go-news_1377200.html", "text": "      Бежанец от Африка, за който се твърди, че е от ганайски произход, е взел малко момиче за заложница в германския град Визмар в местен център за чужденци, съобщиха от градското полицейско управление.      По-късно германската полиция задържа мъжa от Гана, който в продължение на 5 часа държа дете за заложник в Агенцията за чужденци, опитвайки се по този начин да предотврати своята депортация.\r\nСпоред последната информация детето може да е собственото дете на мъжа, което той използва като средство за упражняване на натиск върху властите, за да го оставят в Германия, съобщава БГНЕС.\r\nС детето всичко е наред, заяви полицейски представител след края на операцията. По думите му мъжът дошъл заедно с майката на детето в отдела по въпросите на чужденците и след това отказал да го предаде, настоявайки за тест за бащинство, за да остане в Германия. Той не е бил въоръжен.     Полицаите и лекар 5 часа се опитали да решат проблема и по мирен начин да го убедят да предаде детето. Всеки път, когато някой приближавал към мъжа, той силно притискал детето към гърдите си, предаде Ostsee-Zeitung. Не се уточнява възрастта на детето, според изданието става дума за новородено.  Полицията е отцепила сградата и е водила преговори с мъжа. Всички служители в Службата за управление на чужденците са напуснали сградата, според шефа на местната администрация Кирстен Вайс. Състоянието на детето постоянно е наблюдавано от лекар.    Германия е изправена пред голям наплив от мигранти и търсещи убежище от Близкия изток, откакто канцлерът Ангела Меркел обяви политика на \"отворени врати\" през 2015 г. Някои политици и активисти твърдят, че това е довело до скок в броя на престъпленията в държавата. ", "date": "2019.09.19", "title": "Бежанец от Африка взе дете за заложник в Германия, арестуваха го"}
{"url": "https://www.actualno.com/society/novinite-naj-vajnoto-za-denja-19-septemvri-news_1377138.html", "text": "      Редакционният екип на ви представя най-важните новини за изминалия ден, 19 декември.       Редакционната колегия на БНР поиска оставката на Управителния съвет и на генералния директор Светослав Костов. Това става заради скандала със свалянето от ефир на журналистката Силвия Великова и съмненията около профилактиката на програма \"Хоризонт\", която доведе до това ефирът да бъде спрян за 5 часа.   Отпада изискването в съставите на ТЕЛК комисиите да има специалист по заболяването на явяващия се. Това бил изводът на Националният съвет за тристранно сътрудничество, след като са били обсъдени предложения от здравния министър Кирил Ананиев относно проект за промени в правилника за устройството и работата на ТЕЛК комисиите в страната, съобщи ЦЗПЗ. СЕМ отчита като „безпрецедентно” спирането на ефира на Програма „Хоризонт” на БНР миналия петък, което дойде на фона на протест срещу свалянето от ефир на репортера и водещ Сивлия Великова.     Лаура Кьовеши най-вероятно ще бъде новият главен прокурор на Европейския съюз. Тя беше одобрена от Комитета на постоянните представители към Съвета на ЕС. Лош резултат за България – транспортната комисия в Европейския парламент отхвърли предложението пакет \"Мобилност\" да бъде върнат за преработване на Европейската комисия, съобщи БНР.    Правителството изненадващо форсира втори договор за милиарди в рамките на месец. В сряда \"Булгартрансгаз\" подписа документите за , който премиерът Борисов кръсти \"Балкански поток\". България ще плати на саудитски консорциум над 1.1 млрд. евро, или близо 2.2 млрд. лева. По договора има допълнителни плащания и общата стойност става почти 3 млрд. лева. В началото на август бяха платени 2.2 млрд. лв. за американските изтребители F-16,  Първите 3 болнични дни не ги плаща работодателят, а съвестните работници, заяви пред bTV председателят на Асоциацията на индустриалния капитал Васил Велев. По думите му много хора работят вместо тези, които всъщност не са болни, но отсъстват от работа. Според него не във всички случаи е така, но феноменът расте. Въпреки добрите икономически показатели на България през последните няколко години, в световен мащаб се наблюдават обезпокоителни тенденции.   .\r\nСаудитска Арабия може и да притежава един от най-големите и скъпи оръжейни арсенали в света, но генералите от армията тези дни се увериха, че това съвсем не е достатъчно. Ударът по е истински позор за Саудитска Арабия, казва близкоизточният експерт Михаел Людерс. Софийският апелативен съд (САС) пусна убиеца Джок Полфрийман, който уби в центъра на София студента Андрей Монов, предаде БГНЕС. Най-голямата звезда на българския футбол за 21-и век Димитър Бербатов реши да сложи край на активната си кариера на зеления килим. В интервю за \"Спортното шоу на Дарик\" бившият футболист на ЦСКА, Байер Леверкузен, Тотнъм и Манчестър Юнайтед обяви, че окачва бутоните на стената и ще се насочи към други свои цели и проекти, които така или иначе вече е задвижил.  . \r\nИзвестно е, че децата от по-заможните семейства имат сериозни пред останалите. Можем да разглеждаме това като проявление на т.нар. „ефект на натрупаните ползи” или „принцип на Матей”, формулиран през 1968 от социолога Робърт K. Мъртън. Принципът се позовава на един от най-песимистичните пасажи в Библията, който откриваме в Евангелието от Матея: „всекиму, който има, ще се даде и преумножи, а от оногова, който няма, ще се отнеме и това, що има” (Матей 25:29). Всички сме чували делничното формулиране на едно от проявленията му: „богатите стават по-богати, а бедните по-бедни”. И един любопитен факт: синът на Мъртън е нобелов лауреат по икономика. 8 години след ядрената катастрофа във Фукушима, по случая има само едно Днес то намери развръзката си с оправдателни присъди за единствените трима обвинени след бедствието, предизвикано от цунами вследствие на земетресение през март 2011 година.\r\nЯпонски съд оправда тримата бивши шифове от , фирмата-оператор на АЕЦ Фукушима. Това са бившият председател Цунехиса Кацумата на 79 години и вицепрезидентите Сакае Муто, 69г. и Ичиро Такекуро, 73г, съобщи BBC. ", "date": "2019.09.19", "title": "Новините: Най-важното за деня, 19 септември"}
{"url": "https://www.actualno.com/asia/okolo-30-civilni-sa-zaginali-pri-bombardirovka-v-iztochen-afganistan-news_1377048.html", "text": "      Около 30 местни жители са загинали в резултат от авиоудар, нанесен в сряда вечерта в провинция Нангархар, Афганистан, съобщава информационната агенция TOLONews, цитирана от \"Фокус\".      Както отбелязват местните власти, „при въздушната атка са убити около 30 мирни жители“. Най-малко 40 души са получили нарявания. Ударът е нанесен по селска местност, където в този момент събират реколтата. Според източниците на изданието, атаката е извършена от „чуждестранни сили“.       ", "date": "2019.09.19", "title": "Около 30 цивилни са загинали при бомбардировка в Източен Афганистан"}
{"url": "https://www.actualno.com/ruse/koalicija-ot-6-partii-shte-podkrepi-eleonora-nikolova-za-kmet-na-ruse-news_1377074.html", "text": "      Днес, на пресконференция  коалиция от 6 десни и дясноцентристки партии припознаха за свой кандидат за градоначалник на Русе Елеонора Николова.      Коалицията включва: СДС, ДБГ (Движение България на гражданите), ССД (Съюз на свободните демократи), БНД (Българска нова демокрация) и Движение 21. Кандидатурата е подкрепена и от гражданската инициатива „Единение“ на академиците Георги Марков и Стефан Воденичаров.\r\nЕлеонора Николова сподели, че дълго и трудно е взела решението да се кандидатира, но може и знае как се ръководи в интерес на гражданите. „Желанието ми е Русе да стане град на свободния предприемачески дух. Трябва да се върне вярата“, каза Елеонора Николова. Това ще допринесе до подобряване на условията за бизнес в града и до повишаване благосъстоянието на гражданите.\r\n„Всички фирми ще имат равен старт и бизнесът ще има свободни рамки, за да развива инициативите и идеите си, а не, както досега, обществените поръчки да се разпределят между определен кръг от фирми“, допълни Николова. Тя ще е водач на листата за общински съветници.  Председателят на СДС Румен Христов каза: „Елеонора Николова винаги е била свързана с десницата и затова заставаме без колебание зад нейната кандидатура тук“. СДС ще подкрепи кметовете, издигнати от ГЕРБ в Сливо поле, Иваново, Борово и Ценово. В останалите общински центрове партията вероятно ще издигне собствени кандидати, като в Две могили сигурен е Драгомир Дамянов.\r\nМеждувременно стана ясно, че зам.- кметът по „Хуманитарни дейности“ Иван Григоров е подал заявление и напуска ГЕРБ, а следващата дестинация е СДС, в която ще бъде в челото на листата на общинските съветници за местния вот.\r\nПрипомняме, че Иван Григоров е сред учредителите на ГЕРБ в Русе и бе дълги години председател на предизборния щаб на партията, но изпадна в немилост след като изрази     ", "date": "2019.09.19", "title": "Коалиция от 6 партии ще подкрепи Елеонора Николова за кмет на Русе"}
{"url": "https://www.actualno.com/europe/cherna-pantera-se-razhojda-blizo-chas-po-pokrivite-na-frenski-grad-snimki-news_1377112.html", "text": "      Млада черна пантера вдигна на крак жителите и властите в предградие на Лил. Животното се разхождало близо час по покривите на Арментиер, Франция, преди да бъде заловено от властите, съобщава BBC.      Случката се разиграла на 18 септември. Ужасените жители на Арментиер наблюдавали в как пантерата влиза и излиза през отворените прозорци на вторите етажи на жилищните сгради в предградието на Лил.\r\nПреди да бъде заловена тя се спуснала по стълбите на една от   сградите и влязла в апартамент. Там била 15-годишната   Силви, която успяла по чудо да избяга щом видяла животното.    Спасителни екипи влезли в сградата и \"много внимателно\", за да не изплашат животното и провели \"тежка акция по залавянето му\", коментират свидетели.\r\nВ същото време полицията отцепила района и направила кордон по улицата, в случай че животното скочи на земята. Полицаите били готови да застрелят животното, ако то прояви агресия.\r\nОказало се, че \"голямото коте\" е тръгнало по покривите на града. Станало ясно, че то е питомно и не е агресивно.    След дълго дебнене и гонене по покривите, най-накрая ветеринарен лекар упоил със стрела пантерата.     Пантерата е на около 5 или 6 месеца и тежи около 20 кг. Тя е с размерите на малко куче лабрадор, обясни пред в. La Voix du Nord Кадер Лагуати от Лигата за защита на животните в Лил.\r\n\"Животното е било отглеждано като домашен любимец. Ноктите му бяха изрязани. Младата пантера беше в добро здраве\", обяснява експерта.\r\nСлед залавянето й пантерата била транспортирана в клетка от държавни служители до центъра на Лигата за защита на животните в Лил, където прекарала нощта.   В момента не е ясно къде се намира младата пантера, съобщава в. La Voix du Nord.\r\nЯсно е обаче, че френските власти издирват собственика на животното, който ще трябва да отговаря през Закона за отглеждането в домашни условия на пантерата. ", "date": "2019.09.19", "title": "Черна пантера се разхожда близо час по покривите на френски град (СНИМКИ)"}
