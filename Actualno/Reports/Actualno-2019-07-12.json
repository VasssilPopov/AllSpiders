{"url": "https://www.actualno.com/tennis/federer-naddelja-nad-nadal-v-klasika-mejdu-dvamata-na-uimbyldyn-news_768033.html", "text": "    Мач №40 между и Рафаел Надал се превърна в поредната класика в съперничестовото на двамата велики тенисисти, но радостта от полуфинала на \"Уимбълдън\" ще остане за швейцарския ветеран. Легендата, който след по-малко от месец ще навърши 38-годишна възраст, се добра до 7:6(3), 1:6, 6:3, 6:4 над големия си съперник и в неделя ще се бори за титла №9 в \"Меката на тениса\".      Двата ключови фактора за победата безспорно бяха сервисът и ретурът на Маестрото. Той записа 68% ефективност при първи начален удар и допусна само 1 непредизвикана грешка. В същото време ретурите му бяха почти безпогрешни, като Надал постоянно натискаше на бекхенд страната на съперника, но Федерер беше подготвен за това и с интересен блок бекхенд превърна сервиса на Надал в оръжие срещу самия него.   Това беше 40-ият мач  между двамата, като Надал продължава да води  категорично в пряката  статистика - 24:16, включително и в мачовете от  Големия шлем - 10:4. На  \"Уимбълдън\" това беше 4-ият им мач, като  Федерер поведе с 3:1 в пряката  статистика между двете привидно  неостаряващи легенди на световния тенис.\r\nВ неделния финал пък Роджър Федерер ще се изправи срещу другия  си голям  опонент в последното десетилетие - Новак Джокович, който  по-рано днес  спечели срещу Роберто Баутиста-Агут. Подробности за .   ", "date": "2019.07.12", "title": "Федерер надделя над Надал в класика между двамата на \"Уимбълдън\" "}
{"url": "https://www.actualno.com/america/ministyryt-na-truda-na-sasht-podade-ostavka-news_767995.html", "text": "    Президентът на САЩ Доналд Тръмп заяви, че министърът на труда Александър Акоста подава оставка след критики по повод негови действия по случая с финансиста Джефри Епстайн, обвинен в трафик с цел сексуална експлоатация и заговор, информира Associated Press.      Тръмп обяви новината заедно с Акоста в Белия дом преди американският лидер да отпътува на визита в Средния Запад.\r\nМинистърът обяви, че с оставката е взел правилното решение.\r\nТой беше прокурор в Маями, когато потърси споразумение с Епстайн за избягване на наказателно преследване през 2008 г. Епстайн избегна федерални обвинения и лежа 13 месеца в затвора.  Преди дни подобни обвинения бяха повдигнати срещу финансиста от федерални прокурори в Ню Йорк. Именно този развой постави под въпрос ролята на Акоста в сключената сделка през 2008 г. ", "date": "2019.07.12", "title": "Министърът на труда на САЩ подаде оставка"}
{"url": "https://www.actualno.com/starazagora/v-stara-zagora-otnovo-premahvat-prinuditelno-izlezli-ot-upotreba-koli-news_767984.html", "text": "     са принудително премахнати през първото полугодие на годината от общински паркинги и междублокови пространства в Стара Загора. От общинската администрация съобщават, че образуваните преписки за излезли от употреба моторни превозни средства (МПС) тази година са повече от 150, от които над 90 са доброволно предадени в център за разкомплектоване.      Проверки за такива МПС се извършват редовно, но се приема и информация от граждани за паркирани от дълго време и във видимо лошо състояние коли, без стикери за техническа изправност или без регистрационни табели. Сигналите могат да се подават на безплатния Горещ телефон на община Стара Загора - 0800 157 37.   Според нормативната уредба в 14-дневен срок от връчването на предписание собствениците на такива автомобили трябва да го преместят - в частен имот или на специализирана площадка за разкомплектоване. \r\nПериодично общината с  представители на сектор „Пътна полиция“ и фирмата, поддържаща площадката за разкомплектоване, периодично извършват мероприятия по репатриране на излезли от употреба МПС, които са върху общинска или държавна собственост и не са предадени доброволно в център за разкомплектоване.  Дейностите по третиране и оползотворяване на тези коли са в изпълнение на Закона за управление на отпадъците и Наредбата за излезлите от употреба моторни превозни средства. Площадката за разкомплектоване в Стара Загора е разположена в кв. „Индустриален“, а за нея отговаря „ДК Софтрейд“ ЕООД. ", "date": "2019.07.12", "title": "В Стара Загора отново премахват принудително излезли от употреба коли"}
{"url": "https://www.actualno.com/ruse/festival-na-prijatelstvoto-obedini-deca-ot-razlichni-etnosi-v-cenovo-news_767940.html", "text": "    И през ваканцията в двора на ОУ „Христо Ботев“ в Ценово звучеше весела детска глъч. Проведе се последната проява на Фестивала на приятелството. Инициативата е част от проекта „Учим, творим и се забавляваме заедно“, финансиран  от Центъра за образователна интеграция на деца и ученици от етническите малцинства (ЦОИДУЕМ).      Представители от четирите работни групи представиха част от наученото през учебната година. На импровизираната сцена първи се изявиха участниците от „Приказна съкровищница“ с ръководител Диана Тодорова. Децата разказаха популярни народни приказки с щастлив край от различни етноси, обединени в „Градината на народите“.\r\nЧленовете  на „Фолклорна етнопалитра“ под ръководството на Емилия Билева решаваха кръстословица за народните обичаи, празници и предания. Участниците от „Работилница на приятелството“ с ръководител Денислава Радинова достигнаха до извода, че добродетелите при всеки народ са едни и същи. Най-много емоции и вълнения предизвикаха състезателните игри, представени от „Спортуваме заедно“ под ръководството на Теодора Кръстева. В надпреварата се включиха не само участници в групата, но и повечето от учениците. Организаторите бяха подготвили нетрадиционни дисциплини – носене на яйце с лъжица в уста, надбягване с кокили и скачане с чували. Участници и зрители се забавляваха от сърце като аплодираха своите любимци.  Ръководителите на групи връчиха на участниците сертификати  и медали за успешния край на проекта. Всички с интерес разгледаха и подредената фотоизложба за дейностите през учебния период.\r\n„Участниците в проекта с действията се обединиха около основната теза, че всички сме единни в многообразието. По този начин между различните етноси се разрушават прегради и се изграждат мостове на приятелството“, каза Камелия Леонова – директор на училището и ръководител на проекта. ", "date": "2019.07.12", "title": "Фестивал на приятелството обедини деца от различни етноси в Ценово"}
{"url": "https://www.actualno.com/society/lev-ins-ostana-bezspasitelen-helikopter-news_767992.html", "text": "    „Действително преустановяваме застраховката \"Планинска грижа \". Ние сме информирали нашите агенции, брокери и посредници относно решението, което е взела компанията и в най-кратки срокове ще бъдат обезщетени всички наши клиенти , които имат сключена такава застраховка“, заявиха от пресцентъра на застрахователната компания „Лев Инс“.      От там обясниха, че се обмислят варианти за възстановяване на застраховката.\r\n„Причината е, че компанията, с която имахме договор \"Хели Ер\", по финансови съображения е продала хеликоптера . Договорът с нея е прекратен и в момента ние обезщетяваме клиентите си. Те ще получат писма от съответната дирекция и ще бъдат обезщетени. Междувременно ние търсим варианти по какъв начин отново да възстановим услугата, която е в помощ на всички застраховани и не само“, допълниха от пресцентъра.  \r\nЗа повече информация от „Лев Инс“ помолиха да изпратим писмени въпроси. В отговор получи мейл със следното съдържание: „Получихме вашите въпроси, в най-кратки срокове ще изпратим становище по казуса“.      Отговор не е получен и до края на работния ден .\r\nНа позвънявания до няколко офиса на застрахователната компания, от отсрещната страна потвърдиха, че са получили писма , с които ги уведомяват за спирането на тази застраховка.\r\nВ сайта на компанията обаче все още не е премахната рекламата на тази застраховка. За нея все още пише така: „Планинска Грижа“ е първата по рода си застраховка в България, която предлага навременно транспортиране с хеликоптер до медицинско заведение, което е от изключително значение за опазването на човешкия живот. Застраховка „Планинска Грижа” от \"Лев Инс\" предлага сигурност и надеждна защита, в случай на злополука или внезапно заболяване в планината“.    По информация на „Капитал“ тя е била на цена 36 лева, а от 2014 г. година досега с хеликоптера са били проведени над 20 спасителни операции, в които е помогнато на повече от 25 души, последният случай бил отпреди месец. ", "date": "2019.07.12", "title": "\"Лев Инс\" остана без спасителен хеликоптер"}
{"url": "https://www.actualno.com/america/trymp-rusija-i-kitaj-se-moljat-bajdyn-da-e-prezident-na-sasht-news_768004.html", "text": "    Американският президент Доналд Тръмп заяви пред журналисти, че лидерите на Русия и Китай се молят демократът Джо Байдън да стане новият президент на САЩ.      „Байдън, който е слаб и неефективен. Президентът Си се смее на такива хора. И аз ще кажа: Президентите Си и Путин преди да заспят се молят Джо Байдън или някой като него да стане президент, за да могат да разкъсат страната ни.”, каза Тръмп, предаде БГНЕС., цитирайки РИА Новости.   Той припомни, че е въвел мита върху китайските стоки, премахвайки дисбаланса в търговията с КНР и допринасяйки за развитието на американските компании, така че Пекин да не „ограбва” САЩ.\r\nПо-рано Тръмп заяви, че Вашингтон ще продължи търговските преговорите с Пекин няма да въвежда нови данъци върху китайските стоки на стойност 350 млрд. долара.  Последният кръг от американско-китайските търговски преговори приключи в средата на май без резултат, на фона на още едно увеличение на американските мита върху китайските стоки. Съединените щати повишиха митата от 10% на 25% на китайския внос на стойност около 200 млрд. долара. Американският президент също така разпореди започването на процеса на увеличаване на митата върху целия останал внос от Китай, който се оценява на около 300 милиарда долара. В отговор китайското министерство на финансите съобщи, че от 1 юни Пекин налага увеличени мита върху вноса на стоки от САЩ в размер на 60 млрд. долара. ", "date": "2019.07.12", "title": "Тръмп: Русия и Китай \"се молят\" Байдън да е президент на САЩ "}
{"url": "https://www.actualno.com/society/chuma-i-pri-svinete-v-burgasko-news_768016.html", "text": "    БАБХ потвърди огнище на африканска чума при домашни свине в животновъден обект в село Зидарово, община Созопол. Това съобщиха от пресцентъра на БАБХ. Касае се отново за нерегистрирано лично стопанство, в което са отглеждани 14 свине. При посещението на екипа от експерти от ОДБХ – Бургас в личното стопанство са намерени само 6 броя живи прасета. Взети са проби, които са потвърдени като положителни за вируса на Африканска чума по свинете (АЧС) от Националната референтна лаборатория към Националния диагностичен научноизследователски ветеринарномедицински институт в София.      Това е първият случай на домашни свине с положителни проби в областта.   Създадени са зони на рестрикция (3 км предпазна и 10 км надзорна зони), в които са наложени мерки за контрол. В надзорната зона попадат освен обекти тип „лично стопанство“, 1 фамилна ферма за свине и 3 стада с източнобалкански свине.\r\nВ 3-километровата предпазна зона се предвижда превантивно хуманно умъртвяване на всички домашни свине. Клинични прегледи и лабораторен надзор ще бъдат извършени в населените места, попадащи в 10-километровата надзорна зона.   ", "date": "2019.07.12", "title": "Чума и при свинете в Бургаско"}
{"url": "https://www.actualno.com/society/sedmicata-v-absurdi-8-12-uli-news_766887.html", "text": "                Наложило се да извикат багер. Коментар на :      До разкриване на случая се е стигнало след подаден сигнал от зам.-министър на регионалното развитие, който е и ръководител на управляващия орган на програма “Региони в растеж”. Коментар на :  Размерът на подкрепата е между 24,36 и 198,36 лв., но не зависи само от степента на увреждането и нуждата от чужда помощ, а и от вида на получаваната пенсия. Така лице с над 90% увреждане, право на чужда помощ и социална пенсия за инвалидност получава 198,36 лв. Ако обаче същото лице получава наследствена или обикновена пенсия - за осигурителен стаж и възраст, взима само 87 лв. А ако има една година стаж и получава пенсия за инвалидност поради общо заболяване, му се полагат 104,40 лв. Някои от тези пенсии са с няколко лева разлика, но водят до над 110 лв. спад в получаваната помощ. Коментар на :    Ще се плаща членски внос, ще има диференцирана вноска, а висши служители могат да дадат малко повече, обясни Цвета Караянчева. Коментар на :  Столична община да реализира миене на улиците с обществена значимост и вътрешно кварталните улици два пъти месечно от май до септември и веднъж месечно от октомври до април като средномесечно се измиват не по малко от 10 847 декара, каза на първа инстанция съдът. Коментар на :   Онлайн ще могат да се купуват билети за влакове, вече е в тестови режим новата система. По отношение на комфорта имаме ясна визия и това ще се усети скоро. Това каза транспортният министър Росен Желязков за състоянието на БДЖ. Коментар на :  За какво присъединяване към ЕС може да става реч при такова поведение? Сега ги предупредих пак - ако някой утре си позволява да ми вика посланици, вече ще се скараме. Европейският съюз значи не само еврофондове, не само милиарди евро, а значи и отговорност, предвидимост - значи, че няма значение кой е политикът днес. Сега, чул-недочул, неговият премиер си позволява да ми вика посланика. Той сега ще види какво е неприемливо поведение\", ядосано каза Борисов. Коментар на :  \"Жените са по-слаби умствено. Разбира се, има някакви си там Марии Кюри, но това е рядкост\", каза главата на патриашерската комисия по семейните въпроси към руската православна църква протоиерей Дмитрий Смирнов. Коментар на :   Като един истински оракул, \"пророчицата\" съветвала Груевски за договарянето на инвестиции, за разкриването на прочутото убийство край Смилевското езеро и др. Коментар на :  Машината била тествана как работи, но полицаите забравили да въведат координати къде точно да се върне и тя отлетяла. Причината е, че дронът не е бил закупен с пари на ведомството, а с лични средства на катаджиите. Коментар на :  Стопанинът на петела е задължен да осигури \"мълчанието\" на пернатото от 22.00 часа до 8.00 часа сутринта през работните дни и събота, а в неделя – от 22.00 до 9.00 часа. Коментар на :  Пострадалият разказва и нагледно показва как при смяна на таблото за тока от въпросните служители на ЕРП-то са направили аматьорска грешка – разменили са фазата и нулата при контакт. Коментар на :   От Сдружението на децата с онкохематологични заболявания настояват да се улесни процедурата, по която се получава разрешение за финансиране на лекарства, неразрешени за употреба у нас от Комисията за лечение на деца към Здравната каса. Коментар на :  На въпрос дали Бойко Борисов е знаел и има отношение, зам.-председателят на \"Атака\" Десислав Чуколов отвърна: \"Да не сме футболни босове да ходим при Борисов да ни оправя бакиите\", като добави пак, че проблемът е и на ГЕРБ. Същевременно обаче Чуколов подчерта, че управленският мандат трябвало да бъде завършен – въпросът бил как ще работи сега управляващата коалиция. Зам.-председателят на \"Атака\" така и не даде основателно обяснение защо се стигна дотук, като отрече, че това е кулминация на \"каране\" при \"Обединени патриоти\". Коментар на :  Плакетите им бяха връчени в началото на днешното заседание на парламентарната Комисия за наблюдение на приходните агенции и борба с контрабандата от нейния председател Емил Димитров-Ревизоро. Коментар на :  Отхвърленото вето на президента и новите промени, които са предвидени в закона, ще влязат в сила, но той още не е обнародван и не знам какви са текстовете там. Когато се приемат новите правила и ако промените на Общински съвет-Царево противоречат на тези законови разпоредби, тогава или общината сама ще си измени наредбата, или ние ще им дадем указания, или прокуратурата по реда на надзора може да ги задължи, каза областният управител на Бургас Вълчо Чолаков. Коментар на :  Оказа се, че въпреки съдебното решение на най-висока инстанция, служителите от община Пловдив затрудняват достъпа на Иванов до документите за транспортния проект на Пловдив. Коментар на :  Няма информация до този момент някоя от тези къщи да е свързана със служители във Фонд \"Земеделие\". Коментар на :   Най-вероятната версия е, че се е стигнало до скандал, защото израелците дошли по-рано - в 11:00 часа, а хотелът приема новите гости всеки ден в 14:00 часа. Коментар на :  Правителството ще емитира още 200 млн. лева нов дълг под формата на 20-годишни облигации. Коментар на :  ", "date": "2019.07.12", "title": "Седмицата в абсурди (8 - 12 юли)"}
{"url": "https://www.actualno.com/curious/holandski-poshtalion-zarovi-hiljadi-pisma-news_768020.html", "text": "    Холандската полиция откри хиляди писма, погребани в дупки в гората от пощальон, съобщиха властите, добавяйки, че търсят мотива за странното деяние.      Полицията е направила изненадващото откритие по-рано тази седмица, след като пешеходец ги е уведомил за странни могили и част от лопата в гората край град Ларен.\r\nТе заобикалят \"значителна сума\" поща в осем дупки, всеки с дълбочина един метър. Някои са били погребани седмици.\r\n\"Те са предимно сметки, списания и рекламни писма\", заяви Марго ван Котерле, говорителка на пощенската компания \"Санд\".  Компанията отказа да разкрие самоличността на пощальона.\r\n\"Това служител, който за съжаление не е спазил нашите стандарти за работа. Предприемаме необходимите мерки.\", каза Котерле пред АФП, цитирани от БГНЕС. \r\nТя не коментира защо пощальонът е заровил огромното количество пратки.    Писмата, които все още са били добро състояние, са достигнали местоназначението си, макар и със закъснение от няколко седмици. Тези, които са изгнили, ще бъдат унищожени след консултации с подателите.\r\n\"Много съжаляваме за случилото се. Нашата цел е бързо и навреме да доставяме пощата.\", добави Котерле. ", "date": "2019.07.12", "title": "Холандски пощальон зарови хиляди писма "}
{"url": "https://www.actualno.com/europe/katalunskijat-prezident-na-syd-za-nepodchinenie-news_768028.html", "text": "    Сепаратистският президент на Каталуния ще бъде съден за неподчинение, след като отказа да премахне символите на своето движение от обществените сгради, съобщи върховния съд на испанската област.      Висшият трибунал на Каталуния заяви, че ще започне производство срещу Ким Тора \"за престъплението неподчинение\", без да насрочи дата за процес.   Прокурорите в региона на Североизточна Испания призоваха Тора да бъде обявен за неспособен да заема обществени длъжности в продължение на 20 месеца, което ще направи невъзможно той да остане президент на региона.\r\nТора призна пред АФП, че „да, не се подчиних, но в името на свободата на изразяване.”, предаде БГНЕС.  \"Всяко право, което ни отказват, ние ще упражняваме отново,\" допълни той.\r\nПрез март испанските избирателни власти наредиха на Тора да премахне сепаратистките символи от обществените сгради и да уважава институционалния неутралитет преди парламентарните избори.   Те се противопоставиха по-специално на банер пред централната правителствена сграда на Каталуния, който гласи: „Свобода за политически затворници и изгнаници“ до жълта лента, призоваваща за подкрепа за задържаните каталунски сепаратистки лидери.    Те ще бъдат съдени за неуспешен опит за отделянето на Каталуния от Испания през 2017 г ", "date": "2019.07.12", "title": "Каталунският президент на съд за неподчинение "}
{"url": "https://www.actualno.com/politics/sociolog-gerb-podkopava-izbornija-proces-news_768029.html", "text": "    ГЕРБ поема линията на подкопаване доверието в изборния процес. Това каза пред \"Фокус“ социологът Кънчо Стойчев. Той обясни, че предходните избори за членове на Европейски парламент са били шампионски по отношение на контролирания вот и се е стигнало до ситуация, при която някои социологически изследвания отразяват по-точно настроенията в обществото, отколкото изборния резултат.      “Купуването на гласове, което не е ново явление, новото е, че беше направено по един съвършено пезпардонен начин на последните избори. И вероятни притеснени от факта, не вярвам ръководството на ГЕРБ да няма представа какво точно става в страната, независимо каква публичност придават. Вероятно опасения, че ГЕРБ е велик и способен да печели по честен начин от тук нататък избори. Да се пипат изборни правила броени месеци преди избори е диващина от гледна точка на изборния процес“, добави експертът.   Кънчо Стойчев каза още, че няма основания да се пипат изборните правила, особено броени месеци преди местния вот. Социологът добави, че машинното гласуване е въведено със закон, а лошата му работа се дължи на администрацията на управляващите. ", "date": "2019.07.12", "title": "Социолог: ГЕРБ подкопава изборния процес"}
{"url": "https://www.actualno.com/balkani/turski-samolet-kacna-izvynredno-v-bukuresht-news_768012.html", "text": "    Пътнически самолет на турската авиокомпания „Pegasus Airlines”, пътуващ от Виена до Анкара, извърши аварийно кацане на летището в Букурещ поради факта, че един от пътниците е получил инфаркт по време на полета, съобщава австрийският вестник „Heute”, цитиран от БГНЕС.      Според информация на компанията получилият инфаркт пътник е бил турски гражданин, който е летял въпреки съветите на лекарите да не пътува със самолет, тъй като скоро му е бил поставен пейсмейкър. Пасажерът е починал въпреки оказаната спешна помощ.   Австрийското издание отбелязва, че на борда на самолета са пътували десетки австрийски граждани, които  са били принудени да пренощуват на летището в Букурещ. ", "date": "2019.07.12", "title": "Турски самолет кацна извънредно в Букурещ "}
{"url": "https://www.actualno.com/society/novinite-naj-vajnoto-za-denja-12-uli-news_767999.html", "text": "    Редакционният екип на ви представя най-важните новини за изминалия ден, 12 юли.        Volkswagen окончателно избра Турция като мястото, където да построи новия си завод, съобщи специализираното германско списание Automobilwoche, цитирано от Reuters. Надзорният съвет на автомобилния концерн е взел решение фабриката за 1.3 млрд. евро да бъде изградена близо до индустриалния център на южната ни съседка - Измир.    \"Дълбоко неморални\" и \"кражба на пари\" - така бизнесменът Ивайло Пенчев определи предложенията на КНСБ за въвеждане на необлагаем минимум и на данък \"богатство\".     В понеделник, 15 юли, по въпроса дали да подкрепят за председател на Европейската комисия Урсула фон дер Лайен ще заседава групата \"Обнови Европа\". Правителството ще емитира още 200 млн. лева нов дълг под формата на 20-годишни облигации. Това става ясно от съобщение за аукциона на сайта на БНБ. Вече има повече яснота за поредния скандал на родното Черноморие. Става дума за случая, при който израелски туристи се оплакаха от физическа агресия от страна на персонала на български хотел.    На 11 юли по време на срещата с новия датски премиер Мете Фредериксен Ангела Меркел изслуша химна на страните седнала. Отклонението от протокола отново предизвика предположения за здравословното ѝ състояние, пише Tagesspiegel.  Първата партида компоненти на противовъздушните ракетни системи С-400 пристигна в Турция, съобщи Министерството на отбраната на страната. Съгласно информацията, доставката е дошла във въздушна база \"Мюртед\" в близост до столицата Анкара\", предаде БГНЕС. Сръбският външен министър Ивица Дачич заяви, че на недоразумението с българския премиер Бойко Борисов е сложена точка и в случая става дума за лоша интерпретация на негово изявление, предаде сръбската държавна агенция Танюг. ", "date": "2019.07.12", "title": "Новините: Най-важното за деня, 12 юли"}
{"url": "https://www.actualno.com/society/agresivnijat-hotelier-napadnal-turisti-v-slynchev-brjag-e-arestuvan-news_767953.html", "text": "    Арестуваха управител на хотел в \"Слънчев бряг\" заради Кавгата започнала, защото клиентка била разочарована от това - каква стая е платила и каква са й дали.      Видеоклипът, който обиколи социалните мрежи, беше излъчен и от телевизия в Израел, предаде БГНЕС. \r\nСлучката става на 5 юли в . Версията на израелските туристи e, че ваканцията им в България започна с кавга на рецепцията на хотела. Платили стая за двама възрастни с две деца, но вместо това опитали да ги настанят в стая с три легла. От хотела представят различна версия. Гостите пристигнали преди обед и поискали да се настанят веднага.\r\nПрипомняме, че по-рано през деня мобилни групи на Министерството на туризма направиха проверка в хотел в Несебър след информация за конфликт с израелски туристи.  Заедно с експертите на Министерството на туризма в хотел \"Бест Уестърн ПЛЮС Премиум Ин“ са и представители на Комисията за защита на потребителите. Проверката е разпоредена от министър Николина Ангелкова, а информация за конфликта бе разпространена масово в социалните медии в петък сутрин.\r\nНа място експертите са установили, че конфликтът и разговорът на висок тон е започнал заради желание на четирима туристи – две жени и две деца да бъдат настанени веднага след пристигането им в 11 часа и отказ на хотела да го стори преди 14 часа. На място е бил и представител на туроператора и гостите вече са настанени в друг хотел. Представителите на държавата са проверили детайлно документите по резервацията на туристите и твърдо са настояли, че професионализмът изисква уважително отношение към туристите – български или чуждестранни, независимо от ситуацията. Що се отнася до документите за категоризация на хотела - при проверката не са установени нарушения, съобщиха от МТ.\r\nОстро осъждаме всякакви прояви на грубо отношение с туристи, тъй като подобни случаи влияят на имиджа на България. Никакви обстоятелства не могат да оправдаят това, коментира министър Ангелкова.    От МТ отбелязват, че интересът за туризъм у нас от Държавата Израел е стабилен и в последните години отбелязва устойчив ръст в годините. Данните показват, че в периода януари-май 2019 г. чуждестранните туристически посещения от Израел са 71 764. За миналата година броят им се увеличава със 17,3% спрямо 2017 г. до 244 146. През 2017 г. гражданите на Израел посетили България са били 208 594, което представлява увеличение от 13,7%. ", "date": "2019.07.12", "title": "Агресивният хотелиер нападнал туристи в Слънчев бряг е арестуван"}
{"url": "https://www.actualno.com/crime/operirat-po-speshnost-evgenija-baneva-news_767985.html", "text": "    По досъдебното производство в Специализираната прокуратура е предоставено заключение от съдебно-медицинска експертиза, изготвена в Университетска многопрофилна болница за активно лечение „Пирогов“, в което се сочи, че настоящото здравословно състояние на Евгения Банева не е съвместимо с условията в следствения арест и се налага провеждане на оперативно лечение в спешен ред, съобщиха от Специализираната прокуратура.      По делото е приложено и писмено становище на болницата при Софийския затвор, че обвиняемата не може да получи адекватни  медицински грижи в болничното заведение.   След като се запознаха с експертното заключение, и основавайки се на Европейска конвенция за правата на човека и основните свободи, наблюдаяващите прокурори незабавно измениха определената тежка мярка за неотклонение на Банева с по-лека – „подписка“.\r\nС това се предоставя възможност за безпрепятствено адекватно лечение на обвиняемата. На Евгения Банева е наложена забрана да напуска страната. На органите на МВР е възложено да следи изпълнението на мярката за неотклонение.   ", "date": "2019.07.12", "title": "Оперират по спешност Евгения Банева "}
{"url": "https://www.actualno.com/asia/17-jertvi-na-navodnenija-i-svlachishta-v-nepal-news_767993.html", "text": "    Най-малко 17 души са загинали в резултат на наводнения и свлачища, причинени от проливни дъждове, излели се в Непал през последните дни, съобщи РИА Новости, цитирани от БГНЕС.      Според полицията стихийното бедствие е засегнало 20 области в Непал. В момента се знае за поне 17 жертви, а още седем души са изчезнали, пишат местни медии.   Министерството на вътрешните работи призова хората, живеещи в селища близо до реките, да се преместят в безопасни зони, тъй като валежите ще продължат до края на тази седмица. ", "date": "2019.07.12", "title": "17 жертви на наводнения и свлачища в Непал "}
{"url": "https://www.actualno.com/showbusiness/maraja-keri-prizna-s-kolko-myje-e-spala-news_767983.html", "text": "    Марая Кери явно е от жените, които изглежда държат на качеството, а не количеството, поне сексуално.      Звездата призна в интервю за \"Космополитан\" с колко мъже е спала в живота си и \"въпреки че броят им не е впечатляващ, тя е доволна\".   \"В живота си съм имала само 5 мъже, така че аз съм пуритан в сравнение с другите\", коментира певицата. Звездата не влиза в детайли относно имената им, но сред тях, разбира се, са бившите й съпрузи Томи Мотола и Ник Кенън, от когото има близнаци.\r\nПрез 2015 г. Кери започна връзка с милиардера Джеймс Паркър, когото напусна една година по-късно, така че вероятно и той е в списъка, припомня БГНЕС. Оттогава тя има връзка с танцьора Брайън Танака, с когото все още са заедно.   ", "date": "2019.07.12", "title": "Марая Кери призна с колко мъже е спала"}
{"url": "https://www.actualno.com/analysis/kak-prezidentite-se-izmykvat-ot-informacija-za-fizicheskoto-im-zdrave-news_767808.html", "text": "    На 11 юли по време на срещата с новия датски премиер Мете Фредериксен изслуша химна на страните седнала. Отклонението от протокола отново предизвика предположения за здравословното ѝ състояние, пише Tagesspiegel.      \"Може да изхождате от това, че първо, си давам сметка за  отговорността на моята длъжност и се държа подобаващо - в това число и по въпроси, засягащи здравето ми.\", коментира Меркел.    Как постъпват Тръмп, Макрон и Путин? За здравето на непрекъснато се носят слухове. Дали има раздвоение на личността или болест на Алцхаймер - тези въпроси възникват, когато речите му звучат объркано. при това след провеждане на обстойно изследване през 2018 година неговият личен лекар отбеляза, че няма съмнения относно умствените способности на президента. Истината е, че през тази година Тръмп, който се нарича \"много стабилен гений\", не преминавал такова изследване, а само, отнасящо се до физическото му състояние... Резултатът е - всичко му е наред, само затлъстяване.  Целта на изследването от личния лекар е да представи на народа трудоспособен президент. Всичко останало би могло да бъде опасност за националната сигурност и подходяща тема за политическите противници. при това истината не винаги се разкрива. Имало е политици с инсулт, рак, инфаркт, дори деменция, но американците са разбирали за това много по-късно. 25-та поправка в Конституцията на САЩ определя реда за предсрочното прекратяване на пълномощия на президента в случай на негова служебна недееспособност, но как именно се установява тя не е ясно.\r\nВъв Франция резултатите от медицинското изследване на президента не се публикуват. Темата за здравето на президента е табу. Но обществото все пак я обсъжда. Защо Еманюел Макрон изглежда толкова блед, питаха медиите в края на миналата година в разгара на кризата с Обяснението беше, че не се храни пълноценно и изпитва силен стрес.   \"Състоянието на здравето на руския президент е въпрос с най-висока държавна важност. Но днес никой не говори за това. По-рано беше различно - много години му се приписваха какви ли не болести, често се говореше и за рак. Ако Путин се разболее това би ударило жестоко бюрократичния апарат на Русия.    Путин често е сниман, докато тренира, играе хокей, ловува, язди, плува. Неговата активност е призвана да покаже, че времената на грохналите ръководители като Брежнев, Андропов и Черненко са си отишли. ", "date": "2019.07.12", "title": "Как президентите се измъкват от информация за физическото им здраве"}
{"url": "https://www.actualno.com/ruse/glasyt-na-grajdanite-shte-e-vodesht-v-borbata-s-korupcijata-po-granicite-news_767870.html", "text": "    С анкетиране на преминаващите днес през ГКПП Дунав мост, стартира кампания по граничните пунктове, насочена срещу корупцията. Целта е да се повиши информираността и доверието в дейността на държавната администрация и на полицията. Инициативата е в рамките на проект „Остани чист, кажи НЕ на корупцията“, изпълняван от Дирекция „Вътрешна сигурност“ на МВР. Действията са съвместни с областните администрации по места и ще продължат и по други гранични пунктове в страната.      През целия ден на пътуващите към България ще се раздават от български и румънски служители по сигурността и доброволци различни материали на български и румънски език, които да ги информират за правата им и за начините да сигнализират за корупционни действия. Посланието е към обществото до проявява нетърпимост към тези прояви, след като гражданите са запознати със своите права и задължения.\r\nСпециални анкетни карти ще обобщават опита на българи и чужди граждани по въпроса за корупцията у нас. Гражданите одобряват идеята, но очакват тя да доведе до бързи и конкретни резултати. ", "date": "2019.07.12", "title": "Гласът на гражданите ще е водещ в борбата с корупцията по границите "}
{"url": "https://www.actualno.com/society/i-jasen-darakov-si-trygna-ot-nova-televizija-news_767936.html", "text": "     Дългогодишният кореспондент на Нова телевизия в САЩ Ясен Дараков напусна днес медията.       \"Приятели, взех решение да освободя Нова от себе си и от днес вече не съм част от настоящия и вече силно подменен екип на новините на медията.\r\nВъпрос на принципи.\r\nБлагодаря на всички колеги за подкрепата досега и успех!\", написа във Facebook профила си Дараков.   Той работи за Нова телевизия от февруари 2014 година, като паралелно с това е издател и главен редактор на българския вестник BG VOICE и едноименния сайт към него. Дараков отдавна живее в САЩ, в Чикаго.\r\nНапускането на Дараков е поредното след това на , които си тръгнаха след предложение да подпишат граждански договори, което беше прочетено като опит Нова да може да им спира разследвания и да се разграничава от тях в случай на неприятности като един вид външна продукция, както и на продуцентите Цветомир Семов, който направи име в бившето \"Инфо радио\", а после мина и през bTV и Диана Димова.      започнаха след като телевизията беше купена от Кирил Домусчиев и брат му Георги, като досега официалното обяснение винаги е свързвано с правото на новите собственици сами да изграждат медията. ", "date": "2019.07.12", "title": "И Ясен Дараков си тръгна от Нова телевизия"}
{"url": "https://www.actualno.com/society/testvat-peti-blok-na-aec-kozloduj-v-sybota-i-nedelja-news_768006.html", "text": "    След успешното приключване на последните модернизации от проекта за повишаване на мощността на пети блок на АЕЦ “Козлодуй” до 104%, реализирани по време на плановия годишен ремонт през тази година, в събота и неделя е планирано да бъдат извършени финалните изпитания, съобщиха от пресцентъра на централата. Целта на тестовете е да се потвърди готовността на системите и съоръженията за работа в условията на повишена мощност в различни експлоатационни режими, предаде БГНЕС. Преди малко повече от седмица       Програмата за изпитанията е съгласувана с главния конструктор ОКБ Хидропрес и с Агенцията за ядрено регулиране, а товаровият график за дните на провеждането е предоставен на Електроенергийния системен оператор. Изпълнението е предвидено за почивните дни в края на седмицата с оглед намаленото търсене на електроенергия в този период.   По време на изпитанията е планирано мощността на блока последователно да бъде понижена до 60% и до 40%. На 14 юли турбогенераторът ще бъде изключен за няколко часа, след което в рамките на същия ден ще бъде включен и ще започне повишаване на мощността в съответствие с графика. Аналогична програма за изпитания бе изпълнена на шести блок на АЕЦ “Козлодуй” през 2017 г. В момента блокът работи с пълно натоварване на мощността – 1040 МВт. ", "date": "2019.07.12", "title": "Тестват пети блок на АЕЦ „Козлодуй” в събота и неделя"}
{"url": "https://www.actualno.com/sciencelogy/a1-e-lubimata-marka-na-bylgarite-sred-telekomite-news_767941.html", "text": "           Една година след ребрандинга на Мтел в А1, компанията отново беше избрана за любима марка на българите по отношение на „Телекомуникации и интернет“. Стратегията на А1 да излезе извън рамките на традиционните телекомуникационни услуги и да се превърне в двигател на дигитализацията бе отличена с първо място в категорията „Иновативни марки“. А1 спечели още две награди в ежегодния потребителски конкурс – първо място в категория „Бранд мениджър на годината“ и второ в „Любим работодател“.\r\nА1 се нареди на първо място в категория „Телекомуникации и интернет“, след като събра над 4 800 гласа (33% от гласовете) и затвърди позицията си на най-предпочитан бранд сред телеком клиентите в страната. Класацията за любимите марки на българите се проведе за 11-а поредна година, а това издание регистрира над 40 000 потребители, които подкрепиха предпочитаните от тях марки. Номинациите и гласуването в нея са основани единствено на техните предпочитания и не включват специални пазарни критерии и жури. По този начин „Любимите марки” представя не експертното, а потребителското мнение за марките, а критерият, по който се излъчват победителите в отделните категории, е броят на подадените гласове. сподели Илияна Захариева, директор „Корпоративни комуникация“, А1 България.  В дебютната категория „Бранд мениджър на годината“ с призовата позиция бе отличена Петя Стоянова, директор „Маркетинг комуникации” в А1 България, която коментира отличието: „За мен тази награда е най-ценна, защото е награда от сърцето и ума на потребителите. Когато работихме по създаването на марката А1, ние вложихме много труд, професионализъм, постоянство, но също така сърце и любов, за да достигнем до сърцата на нашите потребители. А точно това прави един бранд и една компания наистина успешни“.\r\nВодещата позиция на А1 не само в сферата на технологиите, но и като компания със силно изразена корпоративна идентичност, бе потвърдена с второто място в категория „Любим работодател“. Наградата получи Миглена Узунова-Цекова, старши директор „Човешки ресурси” в А1 България, която сподели: „Това признание е не по-малко ценно от останалите, защото нашите служители са тези, които осъществиха ребрандирането на компанията и именно техните усилия ни направиха любима марка на българските потребители“.\r\nМащабната кампания по ребрандирането имаше за цел да информира всички в страната за навлизането на новия бранд, като същевременно ангажира своите служители в процеса. По време на кампанията се реализираха редица комуникационни дейности, сред които: организиране на първата 5G демонстрация в България; организиране на специално събитие в партньорство с Община Монтана, на което се показаха предимствата на концепцията „Умен град“ с помощта на NarrowBand IoT технологията; събития за медии и служители, свързани с ребрандирането, представянето на музикалната платформа А1 Xplore Music, въвеждането на платежни услуги – А1 Кредитна карта и A1 Wallet, лансирането на собствената марка смартфони А1 Smart N9 и редица други дейности за външните публики и служителите на компанията.       ", "date": "2019.07.12", "title": "А1 е любимата марка на българите сред телекомите"}
{"url": "https://www.actualno.com/europe/arestuvaha-oshte-dvama-morjaci-ot-iranskija-tanker-v-gibraltar-news_767997.html", "text": "    Полицията в Гибралтар е арестувала още двама членове на екипажа на иранския танкер \"Грейс 1\", който бе задържан миналата седмица по подозрение за нарушаване на санкциите на ЕС срещу Сирия, пише гибралтарския вестник Gibraltar Chronicle, цитиран от Агенция \"Фокус\".      Двамата втори помощник-капитани, също индийски граждани са разпитани. Случилото се следва ареста на капитана на кораба и първия му помощник в четвъртък. И четиримата съдействат на полицията в разследването и никой от тях не е обвинен на този етап. На всички им е предоставена правна и консулска помощ.   Последните арести идват, когато в петък Иран призова Великобритания незабавно да освободи петролния танкер, който властите на Гибралтар и британските кралски морски пехотинци задържаха миналата седмица по подозрение, че нарушава европейските санкции, като превозва петрол за Сирия.\r\n\"Това е опасна игра и ще има последици ... правните претексти за задържането не са валидни ... освобождаването на танкера е в интерес на всички страни\", заяви говорителят на иранското външно министерство Абас Мусави.  Иран предупреди за реципрочни мерки, ако танкерът не бъде освободен. Великобритания обяви в четвъртък, че три ирански кораба са се опитали да блокират британския танкер, който е минавал през Ормузкия проток, през който минава петролът от Близкия изток към света, но иранските кораби са били прогонени от британски военен кораб.\r\nИран отрече, че корабите му са извършили такова нещо.   Улавянето на иранския танкер идва в момент на рязко засилване на американско-иранската конфронтация през последните седмици. Вашингтон изпрати допълнителни войски в региона, за да се противопостави на иранските заплахи.    \"Чуждестранните сили трябва да напуснат региона, защото Иран и други регионални държави са в състояние да осигурят регионалната сигурност\", каза Мусави.\r\n\"Иран многократно е изразявал готовността си да проведе разговори със своите съседи за разрешаване на споровете.\" ", "date": "2019.07.12", "title": "Арестуваха още двама моряци от иранския танкер в Гибралтар"}
{"url": "https://www.actualno.com/blagoevgrad/v-blagoevgrad-zapochva-izgrajdaneto-na-podlez-chakan-ot-50-godini-news_767930.html", "text": "     Преди близо 50 години се заражда нуждата от подлез в кв. \"Грама\" в Благоевград. Десетки общински администрации обаче или не коментираха проблема или даваха обещания, че той ще бъде решен. Днес първата стъпка официално е направена.      От администрацията на кмета на Благоевград д-р Атанас Камбитов съобщиха, че започва изграждането на подлеза. Официално беше сформирана комисия, която да отвори ценовата оферта.\r\nИзпълнението на дейностите по обекта, ще започне след сключване на договор с ДЗЗД „Грамада строй“.   Изграждането на подлеза решава основният проблем на един от най-големите благоевградски квартали - ежедневно прeз жп прелез преминават много автомобили и пешеходци, което създава предпоставка за пътно произшествие.  Прокарването на подлеза под жп линията ще подобри безопасността, но ще намали трафика от автомобили, който се образува, заради честото пускане и вдигане на бариерата, която обслужва влаковете.\r\nФинансирането на строителството е по проект „Интегриран градски транспорт на Благоевград“, по процедура за директно предоставяне на безвъзмездна финансова помощ „Изпълнение на интегрирани планове за градско възстановяване и развитие 2014-2020”, приоритетна ос 1 по Оперативна програма „Региони в растеж“ 2014-2020 г.\r\nЖителите на града приветстваха решението и се надяват всичко да приключи в най-скоро време, за да може проблемът да бъде разрешен.     ", "date": "2019.07.12", "title": "В Благоевград започва изграждането на подлез, чакан от 50 години"}
{"url": "https://www.actualno.com/curious/dneven-horoskop-za-13-uli-news_767735.html", "text": "           Днес ще ви върви във всичко. Няма от какво да се оплаквате. Възползвайте се от късмета ви. Днес ви очаква дългоочаквано събитие. Това може да развали някои от плановете ви, но ще е за добро.   Тази събота ще гъмжите от добри идеи. Задачата ви е да ги анализирате и изчакате по-успешен момент за осъществяването им.     Тази събота може да се наложи да поработите повече, отколкото е нормално за почивен ден, но ще получите сериозни овации. Тази събота не преминавайте границите на търпение на останалите. Рискувате да загубите деня си в реванши. Тази събота не вярвайте на всичко, което чувате. Много вероятно е да бъдете по-възприемчиви, което може да ви причини душевна болка.   Днес не бързайте да се притичване на помощ. Помислете дали не правите мечешка услуга. Нека човекът се опита да се справи сам. Тази събота няма да имате късмет с приятна компания. Помислете за уединение или самостоятелна разходка, но на познато място. Това е ден, в който да се придържате към здравия разум. Ако почувствате жажда за приключения си пуснете някой филм на подобна тематика.    Това е ден, в който усилията ви ще бъдат признати. Бъдете сигурни, че благодарността на близките ви дори е по-голяма, отколкото виждате. Тази събота не се подавайте на чуждите желания. Вероятно ще трябва да си припомните забравени цели и да поемете пътя към тях отново. Тази събота може да научите полезна информация. Бъдете тихи, за да чуете и разберете повече. Не прекъсвайте другите. ", "date": "2019.07.12", "title": "Дневен хороскоп за 13 юли"}
{"url": "https://www.actualno.com/velikotarnovo/diksi-djaz-fest-se-provejda-vyv-veliko-tyrnovo-news_767921.html", "text": "     Откриването на популярния музикален фестивал под мотото се състоя на сцената в парка \"Асеневци\". Домакини бяха Royal Dixie Band. Десислава Андонова се изяви със своя проект DesyLive, част от който са едни от най-успешните музиканти на българската сцена Божидар Василев (тромбон), Димитър Горчаков (клавишни), Васил Вутев (ударни) и Георги Дончев (контрабас).       От името на община Велико Търново приветствие отправи . Той отбеляза, че .   В петъчната вечер публиката ще зарадват музикантите от Акустично джаз трио Димитровград с джаз-китаристът Димитър Русев-Мутата. С него ще свирят Митя Йорданов (пиано), Петър Ганев (ударни), а вокалът изпълнява Мария Арнаудова. Предстои изява и на съставът Funky Miracle, който включва Симеон Желязков - вокал,  Джордж Стойков - тромпет, Владислав Мичев - тромбон, синтезатор, Пламен Денчев - клавишни, Илия Колев - електрическа китара, Евден Димитров - бас китара, Радо Казасов - барабани. Музикантите смесват джаз, рок, соул, поп, R’n’B и други стилове в специфичен синтез.\r\nМузикалната програма в съботната вечер започва с триото на австралиеца Дейвид Дауър – пиано, англичанина Мат Фишър – барабани и Люк Фаулър - бас. През 2018 г. те се появиха на главната сцена на Международния джаз фестивал в Банско, а след това записаха най-новия си албум в България, наречен “Made in Sofia”. Фънк-бандата  SoulBmoll, основана през 2014 г. от възпитаници на Софийското музикално училище ''Любомир Пипков'', ще закрие фестивала.\r\nОт 11,00 часа утре предстои по улиците на Велико Търново. Организатор на фестивала е .     ", "date": "2019.07.12", "title": "„Дикси Джаз Фест“ се провежда във Велико Търново"}
{"url": "https://www.actualno.com/society/spirat-dvijenieto-na-am-hemus-za-edin-chas-v-sybota-news_768013.html", "text": "    В събота от 23 до 24 ч. ще бъде спряно движението по отсечка от автомагистрала Хемус, съобщиха от Агенция „Пътна инфраструктура”. Спирането на трафика се налага заради монтаж на рамка за камерите на тол системата. Между 49-ти и 53-ти км на АМ „Хемус“ движението ще бъде спряно двупосочно. За да не се затруднява трафикът през деня, рамката ще се монтира късно вечерта.      По време на ограничението трафикът ще се пренасочва от пътен възел „Ботевград“ по обходния път на Ботевград и път I-3 към с. Трудовец - с. Разлив - пътен възел „Правец“ - АМ „Хемус“ и обратно. Необходимо е шофьорите да карат внимателно, със съобразена скорост и да спазват стриктно пътната сигнализация, предупреждават от АПИ. ", "date": "2019.07.12", "title": "Спират движението на АМ Хемус за един час в събота"}
{"url": "https://www.actualno.com/dobrich/hudojestvenata-galerija-v-dobrich-e-otlichena-za-obrazovatelen-proekt-news_767942.html", "text": "    Парламентарната комисия по образование и наука връчи днес награда „ Училището в музея, музеят в училището “ на Художествената галерия в Добрич в лицето на нейния директор Недко Недков, съобщиха от галерията. Призът се дава за първа година, а за него са кандидатствали 15 културни институции от страната. Галерията в Добрич се пребори за отличието с образователния си проект „Големите майстори и малките художници“, разработен през есента на 2018 г. съвместно с преподавателите от три училища в града.      Тричленно жури в състав д-р Екатерина Цекова – директор на Националния политехнически музей, Лазар Додев – експерт в Министерството на образованието и науката и Магдалина Станчева – експерт по визуална комуникация и изложбен дизайн е дало първа награда на Национален музей „Васил Левски“ – Карлово, а двете втори награди са за Художествена галерия – Добрич и Специализирания музей за резбарско и зографско изкуство – Трявна. ", "date": "2019.07.12", "title": "Художествената галерия в Добрич е отличена за образователен проект"}
{"url": "https://www.actualno.com/europe/shvecija-se-objavjava-protiv-zabranata-na-oon-na-jadrenite-oryjija-news_767945.html", "text": "    Шведското правителство не възнамерява да подпише Конвенцията на ООН за пълната забрана на ядрените оръжия, приета през 2017 г., заяви министърът на външните работи Маргот Валстрьом на пресконференция днес, предаде РИА Новости.      \"Правителството реши да не подписва конвенцията. Вместо това ще действаме като наблюдател\", каза Валстрьом, цитиран от БГНЕС.   Тя добави, че Швеция все още счита, че разпространението на ядрени оръжия е една от основните заплахи за света и ще се стреми да ги елиминира.\r\nКонвенцията за пълната забрана на ядрените оръжия беше приета на 7 юли 2017 г. Страните, подписали споразумението, се задължават да не разработват, придобиват или изпитват ядрени оръжия.  Ядрените сили не участваха в изготвянето на договора, включително петте постоянни членки на Съвета за сигурност на ООН (Русия, Великобритания, Китай, САЩ и Франция). За неговото приемане се обявиха 122 страни, включително Швеция, като само една държава – членка на НАТО участва в гласуването - Холандия.\r\nОсновните политически сили в Швеция се разделиха по отношение на подписването на конвенцията от скандинавската страна. Правителството възложи на експерта Ларс-Ерик Лундин (Lars-Erik Lundin) да анализира текста на конвенцията. След анализа той направи препоръка правителството да не подписва конвенцията и да изиска промяна в текста.   Руското външно министерство също се обяви срещу подписването на договора за пълна забрана на ядрените оръжия.    Според Михаил Улянов, директор на отдела за неразпространение и контрол на въоръженията на руското външно министерство, ратификацията на споразумението не отговаря на националните интереси на Русия и може да доведе до нарушаване на Договора за неразпространение на ядреното оръжие (ДНЯО), който е в сила от 1970 година. ", "date": "2019.07.12", "title": "Швеция се обявява против забраната на ООН на ядрените оръжия "}
{"url": "https://www.actualno.com/balkani/dachich-konfliktyt-s-borisov-e-nedorazumenie-no-veche-e-prikluchen-news_767964.html", "text": "    Сръбският външен министър Ивица Дачич заяви, че на и в случая става дума за лоша интерпретация на негово изявление, предаде сръбската държавна агенция Танюг.      Дачич посочи, че е реагирал остро, когато медиите са предали, че Борисов предупреждава бъдещия шеф на европейската дипломация Жозеп Борел, който още не е избран, че не може да представлява позициите на Испания, а трябва да има предвид позицията на целия Европейски съюз, че Косово е независимо.   \"Такова изявление предполага, че ЕС е признал Косово, а в съюза няма консенсус за това, защото пет страни не са признали Косово. на такова изявление\", разясни Дачич за телевизия Pink.\r\nТой добави, че е поддържал това мнение, докато , че Борисов всъщност е казал, че новият шеф на европейската дипломация трябва да има предвид и позицията на другите страни по въпроса за Косово, а не само позицията на своята страна Испания.  \"Казах, че не желаем да разваляме отношенията с България, но ако някой е наш приятел, той трябва да има предвид колко е важно Косово за Сърбия. Борисов не говори за качеството на сиренето в Сърбия в процеса на преговори с ЕС, а за териториалната цялост на Сърбия\", каза Дачич.\r\nТой добави, че приятелите не \"сипват сол в раната\", която съществува, а проявяват разбиране един към друг, и Сърбия се отнася така към България.   Що се отнася до бъдещия върховен представител на ЕС по външната политика и сигурността, Дачич каза, че той трябва да се придържа към позицията на ЕС, която е неутралитет по отношение на , и да го отбелязва със звездичка и бележка под линия, което значи, че не е признато като държава, а представлява територия.    Той заяви още, че Прищина третира несериозно всички подписани документи и за това свидетелства факта, че косовските представители не се появиха на неотдавнашната среща на Процеса за сътрудничество в Югоизточна Европа (ПСЮИЕ) в Сараево, защото организаторите са ги представили не като държава, а със звездичка и бележка под линия. ", "date": "2019.07.12", "title": "Дачич: Конфликтът с Борисов е недоразумение, но вече е приключен"}
{"url": "https://www.actualno.com/politics/bylgarskite-evrodeputati-ne-vijdat-prichini-za-optimizym-za-ursula-fon-der-lajen-news_767900.html", "text": "    В понеделник, 15 юли, по въпроса дали да подкрепят за председател на Европейската комисия  Урсула фон дер Лайен ще заседава групата \"Обнови Европа\". В средите на семейството на Европейската народна партия (ЕНП), която я подкрепя, има колебания (бел. ред. - ), а от групата на \"Социалистите и демократите\" (ПЕС), които още нямат решение, предлагат изборът да бъде отложен.      Непредвидимостта се очертава като основна характеристика за новия Европарламент и главно предизвикателство на нашите евродепутати. Потвърждение  за очертаващите се неочаквани компромиси в европолитиката е изборът на председател на Европейската комисия.  Дали ще бъде подкрепена  Урсула фон дер Лайен за поста коментираха пред български евродепутати, непосредствено преди първия им дебат, организиран от Бюрото на Европейския парламент у нас. \"Трудно ще може да бъде прокарана нейната кандидатура\", сподели пред евродепутатът от групата на социалистите и демократите Петър Витанов. \"Все по-трудно ми е да си я представя в тази роля, защото тя успя да даде допълнителен аргумент за тези, които не възнамеряваха да я подкрепят  и разколеба онези, които имаха първоначално намерение да я подкрепят\", каза той.  Витанов сподели, че персонално е разочарован от отпадането на досегашната система на \" \" за главните постове в европейските институции. \"Тази система допринесе за интереса към евроизборите в редица страни, торпилирането й беше неудовлетворително\", коментира той и предположи, че в  групата на ПЕС по-скоро ще има разединение дали кандидатурата на фон дер Лайен да бъде приета.  Според него би било по-добре изборът ѝ да бъде отложен за есента.  Отлагането на избора, според Илхан Кючюк от групата \"Обнови Европа\",  не е добър вариант. Това ще доведе до тежка институционална криза, опасява се той. \"Видяхме, че трите институции – Съвет, Комисия и ЕП, не подходиха с идеята да има тежък институционален сблъсък, а напротив – опитаха се да разрешат въпроса колкото е възможно по-бързо и по възможно най-демократичен начин\", посочи той. \"Създаде се  усещането, че въпросът се решава по безпринципен начин – на тъмно и само от няколко държави, но не е съвсем така, защото всяка държава в ЕП и във всички европейски институции има право на глас и въпросът е как го изразяват и колко категорично\", добави Кючук. Той е категоричен, че Урсула фон дер Лайен не е най-лошият кандидат за председател на ЕК и като нейни предимства изтъкна, че има задълбочени познания в сферата като външната политика, интеграцията и добре познава въпросите на миграцията.   \"Да, има своите пропуски и ние имаме своите очаквания към нея - да изрази по-категорична визия по отношение на данъчната политика на ЕС и как ЕС ще се превърне в конкурентен фактор на САЩ, Китай и други големи държави\", посочи още Кючук и подчерта, че по тези въпроси трябва да продължи разговор с нея. Той съобщи, че в понеделник групата на \"Обнови Европа\" ще заседава и предстои  да вземе категорично решение дали ще я подкрепи. \"Европейските граждани са категорични – искат да живеят в ЕС, но не го харесват в този вид и го искат реформиран.  Този демократичен дефицит трябва да бъде запълнен и ние очакваме механизъм от нея как да бъде запълнен\", заяви още Кючук по отношение на кандидатурата на фон дер Лайен.    Категорична подкрепа за нея изказа Аександър Йорданов, също от ЕНП. \"Аз лично я подкрепям и се надявам групата на ЕНП да бъде единна и да подкрепи германския министър на отбраната за този висок пост, но очаквам и колегите от другите групи, особено българските евродепутати да  я подкрепят\", заяви той.\r\nВ коментар за ,  Асим Адемов, също от ЕНП, отбеляза, че ѝ се възхищава като жена, родила 7 деца и направила кариера в Германия, но е сравнително непозната в средите на Европейския парламент. \"Имахме среща в групата на ЕНП – направи ми добро впечатление, но подочуваме че може да има проблеми  и да не бъде избрана\", добави той. Политиката на компромисите  и прагът за съгласие \"В турболентни времена се намира Европа и ЕС сякаш не знае каква посока да избере\", коментира Петър Витанов. \"Затвърждаването на европейската интеграция за мен е основното предизвикателство пред ЕС и необходимостта от недопускане на разслояване, на размиване на функциите, на връщане на национализма в Европа. Според мен това е основното предизвикателство\", заяви пред той. Помолен да очертае предварителните граници за компромисите, той бе категоричен: \"Имаме граници по отношение на нашето виждане за ролята на ЕС, включително в европейското общество и според мен с това не бива да правим никакви компромиси\".   Асим Адемов също отбеляза, че в новата ситуация непредвидимостта е доста висока. \"Групите в ЕП са доста фрагментирани. Преди ЕНП и социалистите правеха мнозинства и можеше по-лесно да се намери компромис и да управляват заедно, но оттук нататък това е невъзможно, защото и двете групи намаляха като бройка и трябват поне още две групи,  т.е.  необходими са четири групи, за да се формира мнозинство и да се вземат решения. Когато четири отделни интереса се сблъскат трудно се прави компромис. Явно политиката оттук насетне  ще е политика на компромисите\", коментира пред Адемов.   \"Основното предизвикателство ще е непредвидимостта и постигането на полезни решения, защото сме твърде разнопосочни – ЕНП, социалистите, зелените, либералите\", добави евродепутатът от ЕНП.\r\nЗапитан дали има предварителен за евентуални компромиси, Адемов отбеляза, че ЕНП вече е направила много сериозен компромис, който определи като \"почти до границата\" - \"отказахме се от нашия кандидат за поста председател на ЕК Манфред Вебер\".  По думите му, \"бяха погазени основни демократични правила – спечелилата изборите партия да посочи своите кандидати за ръководители, какъвто е демократичния принцип\".\r\n\"Ние преди кампанията направихме вътрешни избори, които спечели г-н Вебер, яви се като наш водещ кандидат и много хора не само от десни парти в различните страни гласуваха за него, но изведнъж се наложи големият компромис  да се откажем от него, което не се посреща никак добре в нашата група\".  В дискусията  той  определи ситуацията като парадоксална: \"Тези, които загубиха изборите, поискаха да ги спечелят на масата на преговорите и основана водеща фигура в тези преговори беше френският президент, който  загуби изборите във Франция и неговите депутати членуват в третата по големина политическа група в ЕП. Не беше редно по този начин да отстранят нашия водещ кандидат, от който се наложи да се откажем\". ", "date": "2019.07.12", "title": "Българските евродепутати не виждат причини за оптимизъм за Урсула фон дер Лайен"}
{"url": "https://www.actualno.com/vraza/v-nedelja-testvat-premestvaneto-na-serovygleroda-realnoto-izvozvane-shte-stane-za-5-dni-news_767965.html", "text": "    От Т . ще бъде а синхронизация на дейностите, а фактическото преместване ще започне в понеделник. Това стана ясно на пресконференция в Областна администрация днес, на която присъстваха всички, ангажирани по преместването и извозването на 110- тона серовъглерода.      „ Съгласувани са дейностите с всички институции, всеки детайл е изчистен, така че да гарантира сигурността на нашите граждани “, заяви областният управител Малина Николова.\r\nУправителят на „Балкан ресурс“ Емил Иванов, чиято фирма ще извърши сложната операция с опасния продукт, каза:  „Цистерните вече са на територията на комбината. Т рядкост са в Европа, но вече пристигнаха във Враца. Техническата част е съгласувана с наши и чужди специалисти – апаратура, товарене, помпи... На практика утре или вдруги ден започваме подготовката на магистралата, която ще осигури експортирането от склада до цистерните. Всички  институции работят като юмрук, за да може  да свършим тази нелека задача. Разчистена е площадката, определени са точките, където ще бъдат разположени пожарната и до този момент имаме пълна техническа готовност до започване на операцията“.   Председателят на междуведомствената комисия Г.Караиванов заяви: „Утвърдихме плана за действие, беше представена и техническата схема. Започваме работа в понеделник, тест в неделя следобяд. Изпълнени са предписанията, които сме дали на 2 юли. По теоретичното представяне нямаме забележки.   Кметът К.Каменов потвърди, че схемата за изпомпването е утвърдена, а през седмицата са се погрижили дори за дребните детайли, от дупките по трасето до растителността на обекта. Фирма БКС е почистила пътя, по който ще минават цистерните, така че да  бъдат облекчени маневрите, които ще се вършат вътре. „Създали сме добри условия операцията да мине гладко и безпроблемно. Периметърът ще бъде направен, когато започне физическото извозване, съгласуван е с пожарната и полицията на Враца, това ще рече,че той ще обхване и мястото зад бетоновата стена в съседство с врачанския язовир – там ще бъдат предупредени хората, които се занимават със земеделие и отглеждат домашни животни. Инспекцията по труда е направила инструктаж на работниците, които ще бъдат на терена на преместването, за тяхната сигурност е предвидено работно облекло, какви мерки за безопасност трябва да спазват.\r\nВ района няма да бъдат допускани мобилни телефони и др. електронни устройства. В близкият периметър не се допуска използването и на дронове.        , като при много горещо време или пък гръмотевици и бури, ще бъде преустановено. Патрулираща полицейска кола ще обезопаси  безпроблемното пътуване на конвоя от цистерни през територията на България. Оставащата вода в басейните на „Камибо“, след като бъде анализирана, ще бъде премахната,ще се разработи план за това и площадката ще бъде почистена“. В неделя при тестването на операцията за преместване на серовъглерода ще бъдат прегледани всички апарати на инсталацията.  Екипът, който ще работи с тях има опит от 10 г. работа с такива продукти. За да гарантират сигурността, Фирма „Балкан ресурс“ разчита и на чужди консултанти, които ще бъдат на терена. Иванов не отговори на въпроса колко средства струва операцията, транспорта и логистиката й, като се позова на изпълнението на своя граждански дълг.\r\n„Всички апарати имат сертификати за работа със серовъглерод, цистерни, помпи, така че от гл.т. на съоръженията, имаме най-доброто от водещи европейски фирми“, уточни шефът на „Балкан ресуср“ Емил Иванов. „Приели сме технология, максимално щадяща съоръженията. Ако с оборудването се случи проблем, предвидили сме в рамките на 40 ч. да бъде доставена съответната резервна част “. ", "date": "2019.07.12", "title": "В неделя тестват преместването на серовъглерода, реалното извозване ще стане за 5 дни"}
{"url": "https://www.actualno.com/football/antoan-grizman-osyshtestvi-naj-dylgo-chakanija-transfer-news_767958.html", "text": "    Нападателят на Атлетико Мадрид Антоан Гризман официално премина в Барселона, след като подписа договор за пет години с каталунците.      Гризман обяви, че няма повече да играе за мадридчани още в края на миналия сезон, а наскоро отказа да се яви за началото на предсезонната подготовка на тима, което предизвика гнева на ръководството на клуба и феновете.\r\nСега обаче нападателят реализира мечтания трансфер и от следващия сезон ще защитава цветовете на Барселона. От \"Камп Ноу\" се подсигуряват, че няма да изгубят новия си футболист, като записват в договора му клауза за откупуване на стойност 800 милиона евро.\r\nАнтоан Гризман играе в Ла Лига от началото на професионалната си карира, като игра за тима на Реал Сосиедад, преди да премина в Атлетико през 2014-та година и да спечели Лига Европа с тима на Диего Симеоне миналата година, когато също така стана световен шампион с националния отбор на Франция.  Колко пари ще платят за правата му шампионите на Испания, . ", "date": "2019.07.12", "title": "Антоан Гризман осъществи най-дълго чакания трансфер"}
{"url": "https://www.actualno.com/balkani/komisija-v-turcija-vyzstanovjava-nepravomerno-uvolnenite-sled-prevrata-news_767879.html", "text": "    В навечерието на третата годишнина от опита за преврат в Турция генералният консул на република Турция в Пловдив г-н Хюсейин Ергани покани на брифинг пловдивските медии и изложи официалната гледна точка към събитието, което беляза и промени политиката на съседната ни страна. Г-н Ергани благодари на българската държава, че оказва съдействие на турските власти в тая връзка, докато съюзници на Турция (бел.авт.- САЩ и Гърция) отказват.      Пипомняме, че САЩ отказват екстрадирането на , сочен за организатор на терористичната организация, повлияла чрез образователни институции в цял свят, както се твърди в официалните изявления на Турция, а Гърция отказа да екстрадира турски висши военни, потърсили там убежище след преврата.   Г-н Ергани информира медиите за работата на комисията, създадена да разгледа жалби във връзка с уволнения и лишаване от пенсии, стипендии и други социални помощи по време на извънредното положение в Турция. Комисията е ситуирана през януари 2017 година, започва реална работа на 17 юли същата година, а до края на миналия месец вече има подадени 126 000 заявления. 6 000 от тях са уважени, хората са върнати на работа и им се изплащат сумите, равни на заплатите в периода на уволнението. Останалите, които получават отрицателен отговор, имат право да се отнесат до Административен съд. Пред тази комисия, която има статута на юридически орган, могат да подадат заявление за възстановяване и организации, но засега с предимство са жалбите на физически лица и на практика няма нито една възстановена до момента организация. Срещу 6 000 положителни отговора, комисията е издала 71 300 отрицателни, работата продължава. Срокът, в който се произнася, са 60 дни.\r\nГ-н Ергани информира и за борбата на турските власти срещу влиянието на Фетулах Гюлен върху образователни институции в цял свят. В Турция с цел да се пребори с неговото влияние, е създадена фондацията Маариф, чиято цел е, без да се нарушава процеса на образование, да поеме управлението на училищата, каза генералният консул. В 18 страни фондацията Маариф е успяла, в 36 държави училищата и курсовете са закрити. В България училищата са две, каза още г-н Ергани - в София и в Пловдив. На въпрос какъв е в момента техният статут, той отговори уклончиво, каза, че те са под юрисдикцията на българското образователно министерство и даде да се разбере, че проблем на родителите е да решават дали децата им да ги посещават.  Що се отнася до гюленистките медии у нас, той посочи два сайта - \"Седмичен обзор\" и \" Диалог България\", но сподели, че не се подновяват често. На въпрос как ще коментира местните избори в Истанбул, които посочиха за втори път кмет на най- големия град в страната противник на Ердоган, г-н Ергани каза, че турският народ е дал своето решение. \"Демокрацията в Турция е от много дълго време, извоювана е с много жертви и въпреки обратното мнение, турската демокрация на тези избори се доказа\", каза още той. ", "date": "2019.07.12", "title": "Комисия в Турция възстановява неправомерно уволнените след преврата"}
{"url": "https://www.actualno.com/society/spirat-tesnolinejkata-septemvri-dobrinishte-news_767975.html", "text": "    С настъпване на лятото и най-силния туристически сезон, от миналата седмица БДЖ започна редовно да отменя най-използвания влак по теснолинейката Септември-Добринище и да го обслужва с автобуси. Мнозина се отказват от пътуването, защото искат да се возят именно с влака. Местни и служители разказват, че не помнят такава ситуация…       С какви локомотиви се обслужва линията? Единствената у нас теснопътна жп линия от 2002 година насам – Септември-Добринище, се обслужва с дизелови локомотиви, произведени и доставени през 1965 и 1988 година. 54-годишните ветерани серия 75-000 са най-старите локомотиви на БДЖ в редовна експлоатация. Тяхната поддръжка е ангажимент на държавния жп превозвач и се извършва в Локомотивно депо Септември. Местни и служители разказват, че работниците в депото сами произвеждат голяма част от частите, понеже нови се доставят рядко – в краен случай. Колкото по-голяма е възрастта на дадена техника обаче, толкова повече внимание иска тя, за да работи още и още. Какво се случи в началото на лятото?   Още на втори юли – в разгара на туристическия сезон, в ранните часове на нощта от БДЖ обявиха, че влакът в 08:45 от Септември за Добринище е отменен и пътниците ще се извозват с нает от частна фирма автобус – все по-честа практика на държавния превозвач в цялата страна. Подаденият 50-местен автобус е крайно недостатъчен да побере всички около 100 желаещи да пътуват. Голяма част от тях са тотално разочаровани, защото са  тръгнали да пътуват с БДЖ не заради прекрасните условия, а заради самата теснолинейка. Но уви! Други за взели велосипеда си под ръка и също приемат лошата новина с разочарование. Някои се отказват от пътуването. След няколко мъчителни часа в автобуса с неработещ климатик и неотваряеми прозорци, пленниците (пътниците) са обслужени и транспортирани.\r\nНа трети и четвърти юли картината се повтаря – мнозина разочаровани, някои се отказват от пътуването и се прибират вкъщи, защото няма теснолинейка, а рейс. От БДЖ обясняват, че няма локомотиви, затова влакът е отменен.\r\nСлед трите кошмарни дни, в петък и събота композицията се движи. Пътниците са значително по-малко, въпреки празника на Велинград в събота и обявеното в социалните мрежи пускане на бюфет-вагона по линията. Вероятно хората не смеят да тръгнат към Септември, защото отново може да няма влак и това няма откъде да се разбере навреме.    След по-малко от седмица, на 11.07.19 г. БДЖ отново отменя сутрешния влак по теснолинейката в последния момент поради липса на достатъчно изправни локомотиви. Изпратен е автобус.    Какви са причините? Само допреди около половин година БДЖ разполагаше с 6 технически изправни локомотива за теснолинейката, но изведнъж – поради повреди, броят им е намалял на 50% и днес те са само 3. В миналата седмица един от работещите на последни издихания се разваля и така с оставащите два локомотива е невъзможно обслужването на 8-те влака. Затова на помощ идват автобусите. Въпреки това, запознати твърдят, че работещите в депото правят невъзможното да съживяват старите машини след всяка авария. Но липсват нови части, а кърпенето със стари не е надеждно. Какви са последиците? След като за последните 10 дни БДЖ 4 пъти отменя най-пълния влак по теснолинейката и успява да откаже множество туристи от желанието им да пътуват по линията, интересът към уникалното жп съоръжение започва да намалява в разгара на лятото, когато иначе броят пътници значително нараства и това е видно от пълните вагончета и увеличения им брой.   Освен туристите, местното население от селата, които обслужва гара Цветино, остават напълно откъснати от света. Населените места, където живеят, се намират на 10 км черен планински път от най-близкото шосе и се обслужват само с влака. Когато няма влак – автобусите не ходят до там, защото пътят е лош. Тези хора остават на произвола.    Какви са изводите? Държавата, в лицето на БДЖ и Министерство на транспорта, не взема абсолютно никакви мерки за удължаване живота на теснолинейката. Защото няма ли изправни локомотиви – няма да има влакове, няма да я има и теснолинейката. Дали обаче именно това не е целта?\r\nПреди 5 години поради подмяна на мост два месеца през лятото нямаше влакове по теснолинейката. Всеки ден десетки туристи се отказваха от пътуването, разбирайки че трябва да пътуват с автобуси. Хората си искат влака – и местните, и туристите. Но тогава причината не беше на БДЖ, а на стопанина на инфраструктурата – ДП НК“ЖИ“.\r\nЗа първи път в новата, а може би и в цялата ѝ история, теснолинейката се обслужва с 2-3 от минимум 3 необходими локомотива и БДЖ отменя най-пълния влак няколко дни, при това точно в разгара на активния сезон, когато хората масово пътуват. Цели ли някой висшестоящ да откаже хората от линията, след което да отчете спад в броя пътници и приходите и отново да се заговори за закриване на губещи направления, а теснолинейката да стане отново редовен пример? Опасения и надежди    В момента пред теснолинейката Септември-Добринище стои опасността до няколко месеца или години тя да спре да функционира поради липса на здрави и работещи локомотиви. Ще вземе ли държавата адекватни мерки – да закупи нови части, да модернизира локомотивите и да даде бъдеще на тази уникална атракция, посещавана от целия свят?\r\nПрез 2002 година държавата преустановява движението на влакове по другите две теснолинейки – Червен бряг-Оряхово и Пазарджик-Варвара. Скоро след това линиите са закрити, частично демонтирани и масово разграбени. Мотивите за тези действия са „нерентабилност” и „загуби”, но неофициално се знае, че чужди интереси са причина да се затрият тези и много други железници. А ползата за държавата остава неясна до днес не само за откъснатите и убити селища по изчезналите маршрути, но и за повечето здраво мислещи хора у нас.\r\nЕдва ли има обикновен човек, докоснал се до това национално богатство, който да не мечтае един ден линията да привлича туристи от целия свят с целенасочени действия и политики на държавата.\r\n… И да не забравяме, че през това време сходни теснолинейки „се пукат по шевовете” от туристи в съседните ни Румъния и Сърбия с далеч по-малко впечатляващи трасе, природа и съоръжения…  ", "date": "2019.07.12", "title": "Спират теснолинейката Септември-Добринище?"}
{"url": "https://www.actualno.com/smolyan/vyzlojena-e-pylnata-porychka-za-gkpp-rudozem-ksanti-news_767866.html", "text": "    Финализирана е в пълнота процедурата за строителство и строителен надзор на . Възложител на двете поръчки е областният управител на Смолян Недялко Славов.      Първо бе приключен изборът на строител. Наскоро излезе класирането за строителния надзор. Срокът за обжалване на процедурата изтече, така че до дни ще се сключи договор с класираното на първо място обединение „Бул Инвест Инженеринг“, което се състои от фирмите „Екоинженеринг“ ЕООД и „Бул Инвест Контрол“ ЕООД. Те са спечелили поръчката с оферта за 181 808 лв. без ДДС.\r\nКонсорциумът „Партньори – Ксанти“ пък поема ангажимента да изпълни строителството  за 14 234 563 лв. без ДДС. Той се състои от четири фирми: „Копекс и Ко“ ЕООД (София), „Агробилд“ ЕООД (гр. Белица), „БГ Ленд Ко“ ООД (Варна) и „СК – Варна 2007“ ЕООД. .  Освен сградата и комуникации за бъдещия Граничен контролно-пропускателен пункт към Гърция, който ще е на наша територия, трябва да се изгради и подход от около 800 метра. Той е продължение на републиканския второкласен път II-86. Ще е с три ленти за движение – две по 3,50 метра, една по 3 метра и два банкета по 1.50 метра.\r\nВ зоната на ГКПП ще се оформят и благоустроят две площадки. Ще се изградят три административни сгради, две контролни кабини, площадка за мобилен рентген, обществени тоалетни, здравен контрол, хале за щателна митническа проверка, навес с метална покривна конструкция, осова автомобилна везна за обслужване на ГКПП.\r\nПредвидено е да се изградят три отделни пътни трасета с по четири самостоятелни ленти за движение. Граничният пункт, според спогодбата между България и Гърция, ще е предназначен за всички видове автомобилни превози и товари    На въпрос кога ще започне работата на терен областният управител отговори, че се очаква решение на Министерския съвет за дофинансиране на обекта с 13,5 млн. лв. Останалите средства са осигурени по Програмата за трансгранично сътрудничество Гърция-България. ", "date": "2019.07.12", "title": "Възложена е пълната поръчка за ГКПП Рудозем – Ксанти"}
{"url": "https://www.actualno.com/starazagora/starozagorski-deca-pusnaha-kerkenezi-na-svoboda-snimki-news_767830.html", "text": "    Десет млади черношипи ветрушки освободиха заедно със старозагорски деца от Спасителния център за диви животни на \"Зелени Балкани\" в Стара Загора. Птиците са втората група керкенези, които са отгледани във волиерите на центъра и се пускат на свобода в дивата природа . Те са поколение на представители на вида, които са спасени и лекувани, но заради ампутирани крила и крака не могат да бъдат върнати в естествена среда.       Под грижите на лекари и доброволци в спасителния център ветрушките създават двойки и отглеждат малки, които се пускат на свобода. Чрез такива кампании \"Зелени Балкани\" запознават децата с птиците и им дават възможност да се докоснат до тях, което е начин да ги приобщят и към каузата за опазване на видовете и  за запазване на равновесието в природата. Сред децата, които се включиха в освобождаването на керкенезите, имаше не само нарочно доведени от родителите си, а и случайно озовали се на мястото на събитието и живеещи в други населени места.    ", "date": "2019.07.12", "title": "Старозагорски деца пуснаха керкенези на свобода (СНИМКИ) "}
{"url": "https://www.actualno.com/business/teletol-hvyrli-rykavicata-na-petja-avramova-za-elektronnata-vinetka-news_767925.html", "text": "    Готови сме да представим продукт, който е технически съвместим със системата на електронното таксуване т.е. за електронната винетка. Готови сме да го демонстрираме във всеки ден на следващата седмица, като предлагаме демонстрация да бъде направена на 16 юли, от 11:00 часа. Това заяви \"Телетол\" във връзка с вчерашно изказване на регионалния министър Петя Аврамова.      Припомняме, че : \" \". Това са трите фирми, които имат договор за събиране на пътни такси на база изминато разстояние. На \"Телетол\" договорът беше прекратен само в частта винетка\".   От \"Телетол\" са категорични, че могат да демонстрират продукта си, макар АПИ да не е предоставила достъп до електронната система за винетката.\r\n\"Системата на \"Телетол\" е завършена и функционираща още от началото на месец март 2019, от когато и ние имаме готовност да я представим и да започнем работа, но до момента Агенция \"Пътна Инфраструктура\" отказа да присъства на определената дата за представяне на софтуера на \"Телетол\", казват от фирмата и прилагат писмо-отговор от АПИ. От писмото личи, че става въпрос за периода 04. - 07.06.2019, като то е подписано от председателя на УС на АПИ Георги Терзийски, но в него пише, че всъщност експертите, които отговарят за системата, имали служебни ангажименти в тези дни и трябва да се договори нова дата за провеждане на теста.  От \"Тетол\" завършат по адрес на Аврамова със следното: \" \", като са категорични, че от АПИ не спазват закона. ", "date": "2019.07.12", "title": "\"Телетол\" хвърли ръкавицата на Петя Аврамова за електронната винетка"}
{"url": "https://www.actualno.com/curious/izkustven-intelekt-za-pyrvi-pyt-bi-pet-igracha-navednyj-na-poker-news_767911.html", "text": "    Програмите с изкуствен интелект са побеждавали хората на табла, шах, японската игра го и покер между двама играчи, но покерът с множество играчи винаги е недостижим като победа за ИТ. Но сега вече мисията е изпълнена, пише Франс24.      Изследователи от университета „Карнеги Мелън“, работещи с инициативата ИТ на Фейсбук, обявиха в четвъртък, че тяхната програма е победила група от най-добрите професионалисти в 6-членен покер в Тексас.   Програмата „Плурибус“ и голямата й победа бяха описани в американското списание „Сайънс“.\r\n\"Плурибус“ постигна свръхчовешко представяне в мултиплеър покера, което е признато като нов етап в работата с изкуствен интелект в сферата на игрите\", казва Томас Сандхолм, професор по компютърни науки в „Карнеги Мелън“.  \"Досега крайъгълният камък за ИТ в стратегическите разсъждения бяха игрите между повече от двама играчи,\" каза Сандхолм в изявление, публикувано от университета.\r\nСпоред създателите на „Плурибус“, технологията може да бъде използвана за решаване на \"голямо разнообразие от реални проблеми\", които, подобно на покера, включват участници, които блъфират или крият ключова информация.   Програмата победи за първи път двамата големи покер шампиони Дарън Елиас и Крис Фъргюсън, които са изиграли по 5 000 ръце срещу него.    След това тя победи 13 професионалисти в отделен експеримент, петима в един и същи момент. „От общо 10 000 ръце програмата стана победител“, заявиха изследователите.\r\n\"Нейната основна сила е способността й да използва смесени стратегии,\" каза Елиас.\r\nНякои от стратегиите на програмата \"може дори да променят начина, по който професионалистите играят играта\", твърдят учените. ", "date": "2019.07.12", "title": "Изкуствен интелект за първи път би пет играча наведнъж на покер  "}
{"url": "https://www.actualno.com/politics/dyrjavata-poema-oshte-dylg-zaradi-f-16-news_767890.html", "text": "    Правителството ще емитира още 200 млн. лева нов дълг под формата на 20-годишни облигации. Това става ясно от за аукциона на сайта на БНБ.      Емисията е втората, след като преди малко над половин месец вече от 300 млн. лева, а първоначално беше обявено, че се целим в 400 млн. лева. В обявлението на сегашния търг е посочена лихва от 1,5%. Толкова беше лихвата и за 20-годишните държавни ценни книжа (ДЦК), с които набрахме 100 млн. лева. Сега търгът е изцяло за 20-годишни ДЦК.   Междувременно от Министерския съвет оповестиха официално, че ще има извънредно заседание точно заради сделката за F-16. На това заседание ще се гледа предложение за изменение на Закона за държавния бюджет. Официалната информация гласи: \" \".\r\nReuters цитира финансовия министър Владислав Горанов, който казал, че заради сделката бюджетният дефицит за 2019 година ще бъде увеличен четворно - вместо заложените 0,5%, той ще стане 2% . Мнението на Горанов е, че \"това еднократно усилие няма да доведе до сериозно нарушаване на фискалната дисциплина\".  На редовното си заседание тази седмица сделката за 8 изтребителя F-16, но тя трябва да бъде одобрена и от парламента. Цената е 1,256 млрд. долара, като САЩ ще поемат 60 млн. долара от тях. Това са парите за приспособяване на авиобазата \"Граф Игнатиево\", която трябва да приеме самолетите. Общата стойност на ремонта на базата, в която в момента са базирани изтребителите МиГ-29, ще е около 100 млн. лв. Освен хангари за новите изтребители, в нея ще бъдат направени закрити стоянки за техническо обслужване на F-16, както и чисто нова противопожарна система на цялата авиобаза. Като част от сделката в България ще бъдат построени заводи за ремонти на възли за самолети. Ще има и помощ от САЩ за разработка на дронове, стана ясно от думите на военния министър Красимир Каракачанов.\r\nКакво точно купуваме според правителството - припомнете си в ! ", "date": "2019.07.12", "title": "Държавата поема още дълг заради F-16"}
{"url": "https://www.actualno.com/europe/turcija-i-rusija-sblijavane-sled-razriv-news_767876.html", "text": "    Анкара и Москва стартираха по-тясно сътрудничество, след като преодоляха сериозен разрив през 2015 г. след       На фона на пристигналата от Русия в Турция в сделка, която разгневи САЩ, тук става дума за последствията и възстановяването на двустранните отношения, пише Антоанет Шалаби-Муала в анализ за „Франс прес“, преведен от БГНЕС. Ето какво се казва в текста\": „Нож в гърба“ През ноември 2015 г. два турски военни самолета свалиха руски военен самолет над границата Турция-Сирия, което доведе до смъртта на пилот.  Русия отхвърли твърдението на Турция, че самолетът, изпратен в подкрепа на борбата на сирийския режим срещу бунтовниците, се е отклонил към турското въздушно пространство.\r\nПрезидентът Владимир Путин заби \"нож в гърба\", като Москва обяви множество икономически санкции срещу Анкара, включително върху селското стопанство, туризма и строителството. Турция съжалява     Има размразяване в края на юни 2016 г., когато президентът Реджеп Тайип Ердоган изрази съжаление за инцидента и призова за по-приятелски връзки.\r\nКремъл каза, че също съжалява.\r\nСлед първото телефонно обаждане след инцидента Путин обяви край на забраните за туризъм и нормализиране на търговските връзки.\r\nСледващият месец той бе сред първите международни лидери, които предложиха подкрепа на Ердоган след неуспешния държавен преврат. Напред с газопровода    През август 2016 г. двамата лидери се срещнаха в Санкт Петербург, като Путин каза, че след което техните страни са \"преживели един много сложен момент\", искат да преодолеят своите \"трудности\".\r\nПрез октомври Русия и Турция подписаха споразумение за изграждане на газопровода „Турски поток“, който ще изпомпва руски газ под турските води в Черно море към Европа.\r\nСтроителството започна през март 2017 година. Заедно за През януари 2017 г. Русия, Турция и Иран започнаха преговори в Астана, Казахстан, за прекратяване на сирийския конфликт.\r\nТой е встрани от Съединените щати, с които и двете имат напрегнати отношения.\r\nНяколко кръга доведоха до съгласие за четири \"деескалационни\" зони в Сирия, което доведе до намаляване на насилието в някои области.   Въпреки че Русия подкрепя режима, а Турция стои зад бунтовниците, те изграждат силно сътрудничество за Сирия. „Най-важен партньор“ През март 2017 г. Путин и Ердоган обявиха \"нормализиране\" на отношенията. \"Ние считаме Турция за наш най-важен партньор\", каза Путин.\r\nТе подписаха нов план за икономическо сътрудничество и се ангажираха да продължат сътрудничеството, по-специално в борбата срещу групировката „Ислямска държава“ (ИД), действаща в Сирия.\r\nВ края на май Путин нареди отмяна на повечето останали санкции срещу Турция. Руската отбранителна система    През септември 2017 г. Турция подписа споразумение с Русия за закупуване на нейната система за противоракетна отбрана С-400, първата голяма покупка на оръжие от Москва.\r\nТова породи загриженост у съюзниците на Анкара във военния алианс на НАТО.\r\nПрез декември Русия обяви, че преговорите са приключили,  с доставка, насрочена за 2019 година. Споразумение за ядрена централа През април 2018 г. двамата президенти започнаха изграждането на първата атомна електроцентрала в Турция, която ще бъде построена от руското държавно атомно-енергийно предприятие „Росатом“.\r\nОчаква се атомната електроцентрала „Аккую“ да започне да функционира до 2023 г.    Нова сделка за Сирия През септември 2018 г. те се съгласиха да създадат \"демилитаризирана зона\" около сирийския регион Идлиб в опит да избегнат военни нападения срещу последния бунтовнически и джихадистки бастион в страната.\r\nСирийските сили и техните руски съюзници обаче засилиха ударите в зоните от април 2019 г. Съвместно производство за отбрана През май 2019 г. Ердоган заяви, че Турция и Русия ще произвеждат съвместно следващо поколение отбранителни Няма абсолютно никакъв шанс да се откажем от покупката на С-400, добави той, след като Вашингтон заплаши със санкции, ако сделката се състои. ", "date": "2019.07.12", "title": "Турция и Русия: Сближаване след разрив "}
{"url": "https://www.actualno.com/pleven/zakrivat-devet-paralelki-v-plevensko-lipsvat-uchenici-news_767874.html", "text": "    Общо девет паралелки в училища от Плевенска област са закрити, защото не са събрали достатъчно ученици. От тях четири професионални паралелки са в областния град, две са в Червен бряг и по една са в Левски, Тръстеник и Чомаковци, съобщи днес Регионалното управление на образованието в Плевен, съобщи кореспондент на .      Общо 1829 ученици в региона са подали заявления на първия етап на класиране за прием в 8-ми клас. 120 от тях са от други области. Класирани са 1779 ученици – 866 са в профилирани паралелки, а 913 са в професионални.   Извън първото класиране са останали 50 ученици и ще чакат второто, за да могат да продължат образованието си.\r\n89 деца с хронични заболявания, увреждания, специални образователни потребности или останали без родителски грижи са насочени от комисия към съответни паралелки.   ", "date": "2019.07.12", "title": "Закриват девет паралелки в Плевенско, липсват ученици"}
{"url": "https://www.actualno.com/balkani/200-000-albanci-sa-poluchili-grycko-grajdanstvo-prez-poslednite-godini-news_767883.html", "text": "    Албания е една от страните с най-голяма емиграция на населението в Европа. Основната причина за тяхното напускане е намирането на по-добра работа и по-добро заплащане, а оттам и по-добри условия на живот и по-добро бъдеще, предаде БГНЕС.      Висок процент албански граждани продължават да емигрират в западноевропейските страни, но това изглежда не се отнася само за албанците, живеещи в страната, а и за албанските имигранти в Гърция.   Еда Геми, експерт по емиграция, каза, че от 2011 до 2018 г. около 200 000 албански имигранти са получили гръцко гражданство.\r\nСпоред нея гръцкото гражданство позволява на албанските имигранти да се движат по-лесно в други страни от ЕС.  „Имаме една част от имигрантите - първо и второ поколение, които са получили гражданство и в момента се намират главно в Лондон и Брюксел. От 2011 до 2018 г. около 200 000 албанци са получили гръцко гражданство, което улеснява тяхното движение в страните от ЕС. Смята се, че 35 000 от второ поколение в Гърция, понастоящем живеят главно в Лондон и Брюксел“, според Геми.\r\nТя посочи, че има и друга категория албански имигранти в Гърция, които са получили петгодишно разрешение за пребиваване, което им позволява да се движат и работят в страните от ЕС в продължение на пет години.   Най-желаните страни за второто и третото поколение албански имигранти, които заменят Гърция, са Германия, Швеция, Норвегия и Обединеното кралство.     ", "date": "2019.07.12", "title": "200 000 албанци са получили гръцко гражданство през последните години"}
{"url": "https://www.actualno.com/politics/emil-radev-njama-da-prieme-nominacija-za-glaven-prokuror-news_767946.html", "text": "    Евродепутатът Емил Радев е категоричен, че няма да приеме номинация за главен прокурор: Аз ясно съм заявил, че ще работя в Европейския парламент.      Тази седмица бях избран за зам.-председател на една много важна комисия в парламента - Комисията по граждански свободи, правосъдие и вътрешен ред, каза той.   Винаги моите приоритети са били свързани с работата ми в ЕП и защита на интересите на България там, допълни Радев.\r\nТой сподели в аванс за БНР, че очаква новия мандат в ЕП да бъде „много по-труден от предния“, но допълни: „В момента ние сме 17-те избрани от България да защитаваме българския интерес в ЕП и да защитаваме българските интереси в ЕС,  Надявам се, че както и в предния мандат, ще успеем да се обединим по важните за България теми и ще работим заедно, загърбвайки политическите различия и това, че сме избрани от различни политически партии, а в Европейския парламент сме в различни политически семейства“.\r\nЩе са нужни 3-4 политически семейства в ЕП, за да се приеме дадено законодателство и да се направи даден избор, така че трябва да има „много ясна българска позиция и много ясна подкрепа във всяко едно политическо семейство“, каза той в предаването „Преди всички“ по „Хоризонт“.   Дебатът по отношение на кандидатурата на Урсула фон дер Лайен за председател на ЕК „общо взето е приключил“ в редиците на ЕНП, допълни той.     ", "date": "2019.07.12", "title": "Eмил Радев няма да приемe номинация за главен прокурор"}
{"url": "https://www.actualno.com/america/trus-nad-4-po-rihter-v-shtata-vashington-news_767891.html", "text": "    Трус с магнитуд 4,6 е регистриран в щата Вашингтон, според данни на Американската служба за геоложки проучвания.       е регистрирано в 09:51 централно гринуичко време. Епицентърът се намира в района на град Сноухомиш. Огнището е на дълбочина 22,3 километра, съобщава РИА Новости.   Не е получена информация за евентуални жертви и унищожение, предаде БГНЕС.\r\nГеоложката служба отбелязва \"зелен код\" на заплаха от последиците от земетресението, което означава ниска вероятност за пострадали и материални щети.   ", "date": "2019.07.12", "title": "Трус над 4 по Рихтер в щата Вашингтон"}
{"url": "https://www.actualno.com/moresport/zapochva-mejdunarodnijat-turnir-po-lakros-kupa-sofija-news_767868.html", "text": "    В първия ден от – купа \"София\", организиран от Българската федерация по лакрос, ще се проведат 5 мача:       16:30 - Bulgarian Khans (България) – City of Stoke (Англия)\r\n17:30 - Chichko Lax (сборен отбор) – Belgrade Zombies (Сърбия)  18:30 - Bulgarian Khans (България) – Istanbul Sultans (Турция)\r\n19:30 - City of Stoke (Англия) - Chichko Lax (сборен отбор)\r\n20:30 - Belgrade Zombies (Сърбия) - Istanbul Sultans (Турция)    България ще бъде представена от сборен отбор от играчи в българската лакрос лига под името \"Българските ханове\".\r\nБългарската федерация по лакрос кани всички почитатели на атрактивните групови спортове да подкрепят „Българските ханове“ на отриващия се днес турнира на игрищата „Бароко спорт“ до зала \"Бонсист\" в Студентски град. За загрявка преди надпреварата, която завършва на 14 юли, беше проведена тренировка с Ноа Паркър който играе за отбора на  Chichko Lax. Снимки:      ", "date": "2019.07.12", "title": "Започва международният турнир по лакрос купа \"София\""}
{"url": "https://www.actualno.com/asia/kitaj-vyvejda-sankcii-sreshtu-sasht-za-vnosa-na-oryjie-v-tajvan-news_767897.html", "text": "    Китай възнамерява да наложи санкции на американски компании, участващи в продажбата на оръжие на Тайван, заяви днес говорителят на външното министерство Ген Шуан, предаде РИА новости, цитирани от БГНЕС.      \"В името на защитата на държавните си интереси, Китай ще наложи санкции на американските предприятия, участващи в продажбата на оръжие на Тайван\", се казва в изявление на китайското външното министерство.   По-рано беше съобщено, че американският Държавен департамент е одобрил продажбата на Тайван на танкове M1A2T „Abrams” и преносими системи за противовъздушна отбрана \"Stinger”, както и на друго свързано оборудване на стойност над два милиарда долара. Тайван иска продажбата на 108 специални модифицирани танка, 14 ремонтиращи и възстановителни превозни средства „M88A1”, 16 влекача, както и повече от 300 картечници, различни боеприпаси и военно обородуване. Освен това е одобрена възможната продажба на повече от 250 комплекта „MANPADS” на „Stinger” на стойност над $ 223 милиона. ", "date": "2019.07.12", "title": "Китай въвежда санкции срещу САЩ за вноса на оръжие в Тайван "}
{"url": "https://www.actualno.com/business/evropejskijat-syd-nap-trjabva-da-vryshta-dds-vyrhu-nesybiraemi-vzemanija-news_767886.html", "text": "    НАП следва да възстанови ДДС по несъбираеми вземания. Това реши Съдът на Европейския съюз по , което е заведено от „УниКредит Лизинг“ срещу НАП.      Всъщност решението е заради преюдициално запитване, а случаят касае лизингов договор за 11 години, като според него задължително трябва да се купи поземлен имот и там да се построи сграда. Това значи, че „УниКредит Лизинг“ е трябвало да извърши имотната покупка, да строи и да предаде сградата на другата страна по договора - „Визател“ ООД . В договора се предвижда, че „УниКредит Лизинг“ може да прекрати предварително договора при неплащане от „Визател“ на поне три лизингови вноски и да поиска плащане на обезщетение, равно на сумата от всички неплатени вноски до края на срока на лизинга.   Само че от 4 август 2011 г. до 31 август 2012 г., „УниКредит Лизинг“ издава фактури с начислен ДДС, макар „Визател“ не плаща дължимите вноски по договора. Следва искане НАП да възстанови ДДС-то, но то е отхвърлено. Следва обжалване в съда, който застава на позицията на НАП на първа инстанция, но делото отива във Върховния административен съд (ВАС).\r\nВ крайна сметка ВАС изпраща три въпроса до Европейския съд и той посочва, че съгласно европейското право следва да се връща ДДС, начислявано по договор, след като този договор не е изпълнен в определена част. Връща се ДДС-то именно върху неизпълнената част.   ", "date": "2019.07.12", "title": "Европейският съд: НАП трябва да връща ДДС върху несъбираеми вземания"}
{"url": "https://www.actualno.com/politics/angelkova-nikakva-situacija-ne-moje-da-e-izvinenie-za-sluchaja-s-izraelskite-turisti-news_767880.html", "text": "    Мобилни групи на Министерството на туризма направиха проверка в хотел с адресна регистрация в Несебър. Спешната инспекция разпореди министърът на туризма Николина Ангелкова, след като в общественото пространство се появи информация за конфликт в хотела с израелски туристи.  Заедно с експертите на Министерството на туризма в са и представители на Комисията за защита на потребителите.      На място експертите са установили, че конфликтът и разговорът на висок тон е започнал заради желание на четирима туристи-две жени и две деца да бъдат настанени веднага след пристигането им в 11 ч. и отказ на хотела да го стори преди 14 ч. На място е бил и представител на туроператора и гостите вече са настанени в друг хотел.   Представителите на държавата са проверили детайлно документите по резервацията на туристите и твърдо са настояли, че професионализмът изисква уважително отношение към туристите -български или чуждестранни, независимо от ситуацията.  Що се отнася до документите за категоризация на хотела - при проверката не са установени нарушения.  Остро осъждаме всякакви прояви на грубо отношение с туристи, тъй като подобни случаи влияят на имиджа на България. Никакви обстоятелства не могат да оправдаят това, коментира министър Ангелкова.\r\nОтбелязваме, че интересът за туризъм у нас от Държавата Израел е стабилен и в последните години отбелязва устойчив ръст в годините. Данните показват, че в периода януари-май 2019 г. чуждестранните туристически посещения от Израел са 71 764. За миналата година  броят им се увеличава със 17,3% спрямо 2017 г. до 244 146. През 2017 г. гражданите на Израел посетили България са били 208 594, което представлява увеличение от 13,7%, съобщиха още от министерството на туризма.  Туристите-български или чуждестранни могат да подават сигнали при всякакви съмнения за извършване на неправомерни действия по Закона за туризма. Сигнали се изпращат на е-mail: nerednosti@tourism.government.bg, както и на телефон – 02/ 90 46 895.\r\nВижте повече за случая в     ", "date": "2019.07.12", "title": "Ангелкова: Никаква ситуация не може да е извинение за случая с израелските туристи"}
{"url": "https://www.actualno.com/crime/10-hil-lv-garancija-za-rumyneca-pregazil-dete-vyv-varna-news_767875.html", "text": "    Варненският апелативен съд определи 10 000 лева парична гаранция на румънския гражданин Адриен Кр., причинил по непредпазливост на паркинг , съобщиха от пресслужбата на съда.      В началото на седмицата апелативният съд поиска да се съберат нови доказателства за личността на румънския гражданин Адриен Кр. Съдебните власти в Румъния са изпратили писмени данни за чистото съдебно минало на своя сънародник, както и сведение затова, че в родината си Адриен не е бил наказван и по административен ред.   Според съда няма реална опасност Адриен да се укрие от наказателно преследване или да извърши престъпление. ", "date": "2019.07.12", "title": "10 хил. лв. гаранция за румънеца, прегазил дете във Варна "}
{"url": "https://www.actualno.com/society/zatvarjat-vremenno-uchastyk-ot-podbalkanskija-pyt-v-rajona-na-karlovo-news_767872.html", "text": "    От 14 ч. утре - 13 юли, до 14 ч. на 14 юли /неделя/ се затваря за движение участък от Подбалканския път I-6 в района на Карлово, съобщиха от АПИ. Ограничението е за извършване на заключителните работи при изграждането на ново кръгово кръстовище на първокласния път. Предстои полагането на последния асфалтов пласт и на пътната маркировка, а  това налага спиране на трафика.      Обходният маршрут за пътуващите в посока Бургас е: с. Иганово - с. Московец – с. Богдан – с. Каравелово – с. Климент– с. Войнягово – гр. Баня – с. Васил Левски – път I-6 за гр. Бургас.   Маршрутът за пътуващите към София е: с. Васил Левски – гр. Баня – с. Войнягово – с. Климент – с. Каравелово– с. Богдан- с. Московец - с. Иганово по път I-6.\r\nНовото кръстовище е в началото на Карлово, в посока Сопот, и е на мястото на старото триклонно кръстовище с обходния път на града. За изграждането му АПИ осигури близо 781 хил. лв. С построяването му транзитното движение се извежда от центъра на Карлово, повишава се безопасността на движение и се намаляват до минимум предпоставките за пътни инциденти. Новото кръстовище ще бъде и с енергоефективно LED осветление.   ", "date": "2019.07.12", "title": "Затварят временно участък от Подбалканския път в района на Карлово "}
{"url": "https://www.actualno.com/america/trymp-objavi-izvynredno-polojenie-v-luiziana-news_767885.html", "text": "    Американският президент Доналд Тръмп обяви извънредно положение заради опасността от тропическата буря \"Бари\", това съобщава AFP. в петък и в събота да достигне мощта на ураган, когато ще удари бреговете на щата Луизиана.      Поради тази причина Тръмп издаде указ за извънредно положение в САЩ, което ще позволи на федералните агенции да участват в усилията за справяне с щетите, които се очаква да бъдат нанесени. Действията на президента са и след молба от страна на губернатора на щата Луизиана Джон Едуардс.   По-рано извънредно положение бе въведено само в Луизиана, но след указа на държавния глава, то ще важи за цялата територия на САЩ. ", "date": "2019.07.12", "title": "Тръмп обяви извънредно положение в Луизиана"}
{"url": "https://www.actualno.com/europe/kipyr-iska-es-da-sankcionira-tejko-i-realno-turcija-news_767769.html", "text": "    Санкциите, които бяха разгледани вчера от постоянните представители на страните-членки на ЕС в Брюксел срещу Турция заради сондажите ѝ за газ край бреговете на Кипър, не са достатъчни. Това счита официална Никозия, пише гръцкото издание \"Катимерини\", цитирана от БГНЕС.      Медията припомни, че външните министри на ЕС се съгласиха, че може да се предприемат наказателни мерки срещу Турция заради нейните сондажи в териториалните води, за които претендират Република Кипър и Северен Кипър, която е призната само от Анкара.   Евентуалните санкции включват прекратяване на диалога на високо равнище, както и на преговорите по споразумението за въздушен транспорт. Предприсъединителната подкрепа, която Турция получава като страна, която иска членство в ЕС, вероятно ще бъде намалена. През миналата година Турция е получила заеми от ЕЦБ на стойност 386 млн. евро.\r\nНо за Кипър мерките, предложени в документа, са много общи и кухи, а критиците смятат, че не са включени конкретни ограничителни мерки.  Каква е позицията на САЩ и Египет - научете в ! ", "date": "2019.07.12", "title": "Кипър иска ЕС да санкционира тежко и реално Турция"}
{"url": "https://www.actualno.com/dobrich/folklorni-systavi-ot-cjal-svjat-se-sybirat-na-festival-v-dobrich-news_767796.html", "text": "    Добрич се превръща в сцена на международен фестивал „ Фолклор без граници “ в дните от 22 до 24 юли, съобщиха от общината. В 18-ото издание ще вземат участие два добруджански състава и 7 чуждестранни . Фестивалът е съвместна инициатива на общината с Националната секция на  CIOFF – България (Международен съвет на организаторите на фестивали за фолклор и традиционни изкуства, асоцииран член на ЮНЕСКО) и е под патронажа на кмета на Добрич Йордан Йорданов.      Пред жителите и гостите на града фолклорни мотиви ще демонстрират състави от Панама, Аржентина, Източен Тимор, Грузия, Башкирия, Египет, Колумбия.\r\nКонцертите на участниците ще са предшествани с дефиле по пешеходната зона на Добрич. ", "date": "2019.07.12", "title": "Фолклорни състави от цял свят се събират на фестивал в Добрич"}
{"url": "https://www.actualno.com/moresport/pyrvijat-v-istorijata-kojto-shte-prepluva-burgaskija-zaliv-e-v-ochakvane-na-starta-news_767862.html", "text": "    Най-дългият плувен маратон в Черно море, ще се проведе в Бургаския залив на 17 юли. Амбицията на Цанко Цанков , преплувал Бургаския залив от нос Емине до Маслен нос. Очакванията на плувеца и неговият екип са, това да стане за 10-12 часа, като основен фактор са атмосферните влияния. Разстоянието на маратона по права линия в морето е 44 километра и 700 метра. Маршрутът е с 11 километра по-дълъг от преплуването на Ламанша от Франция до Великобритания.      За предстоящото състезание с морето и със самия себе си, плувецът каза:“Ако се справя, това ще бъде най-дългото преплувано разстояние в акваторията на Черно море. Досега са изминавани най-много 30 километра близо до руското крайбрежие. В подготовката си получавам подкрепа и съвети от нашия най-опитен и титулован плувец в открити води Петър Стойчев, за което съм му благодарен. Благодаря и на Община Бургас за оказаната помощ. По време на плуването на всеки 15-20 минути, ще приемам специални напитки, които съдържат необходимото количество въглехидрати, електролити, минерали, с които да се подържа работоспособността на организма и да се предотврати дехидратацията на тялото. Но, това не значи спиране на плуването. Аз нямам право да се качвам на лодката. Това става във водата, като със специален стик, на който има поставка за чаша, ще ми подават напитки, които аз ще поемам в движение и продължавам.Тогава, хората от екипа, ще ми дават указания и ще ми казват скоростта с която се движа, дистанцията и времето, което остава до крайната точка.“   За маратона 31-годишният Цанко Цанков тренира от месец ноември миналата година. Досега постиженията му са били в басейн и няма голям опит в открити води.“Заливът трябва да позволи да бъде преплуван“, казва Цанков.\r\nТой познава условията в моето, тъй като е израснал в Бургас и дори е спечелил плувния маратон от Моста в Морската градина до остров Света Анастасия.   Цанко е рекордьор и многократен национален шампион, двукратен сребърен медалист от световно първенство по плуване за ветерани. Той е под номер три във вечната българска ранглиста на сто метра съчетано плуване.   В тежката битка с морето, Цанко Цанков разчита на подкрепата на различни институции като Морска администрация, Гранична полиция и Военноморска база Бургас, които са помогнали при подготовката на състезанието.     ", "date": "2019.07.12", "title": "Първият в историята, който ще преплува Бургаския залив, е в очакване на старта"}
{"url": "https://www.actualno.com/moresport/novi-razkritija-za-systojanieto-na-mihael-shumaher-news_767817.html", "text": "    Мистерията около състоянието на легендата във Формула 1 продължава. През 2013 година той претърпя инцидент в Алпите, след който получи сериозни черепно-мозъчни травми, което наложи операция.      От тогава семейството му ограничи достъпа до него, както и изходящата информация за състоянието му. Най-близките на Шумахер полагат огромни грижи, но според президента на Международната федерация по автомобилизъм Жан Тод, състоянието на немския пилот никога няма да бъде същото като преди.     сподели Тод пред вестник \"Експрес\".  Наскоро пък се появи и трейлър на филма за Михаел Шумахер. Видеото може да видите . ", "date": "2019.07.12", "title": "Нови разкрития за състоянието на Михаел Шумахер"}
{"url": "https://www.actualno.com/society/fermerite-v-dobrudja-njama-da-prodavame-pshenica-pod-350-lv-za-ton-news_767896.html", "text": "    Нагласата сред добруджанските зърнопроизводители е да не продават пшеница на цена под 350 лева за тон, показа проверка на . Решени са да складират хлебното зърно и да изчакат благоприятно развитие на пазара. Според управителя на „Добруджански агробизнес център“ Иван Гочев, който е сред крупните земеделски стопани в района, сегашните оферти от 320 лева за тон при среден добив от 500 кг от дка са загуба за фермерите. Изчисленията му са, че реалната стойност на житото е 370-380 лв.      Първите сделки са за вътрешния пазар и за Египет, но реално пазар на зърното все още няма, казва Гочев. По-голямото производство на зърно в Черноморския басейн също оказва влияние върху пазара.   Тази година добивите от пшеница в Североизтока са с 30-40% по-ниски от миналогодишните, твърди Гочев на базата на ожънати близо 80 на сто от нивите в района. Обяснението за по-слабата реколта е безснежната зима и липсата на дъждове със стопанско значение. Фермерът припомня, че голяма част от посевите с пшеница са поникнали след Нова година и това е дало отражение на развитието им. ", "date": "2019.07.12", "title": "Фермерите в Добруджа: Няма да продаваме пшеница под 350 лв. за тон"}
{"url": "https://www.actualno.com/america/i-gyrcija-prizna-guajdo-za-prezident-na-venecuela-news_767814.html", "text": "    Смяната на управлението в Гърция моментално се отрази на външната политика на страната и южните ни съседи станаха поредната държава, която призна за легитимен временен президент на Венецуела Хуан Гуайдо, предаде Kathimerini.      Докато на власт в Гърция беше Алексис Ципрас, който води лявоориентираната \"Сириза\", Атина запази неутралитет по отношение на кризата във Венецуела. Идването на дясната \"Нова демокрация\" и Кириакос Мицотакис обаче промени гръцката позиция по въпроса.   Официална Атина обяви, че подкрепя усилията на ЕС и специалната контактна група за постигане на мирно решение за изход от кризата.\r\nПрипомняме, че досега 50 държави признаха Гуайдо за президент, но на власт във Венецуела още е Николас Мадуро. Каква е позицията на България - припомнете си в !   ", "date": "2019.07.12", "title": "И Гърция призна Гуайдо за президент на Венецуела"}
{"url": "https://www.actualno.com/cars/dajmler-namali-prognoznata-pechalba-za-2019-g-sled-vtoro-trimesechie-zagubi-news_767812.html", "text": "    Германският автомобилен гигант „Даймлер“, производител на Мерцедес-Бенц, понижи прогнозната си печалба за 2019 г. втори път за няколко седмици, след като записа загуба от 1,6 милиарда евро (1,8 милиарда долара) през второто тримесечие.      За сравнение, между април и юни миналата година, компанията, базирана в Щутгарт, реализира печалба от оперативна дейност от 2,6 милиарда евро.   Но непредвидени събития като масово изтегляне на дефектни въздушни възглавници и правителствени разследвания и съдебни дела, свързани със , подтикнаха компанията да увеличи очакваните разходи за годината, се казва в изявление на „Даймлер“ ,\r\nТова означава, че производителят на автомобили сега очаква да генерира годишна оперативна печалба \"значително под\" 11,1 милиарда евро, регистрирани през 2018 г., се казва в съобщението.  Миналата година „Даймлер“ разпореди изтеглянето на 700 000 автомобила в световен мащаб заради незаконния софтуер. ", "date": "2019.07.12", "title": "„Даймлер“ намали прогнозната печалба за 2019 г. след второ тримесечие загуби "}
{"url": "https://www.actualno.com/balkani/za-kakvo-trjabva-da-se-vnimava-pri-shofirane-v-gyrcija-news_767844.html", "text": "    В разгара на лятото хиляди българи са От началото на юли в южната ни съседка има по-строги санкции за нарушения на пътя. Някои от предвидените глоби дори са заменени със затвор.      Стойчо Точев е от село Кулата. Всяка седмица поне по веднъж излиза зад граница. По пътища правилата са ясни – задължителен колан, дисциплина на пътя и спазване на ограниченията на скоростта. Но има и други малко познати правила.   \"Трябва да се знае от нашите шофьори, че в Гърция на кръговите кръстовища, който влиза в кръга е с предимство, а при нас е обратно. И това не се урегулира със знаци\", казва Точев в интервю за bTV.\r\nМаксималната скорост по магистралите е 120 км/ч, а полицейските проверки са стриктни.  \"Там камерите са по друг начин. Застава един полицай, където не се вижда, той е далече от колата, прави снимки с камерата и примерно след 500 метра е полицейската кола и ги събира, може да са 10 коли да ги събере наведнъж, където ги е снимала камерата, и може да чакат един час да им напишат акта. Прошка няма, няма подкупи и да не се опитва никой да дава подкупи, че може да се стигне и до затвор\", съветва още мъжът от Кулата.\r\nАко пътувате с включен антирадар глобата е 2000 евро, но е забранено даже и да носите такова устройство. Ако го открият някъде в колата, санкцията е 300 евро. Забранено е и носенето на нож с размер на острието повече от 12 см. Ако властите открият у вас такъв, арестът ви е сигурен. Също и шофирането с джапанки, със сандали може.   В новия Наказателен кодекс на Гърция са много строги – ако раните човек в катастрофа, може да влезете в затвор за 10 години, ако увредите чуждо имущество – за 3 г., а ако ви хванат пиян или дрогиран, ви чака най-малко година зад решетките. Пушене в колата може също да ви донесе парична глоба, ако в автомобила има дете.    Според Владимир Тодоров от Асоциацията на пострадалите при катастрофи нашите \"джигити\" на пътя стават едни \"хрисим агънца\", когато преминат границата с Гърция – започват да спазват всички правила и ограничения.\r\n\"Основната причина за това е неизбежността на наказанието в Гърция – актове се пишат на момента и на момента се свалят регистрационните номера\", уточни той.\r\nВижте какви промени се задават и при шофьорските курсове у нас в     ", "date": "2019.07.12", "title": "За какво трябва да се внимава при шофиране в Гърция "}
{"url": "https://www.actualno.com/varna/vypreki-obeshtanijata-na-obshtina-varna-shishkovata-gradina-vse-oshte-e-stroitelna-ploshtadka-news_767804.html", "text": "    Въпреки обещанията на общината, че Варна , ремонтните дейности там все още не са приключили. Едно от емблематичните места за морската ни столица, както и ключовата връзка през него към , си остават строителна площадка .      Ремонтните дейности на Шишковата градина са по европейски проект, който за разлика от финансираните от общината дейности, си има точно определен срок . От информационна табела, която се намира в района, става явно, че срокът е приключил вчера. Дейностите по реконструкцията на Шишковата градина, обаче, са далеч от своя край. Не е ясно кога варненци ще могат спокойно да минават от там, където в момента все още има машини и работници.   Дали общината и изпълнителят на проекта ще бъдат санкционирани заради закъснението на проекта, не е ясно.\r\nВарненци се надяват, че ще могат да се радват на нова Шишкова градина за празника на Варна- 15 август , който е само след месец.   ", "date": "2019.07.12", "title": "Въпреки обещанията на община Варна Шишковата градина все още е строителна площадка"}
{"url": "https://www.actualno.com/business/pravitelstvoto-se-sybira-na-izvynredno-zasedanie-zaradi-f-16-news_767809.html", "text": "     сумата по сделката за изтребителите F-16, а в понеделник предстои извънредно заседание на за актуализация на бюджета.  Това съобщи пред Радио \"Фокус\" министърът на финансите Владислав Горанов.      Горанов увери, че България има пари за сделката с първите 8 изтребители и няма да взема заеми за придобиването им. Фискалният резерв е на достатъчно добро равнище и страната ни ще може да си позволи да плати сумата по сделката наведнъж.   \"Сумата, която трябва да платим по договора за закупуването на новото въоръжение за българската армия, е значителна. Плащането, което трябва да се осъществи накуп, съгласно разговорите ни с американската страна, е за около 1,2 млрд. долара, които в целия си обем не са разчетени в Закона за държавния бюджет.\r\nВ този смисъл планираме в понеделник на извънредно заседание да разгледаме вече сключените договори между българската и американската страна, като ги предложим на Народното събрание за ратификация. Успоредно с това планираме да предложим актуализация на Закона за държавния бюджет, за да увеличим разходната част и да осигурим необходимото финансиране за този проект\", обясни министърът на финансите.  Владислав Горанов допълни, че Страната ни работи и по още два проекта, свързани с придобиването на нови способности - на сухопътните войски и на флота, припомни той. - припомнете си в !    ", "date": "2019.07.12", "title": "Правителството се събира на извънредно заседание заради F-16"}
{"url": "https://www.actualno.com/interest/bylgarski-uchen-uchastva-v-tradicionnata-sreshta-na-nobelovite-laureati-news_767820.html", "text": "    Доктор Станислав Върбев от Института по физика на твърдото тяло на БАН е първият български учен физик, който участва в традиционната среща на Нобеловите лауреати, която се провежда в Линдау, Германия. Той е избран след процедура на подбор, осъществена от Българската академия на науките, която е научна организация партньор на форума, и от комисия към Съвета в Линдау. Станислав Върбев е постдокторант и се занимава в момента с взаимодействие на светлината със спинови системи, което би могло да намери приложение в квантовата информация, съобщиха от БАН.      Тазгодишната среща, състояла се от 30 юни до 6 юли, е посветена на физиката. Тя се отличава от всички останали досега по рекордния брой участници - млади учени, Нобелови лауреати, представители на бизнеса и спонсори. Близо 600 поканени студенти, докторанти и постдокторанти от 89 страни имат възможността да чуят лекциите на 39 изтъкнати носители на Нобелова награда и да общуват с тях в неформална среда. Сред тях двадесет и осем са нобелисти по физика, девет по химия, един по физиология и медицина, един за мир и двама  са лауреати на награда Тюринг. Дискутираните теми са свързани с лазерна физика, гравитационни вълни, тъмна материя и др.   Следващата, 70-та среща през 2020 г. ще бъде интердисциплинарна и на нея ще бъдат поканени млади учени с успехи в областта на физиката, химията, физиологията и медицината. ", "date": "2019.07.12", "title": "Български учен участва в традиционната среща на Нобеловите лауреати"}
{"url": "https://www.actualno.com/curious/bylgarche-na-10-godini-smaja-vsichki-kato-vze-bez-greshka-izpita-po-anglijski-na-kejmbridj-news_767755.html", "text": "     10-годишният Йордан Иванов от Пазарджик смая всички, като постигна максимален резултат на един от най-трудните изпити по английски в света, този на Кеймбридж – YLE Flyers, предава „Дарик“.       Третокласникът се явил на теста, който е предназначен за шесто и седмокласници, които са кандидат-гимназисти, по свое желание. Нито родителите, нито учителите му са го принуждавали, но го подкрепили, тъй като знаели, че отлично владее езика. Те обаче били смаяни, когато се оказало, че той не е допуснал нито една грешка.   Изпитът изобщо не е лек, той протича цял ден и има 3 етапа: правоговор, съставяне на текст, слушане с разбиране и преразказване. Финалът е модул от над 50 въпроса, на които трябва да се даде писмен отговор в рамките на 40 минути – за проверка на правописа и пунктуацията.\r\nЙордан започнал да пише на английски само преди 2 години, но вече го знае на отлично ниво. Това, според родителите, се дължи на неговата учителка Рада Стоицева. Той говори и разбира езика от 3-годишен.  На 6 години майка му го записва като слушател в местна школа, а щом научава английската азбука във втори клас, момчето бързо свиква и да пише правилно на езика на Шекспир.\r\nЙордан е всестранно развит – той играе в местната театрална школа, рисува и се фехтова.   Майката скромно казва, че първите си успехи Дани дължи най-вече на себе си и на своите преподаватели. Тя и съпругът ѝ само правят всичко възможно да му осигурят занимания при специалисти, но всички са изцяло по негово желание.     ", "date": "2019.07.12", "title": "Българче на 10 години смая всички като взе без грешка изпита по английски на Кеймбридж"}
{"url": "https://www.actualno.com/asia/iran-zaplashi-velikobritanija-s-posledici-ako-vednaga-ne-pusne-tankera-ot-gibraltar-news_767752.html", "text": "    Иран призова Великобритания незабавно да освободи петролния танкер \"Грейс 1\", който британските морски пехотинци , подозирайки че нарушава европейските санкции, като пренася петрол за Сирия.      \"Това е опасна игра и има последици... правните претексти за залавянето не са валидни ... освобождаването на танкера е в интерес на всички страни\", каза пред държавната агенция IRNA говорителят на иранското външно министерство Абас Мусави.\r\nИран предупреди, че , ако техният кораб не бъде освободен.\r\nВчера стана ясно, че при преминаването му през Ормузкия проток – основният канал за износ на петрол от Близкия изток. Те обаче са се отказали след намесата на британска фрегата. , страхувайки се, че може да бъде заловен от ирански военни.     Иран отрича негови кораби да са предприемали подобни действия.\r\nВчера полицията в Гибралтар , а днес Техеран обвини Великобритания, че е завзела кораба под натиска на САЩ. \"Такива незаконни мерки могат да увеличат напрежението в Персийския залив\", предупреди Мусави, цитиран от Reuters.\r\nЗалавянето на иранския танкер идва в момент на рязко увеличаване на конфронтацията между САЩ и Иран през последните седмици. Вашингтон също изпрати допълнителни войски в региона в отговор на иранските заплахи и призова за международен военен ескорт, който да пази танкерите в Персийския залив.    Техеран обаче никак не е съгласен с подобни мерки. \"Чуждестранните сили трябва да напуснат региона, защото Иран и други страни от региона могат да гарантират регионалната сигурност\", каза Мусави и припомни, че ислямската република многократно е показвала готовността си да преговаря със съседите си за разрешаване на спорове. ", "date": "2019.07.12", "title": "Иран заплаши Великобритания с \"последици\", ако веднага не пусне танкера от Гибралтар"}
{"url": "https://www.actualno.com/cars/bylgarija-izgubi-bitkata-s-turcija-za-zavoda-na-volkswagen-news_767835.html", "text": "    Volkswagen окончателно избра Турция като мястото, където да построи новия си завод, съобщи специализираното германско списание Automobilwoche, цитирано от Reuters.      Надзорният съвет на автомобилния концерн е взел решение фабриката за 1.3 млрд. евро да бъде изградена близо до индустриалния център на южната ни съседка - Измир.\r\nПо-добрите условия, предложени от турската страна, са натежали при финалния избор за местоположение на новата фабрика. Сред тях са голяма финансова подкрепа (говори се за 100 млн. евро) и безплатен терен. За избора на южната ни съседка е помогнала и подкрепата на Катар, който държи 17% от акциите в концерна.   Турция и България бяха двата основни кандидата за инвестицията на германците. От месеци тиражират различни спекулации от \"достоверни източници\", .  Нaй-пoдxoдящите лoĸaции за завода у нас бяха Coфия и Πлoвдив - в Kpeмиĸoвци и в Tpaĸия иĸoнoмичecĸa зoнa. Макар Турция действително да има предимство, Volkswagen все още не е взел окончателно решение за локацията на новия си завод, като то се очаква през втората половина на август . Това твърдят източници на , според които концернът ще проучи как стои въпросът с върховенството на закона и защитата на човешките права в южната ни съседка. Преди няколко седмици лично председателят на борда на директорите на Volkswagen Group Херберт Дайс е обиколил възможните локации за предприятието в двете страни. Той се е срещнал и с турския президент Реджеп Тайип Ердоган, който умишлено избягва да коментира публично темата. Тогава се заговори, че концернът е взел предварително решение предприятието да бъде в южната ни съседка.     , тъй като разполага с разработена автомобилна индустрия и достатъчно обучени хора. В страната работят 9 големи автомобилни производители и 400 доставчици на части.   Освен това държавата от Босфора ни превъзхожда в логистиката, размера на пазара (близо 80 млн. души) и възможността за износ в съседни държави, смята председателят на президентската служба за инвестиции в Турция Арда Ермут.\r\nПредприятието, което се очаква да отвори над 5000 работни места, ще произвежда коли от различни марки - Volkswagen, Skoda и SEAT. Сред тях ще са и компактните джипове Skoda Karoq и Seat Ateca.\r\nНовият завод трябва да компенсира ограничения капацитет на заводите на Skoda в Чехия, които се задъхват пред големия интерес към марката.\r\nSkoda е можела да продаде още 100 000 автомобила миналата година, ако е разполагала с капацитет да ги произведе, призна изпълнителният директор на чешката марка Бернхард Майер   Според предишни доклади фабриката ще бъде открита през 2022/2023 г. и ще може да произвежда до 350 000 коли годишно. ", "date": "2019.07.12", "title": "България изгуби битката с Турция за завода на Volkswagen?"}
{"url": "https://www.actualno.com/ruse/v-ruse-otchitat-dvojno-namalenie-na-lipsvashtite-ot-uchilishte-deca-news_767788.html", "text": "    В Русе се проведе заседание на Постоянната комисия в областта на образованието, младежките дейности и спорта и Областния съвет за сътрудничество по етническите и интеграционни въпроси. Отчетено бе изпълнението на дейностите по Механизма за съвместна работа на институциите по обхващане и включване в образователната система на децата и учениците в задължителна предучилищна и училищна възраст.      През учебната 2018/2019 г. са създадени 32 екипа за обхват с общо 502 служители, като 384 от тях са педагогически специалисти. Останалите са представители на общинските администрации, служители на дирекциите за социално подпомагане, както и на Министерството на вътрешните работи. Информацията бе представена от началника на Регионалното управление на образованието д-р Росица Георгиева.    Общият брой на децата и учениците, които фигурират в обхвата на  Информационната система за реализация на механизма е 2062, като 53 са  отпаднали  преди 2018/2019 г. и не са записани в училище . От тях 39 са в  училищна възраст и 14 в предучилищна. За 11 от тях няма информация за  настоящ адрес и най-вероятно не живеят към момента на територията на  областта. За лицата, за които липсва информация и не са открити на  адрес, се правят справки от служителите на МВР.\r\nНаблюдава се  тенденция към плавно намаляване на броя на необхванатите в  образователната система деца и ученици в задължителна предучилищна и  училищна възраст. Броят на незаписаните към юни 2018 г. е 121, а към юни  2019 г. е 53 .  Установени са нарушения на задълженията на родителите, настойниците/попечителите или лицата, които полагат грижи за детето. С цел налагане на наказания са изпратени 404 уведомителни писма до кметове на общините, съставени са 82 акта за установяване на административни нарушения, а са издадени 28 наказателни постановления, като 13 са връчени и влезли в сила. ", "date": "2019.07.12", "title": "В Русе отчитат двойно намаление на липсващите от училище деца"}
{"url": "https://www.actualno.com/burgas/jasen-e-hotelyt-v-kojto-izraelski-turisti-se-schepkaha-s-personala-veche-ima-proverki-video-news_767819.html", "text": "    Вече има повече яснота за поредния скандал на родното Черноморие. Става дума , при който израелски туристи се оплакаха от физическа агресия от страна на персонала на български хотел.      Хотелът е \"Бест Уестърн\", който е франчайз на друг хотел в Слънчев бряг - \"Премиум ин\". Собственик на \"Бест Уестърн\" е г-н Иван Тодоров. Засега не може да установи контакт с него, но говори с хора от персонала.\r\nПо техни думи, единствено Тодоров и адвокатът на хотела могат да коментират в цялост случката. Според персонала, вече е имало проверки от страна на Комисията за защита на потребителите (КЗП) и Министерството на туризма. \"Извършиха стандартна проверка, преглеждаха документите за  категоризацията на хотела и ресторанта, за регистъра на туристите.  Мисля, че всичко е изрядно\", коментира човек от персонала. обаче научи и друга версия за случилото се , освен тази на израелците - че не са настанени както е било по резервация. Според новата версия, туристите са дошли през 14:00 часа, когато по принцип се допускат нови гости, но не са пожелали да изчакат и това е породило напрежението. В крайна сметка, след сцените от видеото по долу, туроператорът е намерил бързо друг хотел и те са отишли там.  От Министерството на туризма потвърдиха за проверката и обясниха, че по-късно ще дадат подробности. От КЗП също са извършили проверка и по информация на не е намерен проблем с категоризацията на хотела. Припомняме, че случаят нашумя след репортаж на израелската телевизия Канал 2. Той е отпреди поне седмица. В репортажа беше показано и видео, на което се вижда как мъж в зелена фланелка, вероятно служител на хотела, опитва да ритне жена, вероятно член на туристическата група, която снима с телефон случващото се, но се подхлъзва и пада. След това обаче мъжът се насочва към друга жена, която също снима с телефона си, и успява да го свали.      ", "date": "2019.07.12", "title": "Ясен е хотелът, в който израелски туристи се счепкаха с персонала, вече има проверки (ВИДЕО)"}
{"url": "https://www.actualno.com/curious/luboven-horoskop-za-13-14-uli-news_767750.html", "text": "     Овен       Ако все още не сте забелязали затрудненията в любовта, то през уикенда със сигурност ще ви направи впечатление. Трябва да вземете някои важни решения, които отлагате от много време. Телец Готови сте да преоткриете себе си в човека до вас. Това е много важно, защото ще инициирате действия, за които не сте имали смелост досега.   Близнаци Време е да подобрите социалния си живот, който необичайно за вас, е доста занемарен. Това ще ви даде така търсените емоции и вълнение. Рак     Очакват ви важни разговори с половинката. Може би трябва да обсъдите кариерата или други важни ангажименти. Бъдете спокойни, защото ще получите подкрепа.  ", "date": "2019.07.12", "title": "ЛЮБОВЕН хороскоп за 13-14 юли"}
{"url": "https://www.actualno.com/society/zadlyjnjal-jordanec-ostavi-betonno-chudovishte-nasred-smoljan-news_767722.html", "text": "    Задлъжняла към държавата с близо 780 000 лв. фирма на йорданец е изоставила огромен строителен скелет на новия център на Смолян. Намира се точно до областната болница.      Местните жители се гневят на инвеститора и винят общината, защото в изоставеното бетонно чудовище намериха смъртта си двама души, а огромната сграда се извисява и грози целия град, предаде кореспондент на . \r\nСобственик на неудачния строеж е фирма \"Международна компания за хотели и туризъм Хотел\" ЕООД на йорданеца Зиад Абдел Азиз Каид Шаммари. Той я е придобил през 2014-та година от неговите сънародници Ахмад Хурани и Анас Анани. А първият собственик на дружеството е йорданецът Мохамад Наджар, който имаше челен сблъсък с ДАНС заради проповядване на радикален ислям.  Като четириетажна сградата до 2005 година бе собственост на общината. Кметът Данчо Киряков тогава я обяви на търг, на който се яви йорданецът Наджар и го спечели за 200 000 лева. Плановете му бяха да изгради елитен 5-звезден хотел, който да е част от голяма международна хотелска верига.  \r\nПроектът бе за 13-етажна сграда с обща застроена площ от 32 000 кв. м. и хеликоптерна площадка, казино, търговски център, ресторанти, барове. На покрива на сградата се планираше да има басейн. Първоначално говореше за инвестиция от около 10 млн. долара.\r\nЧужденецът обяви, че е избрал Смолян, защото съчетава \"чист въздух, планини, пещери, геотермални извори, ниска престъпност, възможности за каране на ски и ловен туризъм\". След покупката на неизползваната сграда получи разрешение за надстрояване на 9 етажа и впоследствие го реализира.     Дейността му в България датира от 1992 г. и е свързана с туроператорска дейност. От 2003 г. има мезонет в София от 145,7 кв. метра на ул. \"Иван Иванов\".   \r\nМеждувременно през 2009 г. гръмна новината че собственикът на хотел \"Абир\" във Велинград Мохамад Наджар ще бъде експулсиран от България заради проповядване на радикален ислям. Задържан бе от ДАНС и е отведен в Дома за временно настаняване на пълнолетни чужденци. След това не се чува нищо за него.\r\nОт 2011 година едноличен собственик на фирмата е  неговият сънародник Ахмад Хурани. Има период между 2008 и 2011 г., в който съдружници са Наджар, Хурани и Анани. А през 2014 г. друг йорданец Зиад Шаммари я купува за 5 хиляди лева.\r\nПрез октомври 2016 г. новият собственик е приел нов учредителен акт на компанията, с който премества регистрацията й от София във Велинград, на площад \"Николай Гяуров\" №1.   Справка в регистрите сочи, че на същия адрес се намира четиризвездният СПА-хотел \"Здравец\", собственост на друг йорданец с фамилия Хурани и фирмата му \"Арена Хотелс\" ЕООД. А за самото вписване на промените тогава е бил упълномощен управителят на хотела Салих Кунгьов.\r\nКъм днешна дата едноличното дружество, собственик на недостроената сграда в Смолян, е в списъка на НАП – Пловдив, като длъжник със сумата от 798 489 лв.\r\nПреди около пет години общината задължи фирмата да обезопаси опасната чудовищна постройка. И тя го направи – със смехотворни висящи платна до средата на строежа, които вятърът разкъса в рамките само на няколко месеца.\r\nСега от местната управа казват, че не могат да се свържат със собственика, за да го принудят да я довърши или обезопаси. За последно установили контакт чрез адвокат на фирмата в Пловдив преди години. Тогава им било обяснено, че инвеститорът опитва да изтегли кредит от арабска банка, за да довършат строителството.  ", "date": "2019.07.12", "title": "Задлъжнял йорданец остави бетонно чудовище насред Смолян"}
{"url": "https://www.actualno.com/politics/daritkova-okachestvi-bojkota-na-bsp-i-dps-kato-podli-nomera-news_767761.html", "text": "    Надявам се, че колегите ще осъзнаят, че е по-добре да се борим са аргументи в дебата, вместо с подли номера. Това каза пред журналисти председателят на ПГ на ГЕРБ д-р Даниела Дариткова, предаде \"Фокус\".      Поводът беше проваленото заседание на парламента, заради .   \"Ще се справим следващата седмица с откриването на кворума с пленарно заседание, на което ще разгледаме предложените промени в ИК.\r\nНадявам се, че колегите ще осъзнаят, че е по-добре да се борим с аргументи в дебата, вместо с подли номера, които не отговарят на претенциите им за отговорни политически партии\", каза още д-р Дариткова.  Относно това дали ГЕРБ са готови за разговори с опозицията и за компромис с машинното гласуване, тя обясни, че в зала ще се чуят аргументите.\r\nНа въпрос как си обяснява това поведение на БСП, д-р Дариткова отговори: \"Нямат въображение, да измислят нещо ново\", обясни още д-р Дариткова.    ", "date": "2019.07.12", "title": "Дариткова окачестви бойкота на БСП и ДПС като  \"подли номера\""}
{"url": "https://www.actualno.com/balkani/ratko-mladich-e-postypil-v-bolnica-news_767850.html", "text": "    Ратко Младич, началник-щаб на армията на Република Сръбкса по време на войната в Босна 1992-5 г., е приет в болница заради влошено здраве, съобщава радио B92.      Това се е случило в четвъртък, 11 юни, като от медията уточняват, че се е очаквало той да бъде пуснат от лечебното заведение и върнат в затвора същия ден, тъй като излежава присъда за военни престъпления, издадена му от Трибунала в Хага. Вместо това обаче Младич ще бъде остане болницата, предаде агенция Фокус.   Очаква се да се проведат допълнителни изследвания за да се установи какво е влошило здравето на 76-годишния мъж. ", "date": "2019.07.12", "title": "Ратко Младич е постъпил в болница"}
{"url": "https://www.actualno.com/crime/izraelski-turisti-se-oplakvat-che-sa-biti-ot-personala-na-bylgarski-hotel-video-news_767778.html", "text": "    Пореден петнящ репутацията ни като добра туристическа дестинация случай почна да си пробива път в информационното пространство. Този път става въпрос за отношението към чужди туристи по родното Черноморие - в случая от Израел.      Според версията на чужденците, те дошли на планирана почивка на Черноморието ни, която резервирали с туроператор. Когато пристигнали в хотела си, се оказало, че в тяхната стая има настанени други гости. Поискали обяснение, но не им било дадено адекватно такова - вместо това персоналът на хотела използвал дори физическа сила, за да реши въпросът. На долните кадри се вижда как мъж в зелена фланелка, вероятно от персонала на хотела, блъска снимащ видео с телефон турист. Преди това той опитва да ритне една от жените, които снимат с телефони, но се подхлъзва и пада по гръб на пода.\r\nВерсията на хотела е друга - израелците проявили агресивност, след като не им е изпълнено определено желание.\r\nВ крайна сметка туристите били настанени в друг хотел, където прекарали почивката си. А неприятният инцидент станал миналата седмица. за него направи израелската телевизия Канал 2.   - научете в !  Заглавна снимка:       ", "date": "2019.07.12", "title": "Израелски туристи се оплакват, че са бити от персонала на български хотел (ВИДЕО)"}
{"url": "https://www.actualno.com/asia/podozritelen-sluchaj-na-masova-smyrt-na-ptici-v-avstralija-news_767846.html", "text": "    Повече от 60 птици загинаха след \"падане от небето\" при подозрения на отравяне в Южна Австралия, разказват очевидци. Птиците били открити близо до спортна площадка в Аделаида.      Най-малко 57 от птиците са какаду, което е защитен вид, съобщи BBC. Смъртните случаи се разследват от правителствени ведомства.   Някои от птиците са били заведени веднага, след като са били открити, при ветеринарни лекари, но е било късно, за да бъдат спасени.\r\n\"Сцената приличаше на филм на ужасите. Птиците не бяха в състояние да летят и паднаха на земята. Някои птици кървяха от човката. Това веднага ни накара да помислим, че става въпрос за отравяне, заяви Сара Кинг, ветеринар и свидетел на случката.  От Министерството на околната среда и водите в Австралия заявиха, че причината все още не е потвърдена.\r\n\"Тестването за болести и токсини е в ход и ще отнеме няколко седмици,\" каза говорителка пред BBC.    ", "date": "2019.07.12", "title": "Подозрителен случай на масова смърт на птици в Австралия"}
{"url": "https://www.actualno.com/europe/zakonoproekt-na-zelenski-shte-lishi-poroshenko-ot-dyrjavni-dlyjnosti-news_767822.html", "text": "    Владимир Зеленски регистрира във Върховната Рада законопроект, според който неговият предшественик Петро Порошенко може да попадне под лустрация (законово ограничаване на правото за заемане на държавни длъжности – бел.прев.).      Идеята за лишаване на висшия ръководител на страната от 23 февруари 2014 г. до 19 май 2019 г. от способността за управление на държавата бе изразена от украинския лидер ден преди това, пише РИА Новости, цитиран от БГНЕС.   В обяснителните записки към документа, като причина за лустрацията се посочват , както и избягването на отговорност за действия, насочени към собствено облагодетелстване.\r\nЗаконопроектът предвижда разширяване на списъка на длъжностите, подлежащи на „изчистване от властта“.  Списъкът включва президента, всички депутати и председателя на парламента, членове на правителството, главния прокурор, ръководители на Службата за сигурност на Украйна, Антимонополната комисия и Фонда за държавната собственост, секретаря на Съвета за национална сигурност и отбрана, ръководството на митниците и данъчната служба, както и отбранителните предприятия.\r\nЛустрацията беше едно от исканията на участниците в масовите протести от ноември 2013 г. до февруари 2014 г., които доведоха Петро Порошенко до власт.   Председателят на Венецианската комисия (консултативен орган на Съвета на Европа за конституционно право) Джани Букикио заяви, че законът за лустрацията не съответства на европейските стандарти.     ", "date": "2019.07.12", "title": "Законопроект на Зеленски ще лиши Порошенко от държавни длъжности "}
{"url": "https://www.actualno.com/smartfinance/investiraj-v-sebe-si-izberi-biznes-obuchenie-po-sveta-news_765452.html", "text": "    Подобряването на квалификацията и професионалните умения е от ключово значение в съвременния динамичен и високотехнологичен свят. За да кандидатстваме за по-добра работа, да получаваме по-висока заплата и да се развиваме в професията, трябва да сме образовани и да ставаме все по-добри в това, което правим.      Нужно е да сме запознати с актуалните тенденции и иновации в професионалната ни сфера, да контактуваме и да обменяме опит с колеги, да се запознаваме с добри практики, да анализираме грешките си и да се учим от тях.\r\nВсичко това разбира се има своята цена. Стремежът да бъдем \"в курса на нещата\" в професията .\r\nЗа всяка командировка, семинар, конференция, професионално обучение или нова магистърска степен е нужно финансиране. Ако работодателят не го покрие, е необходимо сами да поемем този разход, който често надхвърля моментните ни възможности.  Подходящо решение е използването на потребителски кредит, с чиято помощ да платим нужните такси и да получим желаното обучение. Именно такава услуга предлага Пощенска банка, която предоставя финансиране за обучение по бизнес програма в избрано учебно заведение в цял свят.\r\nС нейния могат да се платят таксите по различни програми като Master of Business Administartion, Executive Master of Business Administration, Advanced management и др. в някои от най-добрите бизнес училища в света.\r\nКредитът е  . Целта му е да отговори на все по-големия интерес към финансиране на обучения, които отварят пътя към кариерно израстване и развитие.    Новият кредит е с и . При превод на работна заплата в банката по пакетна програма , \"Моето предимство\" или \"Моят престиж\" и ползване на застрахователно покритие по програма \"Защита на плащанията\", се ползва , близо два пъти по-нисък спрямо лихвите по нови кредити в лева (според данните на БНБ към февруари 2019 г.). Клиентите могат да се възползват и от , който покрива срока на обучението и през който се дължи плащане само на лихвите по кредита.\r\nРешилите да се възползват от този кредит могат да получат и , осигуряваща редица предимства и специални привилегии, както , така и в ежедневието.\r\nЗаемът може да се използва цел, като сумата се превежда директно по сметка на избраното учебно заведение.\r\nКредитът може да бъде заявен удобно и бързо в широката мрежа от финансови центрове на Пощенска банка, онлайн на , на кратък номер *7224 или след консултация с мобилен банков експерт на .\r\nТова е инвестиция в бъдещето и кариерата, която определено си заслужава.    ", "date": "2019.07.12", "title": "Инвестирай в себе си: избери бизнес обучение по света"}
{"url": "https://www.actualno.com/balkani/zaloviha-26-migranti-kraj-lozengrad-smjatali-da-preminat-v-bylgarija-news_767790.html", "text": "    Турската гранична полиция е заловила 26 нелегални мигранти край Лозенград (известен и като Къркларели), които се подготвяли да се прехвърлят нелегално в България.      Мигрантите се били разделили на четири групи. Те се укривали в околностите на Бабаески и Люлебургаз на пътя към ГКПП Дерекьой-Малко Търново, пише в. .   Мигрантите са от Мароко, Ирак, Куба, Пакистан и Афганистан. Всички те са били предадени на областната служба по миграция, за да бъдат екстрадирани.\r\nВ северната част на Турци има големи групи от мигранти, които периодично опитват да преминат в България или Гърция.  През пролетта бяха заловени край Одрин, подмамени от слухове и фалшиви новини за \"отваряне на границите\" с Гърция. ", "date": "2019.07.12", "title": "Заловиха 26 мигранти край Лозенград, смятали да преминат в България"}
{"url": "https://www.actualno.com/starazagora/bezplatni-pregledi-za-suho-oko-v-stara-zagora-news_767784.html", "text": "    През следващата седмица, 16 - 23 юли, в Стара Загора ще се провеждат в Стара Загора. Те са част от в партньорство с Медицински център \"Верея\". Офталмолозите ще преглеждат пациенти с характерни за сухото око оплаквания. Такива са дискомфорт за очите при работа с компютър или в запрашена среда, сухота, сърбеж, зачервяване, замъгляване на зрението, дразнене от светлина, парене, чувство за чуждо тяло, сълзене.      Прегледите ще се извършват в всеки делничен ден от 10 до 16 часа. Задължително е желаещите да се прегледат да се запишат на единния номер на кампанията 0700 10 126 или онлайн на . Часове ще се дават до изчерпване на възможностите.  ", "date": "2019.07.12", "title": "Безплатни прегледи за сухо око в Стара Загора "}
{"url": "https://www.actualno.com/curious/4-te-zodii-koito-sa-naj-loshite-domakini-news_767791.html", "text": "    Когато става въпрос за домакинската работа, можем напълно спокойно да определим два типа жени. При първите всичко винаги е под конец. Ястията им изглеждат божествено и винаги са изключително вкусни. Те обичат да готвят и за тях чистенето не е мъчение, дори напротив. Обичат да се грижат за дома и семейството си.      Те са истински фурии в кухнята, а с две думи можем да ги наречем добри домакини. Вторите изобщо не се интересуват от домакинската работа, за тях има много по-важни неща. За тях чистенето и готвенето са досадни задължения, които само им губят времето. Обикновено готвенето не им се отдава и залагат на ресторанти и поръчки на храна за вкъщи.     Скорпион   На тях просто не им се отдава да готвят, дори изобщо. Повечето представители на този зодиакален знак мразят да чистят. За тях това е губене на ценното им време, което иначе могат да прекарат пълноценно с приятелки или на шопинг. Скорпионите харесват изисканите ресторанти и обикновено предпочитат да вечерят там, а не в домовете си. Ако случайно се наложи да си останат вкъщи, то определено ще си поръчат храна, а няма да си сготвят. Жените Скорпион са много суетни и предпочитат да отделят време за себе си и за външният си вид, вместо цял ден да готвят нещо, което накрая няма никакъв вкус.     Лъв     Те също са много суетни. Когато става въпрос за външният им вид, трябва всичко да е перфектно. Няма значение, че в дома им е разхвърляно и няма нищо за ядене, за тях е най-важно да изглеждат добре. Те също отделят много време за външния си вид и предпочитат да стоят пред огледалото, вместо да се занимават с готвене и чистене. Все пак от време на време отделят по някой час, за да почистят дома си и да сготвят нещо. Представителите на този зодиакален знак могат да готвят, просто след толкова много часове прекарани пред огледалото, не винаги имат достатъчно време. Жената Лъв може да бъде домакиня, стига да има желание и време. Ако има желание, би се постарала.  ", "date": "2019.07.12", "title": "4-те зодии, които са най-лошите домакини"}
{"url": "https://www.actualno.com/asenovgrad/moleben-za-dyjd-i-mir-shte-obedini-musulmani-i-hristijani-v-asenovgrad-news_767683.html", "text": "     за дъжд, здраве мир и благоденствие ще обедини в една кауза стотици мюсюлмани и християни в Асеновград и асеновградския квартал \"Долни Воден\" в две поредни недели. Инициативата вече се е превърнала в традиция. И независимо дали годината е дъждовна, или не, се прави курбан за берекет и се изрича молитва за дъжд, разбирателство и здраве.        Без значение от религията и вярванията си, почти всеки от жителите на \"Долни Воден\" участва с каквото може. По-заможни асеновградчани помагат с финансови средства, а други - с труд.   Подготовката започва да кипи още от предната вечер. Местността се почиства, за да е приветлива и приятна за посещение. Разпъват се огромни палатки, цепят се дърва за огньовете, които ще бъдат накладени за казаните. Колят се крави, телета, овце, кози. Подготвят се не един и два казана. Месото, овкусено по специална рецепта и приготвено от добри готвачи, къкри цяла нощ. Малко преди обяд, около 11:00 ч. се произнася молитвата и чак тогава започва раздаването на храната.  В голяма кърпа, наречена \"бохча\" се слагат хлябът и лъжиците. Връзват се срещуположните й ъгли и се носи в ръката. Според традицията в този ден един човек носи голяма тава (\"Аш\"), пълна с ястието на местния готвач. Няма конкретен празник, на който да се прави молебенът за дъжд, обясняват местни жители.  Дните се избират ежегодно приблизително да са по едно и същи време. Тази година в \"Долни воден\" инициативата ще се проведе идната неделя (14.07.19 г.) от 11:00 ч.  в местността \"Камара\". Молебен за дъжд ще бъде извършен и в самия Асеновград на 21.07.19 г. отново в същия час. ", "date": "2019.07.12", "title": "Молебен за дъжд и мир ще обедини мюсюлмани и християни в Асеновград"}
{"url": "https://www.actualno.com/sciencelogy/huawei-sasht-trjabva-da-se-otkajat-ot-chernija-spisyk-s-kompanii-news_767779.html", "text": "    Правителството на САЩ е длъжно не толкова да премахне китайската компания за мобилни телефони Huawei от черния си списък, но и да се откаже от самия списък. Това мнение изрази председателят на управителният съвет на китайския гигант Лян Хуа, предава ТАСС.      \"САЩ ни включиха в черния си списък. Аз съм против това решение, тъй като то няма никакво основание. Това решение не е в интерес на нито една от страните, в това число и за американските предприятия\", заяви Хуа по време на пресконференция в град Шънджън, където е централата на компанията.   \"Ние предоставяме своите услуги на близо 3 млрд. души по целия свят, така че това решение се явява не само несправедливо, но и нелогично. Считам за нужно не толкова то да бъде отменено, а да се премахне целият черен списък\", обясни ръководителят.\r\nСпоред него ограниченията, наложени от Вашингтон не са повлияли на печалбите на компанията.   ", "date": "2019.07.12", "title": "Huawei: САЩ трябва да се откажат от черния списък с компании"}
{"url": "https://www.actualno.com/curious/3-te-zodii-koito-ne-mogat-da-imat-seriozna-vryzka-news_767794.html", "text": "    Има хора, на които просто в любовта им се получава. Всяка една тяхна връзка се крепи на доверие и взаимни компромиси. Те дават сърцето си много бързо и се чувстват щастливи с човека, когото са избрали. Има обаче и такива, които много трудно се доверяват. Те рядко успяват да изградят сериозни връзки.      Всъщност много голямо влияние има зодиакалният ви знак. Той е причината понякога да се държите по определен начин. Ако вече се чудите кои зодии се обвързват най-трудно, ето ги и тях:    Скорпион - те са прекалено ревниви, което е в тежест на партньорите им. Представителите на тази зодия искат да покровителстват над половинките си. Те не им дават свобода и ги обсебват. Те отнемат цялата свобода на човека до себе си, което естествено не се харесва на всеки. Много трудни характери, с които не е никак лесно да излезеш на глава. Скорпионите също са много отмъстителни, ако са били наранени по някакъв начин. Способни са на големи жестокости, за да си върнат. Ако си имате работа със Скорпион внимавайте и бъдете търпеливи. Въпреки тези лоши техни качества, ако ви кажат, че ви обичат, можете да бъдете сигурни в думите им.    Лъв - една наистина много упорита зодия, с която трудно можеш да се разбереш. Когато си навият нещо на пръста, нищо и никой не може да ги спре. Това е една от причините, поради които връзките с представители на този зодиакален знак са много сложни. Също така имат много големи претенции и не всеки може да им угоди. Когато Лъв каже, че иска нещо, не значи че го иска другата седмица или другия месец, иска го веднага. Все пак трябва да знаете, че са много лоялни и никога няма да ви предадат.     ", "date": "2019.07.12", "title": "3-те зодии, които не могат да имат сериозна връзка"}
{"url": "https://www.actualno.com/music/kup-znamenitosti-i-nad-500-000-podpisa-v-podkrepa-na-asap-rocky-news_767800.html", "text": "    Все по-голяма става подкрепата към американския рапър ASAP Rocky, който бе задържан в Стокхолм на 30 юни. Причината за ареста на изпълнителя е участието му в сбиване, кадри от което , като автор на две от видеата е самият Rocky.      От тях става ясно, че двама души, които не са англоговорящи, следват рапъра и неговия екип и очевидно им досаждат. Rocky и един от бодигардовете му се опитват да решат проблема по мирен начин, но безуспешно.\r\n\"Удари охраната по лицето със слушалките си и след това тръгна към нас\" - твърди Роки във видео, .\r\nДжъстин Бийбър, Шон Мендез, Пи Диди и Ники Минаж са част от звездите, които призоваха за незабавното освобождаване на рапъра, като Минаж даже отмени един от предстоящите си концерти в знак на съпричастност. Паралелно с подкрепата от страна на своите колеги Роки може да се похвали и със събрани към момента над 500 000 подписа в , която настоява за справедливост и съответно за сваляне на обвинението към него. А то е за нападение с утежняващи вината обстоятелства.  Адвокатът на тридесетгодишния изпълнител, продуцент и модел смята от своя страна, че и се оплака от условията в ареста, в който се намира клиентът му.\r\n\"Не смятам, че помещението, в което се намира Роки и забраните за срещи с него отговарят на човешките права, които има всеки, независимо, че е задържан. Надяваме се да получим нужната дипломатическа помощ, с която да приберем Роки у дома\", посочва Хенрик Лиля.\r\nДелото срещу изпълнителя ще се води при закрити врата, като най-вероятно то ще се гледа най-рано след две седмици, което означава, че Роки ще трябва да отмени доста от предстоящите си концерти.      ", "date": "2019.07.12", "title": "Куп знаменитости и над 500 000 подписа в подкрепа на ASAP Rocky"}
{"url": "https://www.actualno.com/varna/shofior-pregazi-peshehodec-kraj-varna-i-izbjaga-news_767854.html", "text": "    Областната дирекция на МВР във Варна издирва шофьор, блъснал и убил мъж на пътя. След произшествието водачът е избягал.      Вчера, около 17 часа, на пътя между село Дръндар и град Суворово, е намерено тяло на мъж. Установено е, че той е загинал вследствие на претърпяно пътно-транспортно призшествие. Загиналият е на 55 години от Дръндар.   Работи се за изясняване на причините и обстоятелствата, довели до инцидента, както и за изясняване на другия участник в него.\r\nПо случая е образувано досъдебно производство.  През изминалото денонощие в страната са станали 27 катастрофи с трима загинали и тридесет и трима ранени, съобщи МВР.\r\nВ София е имало три тежки и 33 леки пътни произшествия с петима ранени.    ", "date": "2019.07.12", "title": "Шофьор прегази пешеходец край Варна и избяга"}
{"url": "https://www.actualno.com/vidin/belogradchik-i-knjajevac-se-gotvjat-za-naj-golemija-mejdunaroden-sybor-na-balkanite-news_767821.html", "text": "    На ГКПП \"Връшка чука\" се проведе работна среща на членовете на смесената Съборна комисия от страна на община Белоградчик и община Княжевац, Сърбия .      Ръководителите на делегациите на двете общини, организатори на събитието - Антон Трифонов - зам. кмет на община Белоградчик, и Радоица Вучич - зам. кмет на община Княжевац, подписаха двустранен протокол за провеждането на най-големия международен събор на Балканите. Традиционно той ще се проведе на прохода „Кадъ Боаз“, като домакини ще бъдат селата Салаш и Ново корито. Съгласно договореностите, датите за провеждане на събора са 19, 20 и 21 юли 2019 г. През първия ден границата ще бъде отворена за свободно движение от 13.00 до 23.00 часа българско време. В следващите два дни тя ще е отворена от 10.00 ч. и ще се затваря в 24 ч. българско време на 20 юли и 23 ч. на 21 юли.\r\nТържественото откриване на Събора ще бъде на 20 юли /събота/ от 13 часа.\r\nНа работната среща присъстваха координаторът за трансгранично сътрудничество към община Княжевац, както и представители на гранична полиция, на митническите органи и други институции, имащи пряко отношение с организацията и провеждането на Събора. Обсъдена бе културната програма по време на празненствата, провеждането на изложби и различни съпътстващи инициативи.   ", "date": "2019.07.12", "title": "Белоградчик и Княжевац се готвят за най-големия международен събор на Балканите"}
{"url": "https://www.actualno.com/sofia/ot-1-dekemvri-shte-mojem-da-prosledjavame-onlajn-kolko-chist-e-vyzduh-v-sofija-i-prez-obshtinska-sistema-news_767825.html", "text": "    От 1 декември гражданите ще могат да следят в реално време чистотата на въздуха в София. Това ще се случва с помощта на мобилно приложение, което се прави по инициатива на Столична общин, предаде БГНЕС. Припомняме, че такова вече има, но е гражданско - .      Кметът на града Йорданка Фандъкова присъства на монтирането на първия, от общо 22 сензора, които ще бъдат част от първата общинска система за мониторинг на качеството на въздуха в столицата. Тя ще допълва системата от станции на Агенцията по околна среда към МОСВ. Сензорни станции ще бъдат монтирани в кварталите \"Враждебна\", \"Западен парк\", \"Подуяне\", \"Надежда\", \"Люлин\".   \"Партньори по проекта са ни градове като Солун, Никозия, Тирана, Скопие. Бюджетът, който е на Столичната община, е 500 000 евро. Общият бюджет на целия проект е 1,417 милиона евро за пет партньора, единият от които сме ние\", каза Фандъкова, цитирана от Агенция \"Фокус\".\r\n\"Сензорите са направени в така наречените \"активни защитни обвивки\". Лятно време, когато е безветрено и се нагреят стандартните температурни сензори, може да покаже до 50-60 градуса. Тук има активни вентилатори, които обдухват сензорите и показват точните параметри, като температура влажност и налягане\", каза мениджърът на \"Развитие на продукти\" Венелин Гърбов. Той подчерта, че сензорите са българска разработка. \"Имаме сензори, които мерят много фини концентрации и високи такива. Има много изключителни нововъведения, спрямо аналогичните реализации в световен мащаб, този сензор е направен чисто за нашите условия в България и така тя ще е икономически много по-ефективен\", посочи експертът.   Статистика През 2019 година, спрямо 2017 година, намалява броят на дните с превишения на замърсен въздух близо с 45% във всички измервателни станции в столицата. Това каза Теодора Полимерова, директор на дирекция \"Климат, енергия и въздух\" към Столична община. Тя подчерта, че има намаляване на фините прахови частици в София и това е ясно открояваща се тенденция по данните, които получават от автоматичните измервателни станции. \"Ние виждаме, че 2018 година спрямо 2017 с близо 17% намаляват дните в които има превишения на замърсяването\", добави тя.    ", "date": "2019.07.12", "title": "От 1 декември ще можем да проследяваме онлайн колко чист е въздух в София и през общинска система"}
{"url": "https://www.actualno.com/europe/ot-nato-sa-zagrijeni-ot-dostavkata-na-s-400-v-turcija-news_767864.html", "text": "    От НАТО заявиха днес, че са \"загрижени\" за придобиването от Турция на руската система за противоракетна отбрана С-400, след като Анкара получи , съобщи АФП.      \"Ние сме загрижени за потенциалните последици от решението на Турция да придобие системата С-400\", каза официален представител на НАТО, след многократните предупреждения, че руската система е несъвместима със съюзническите оръжия.   Първата партида компоненти на противовъздушните ракетни системи (ЗРК) С-400 пристигна в Турция днес във въздушна база \"Мюртед\" в близост до столицата Анкара, съобщи Министерството на отбраната на страната, предаде БГНЕС.\r\nЗакупуването на най-новите руски системи за противовъздушна отбрана С-400 предизвика международен скандал между Турция и Съединените щати: те поискаха сделката да бъде прекратена и техните комплекси „Пейтриът“ да бъдат закупени в замяна. В случай на отказ Вашингтон не изключи възможността за отлагане или отмяна на продажбата на най-новите изтребители Ф-35 в Турция и заплаши Анкара със санкции за придобиването, но Турция отказа да се оттегли.  Москва и Анкара подписаха споразумение за доставка на системи С-400 през декември 2017 г. Турското сътрудничество с Русия по този въпрос беше силно критикувано от НАТО и Съединените щати, които посочиха за това опасенията за сигурността и несъвместимостта на С-400 с НАТО системите за противовъздушна отбрана. ", "date": "2019.07.12", "title": "От НАТО са загрижени от доставката на С-400 в Турция "}
{"url": "https://www.actualno.com/curious/turistite-v-dubaj-veche-mogat-da-kupuvat-alkohol-news_767756.html", "text": "    Туристите в Дубай вече могат да купуват алкохол в специализирани магазини, като за това те се нуждаят само от оригинала на паспорта си, съобщават медиите в емирството, цитирани от РИА Новости. Преди това туристите можеха да купуват алкохол само в хотели, барове и ресторанти.       Сега туристите имат право да получат безплатен 30-дневно разрешение в магазините на Mercantile и Marketing International (MMI), като предоставят оригиналния си паспорт. В същото време ще им бъде дадена брошура за правилата за консумация на алкохол в Дубай.  Само туристи на възраст над 21 години, които не са мюсюлмани, могат да купят алкохол, отбелязват медиите в Дубай, предаде БГНЕС.\r\nВ Дубай алкохолът не се продава на открито, той може да бъде закупен само с разрешение в специализирани магазини. За да получи такова разрешение, постоянно пребиваващ в Дубай, е необходимо да има потвърждение от работодателя си. ", "date": "2019.07.12", "title": "Туристите в Дубай вече могат да купуват алкохол"}
{"url": "https://www.actualno.com/politics/borisov-bylgarija-predlaga-izkluchitelni-vyzmojnosti-za-investicii-news_767757.html", "text": "    „България високо цени отношенията с Китайската народна република. Надяваме се по повод 70-ата годишнина от установяването на дипломатически ни отношения през настоящата година да постигнем значими резултати в практическото сътрудничество и да издигнем отношенията ни на ново, по-високо ниво\".      Това заяви министър-председателят Бойко Борисов по време на срещата си с г-н Ли Хунджон, член на Политбюро на 19-ия ЦК на Китайската комунистическа партия (ККП), който е с ранг на вицепремиер на Китайската народна република (КНР).   Хунджон е начело на делегация, която е на посещение у нас. В разговора с българския премиер участие взеха също извънредният и пълномощен посланик на Китай в България Дун Сяодзюн и представители на ръководни органи от китайския град Тиендзин.\r\nПремиерът Борисов приветства доброто сътрудничество между двете страни както на правителствено, така на парламентарно и регионално ниво. Българският министър-председател, Ли Хунджон и представителите на китайския  град Тиендзин обсъдиха възможностите за сътрудничество в сферите от взаимен интерес между наши и китайски градове, информираха от правителствената пресслужба.  „Под вашето ръководство България се развива с бързи темпове\", заяви Ли Хунджон, който предаде на Борисов поздрави от президента на КНР Си Дзинпин и премиера Ли Къцян.\r\nВ разговора премиерът Борисов изтъкна, че страната ни подкрепя инициативите „17+1“ и „Един пояс, един път“. „Желаем те да доведат до практически резултати чрез изграждане в България на проекти в енергетиката и инфраструктурата с китайски инвестиции и участие при спазване на принципите и нормите на ЕС, на пазарен принцип, без държавни гаранции\", заяви още министър-председателят.   Борисов добави, че подходящите за целта форми са концесиите, публично-частното партньорство, създаването на смесени проектни компании.    „Китайските компании могат да инвестират още в създаване в България на предприятия със съвременни технологии, производство на иновативни продукти, насърчаващи растежа на „зелената“ икономика“, добави пред китайската делегация премиерът Борисов и обобщи, че България предлага изключителни възможности за инвестиции. ", "date": "2019.07.12", "title": "Борисов: България предлага изключителни възможности за инвестиции"}
{"url": "https://www.actualno.com/europe/velikobritanija-uvelichava-voennoto-si-prisystvie-v-persijskija-zaliv-news_767907.html", "text": "    Великобритания обсъжда със САЩ възможността да увеличи военното си присъствие в Персийския залив след скорошния инцидент с британски танкер, заяви говорител на правителството на Обединеното кралство.      По-рано телевизионната мрежа CNN, позовавайки се на източник от американското министерство на отбраната, съобщи, че пет малки кораба, за които се твърди, че принадлежат на Иран, са се приближили до британски нефтен танкер в Ормузкия пролив и са се в териториалните води на Иран.   \"Обсъждаме със САЩ увеличаване на нашето присъствие на фона на последните заплахи за корабоплаването в тази зона\", заяви представител на британското правителство пред репортери, цитиран от РИА новости.\r\nСпоред съобщения в медиите британският танкер е напуснал Персийския залив и е трябвало да пресече Ормузския пролив, когато иранските кораби са се приближили до него.  Според официални лица иранците са наредили на танкера да промени курса и да спре в териториалните води на Иран. Фрегата на британския кралски флот, придружаваща танкера е отправила „устно предупреждение“ към иранците с призив да освободят кораба, което е било направено. отхвърли тази информация, отбелязвайки, че подобни изявления са насочени към ескалация на напрежението в района.    ", "date": "2019.07.12", "title": "Великобритания увеличава военното си присъствие в Персийския залив "}
{"url": "https://www.actualno.com/society/ndk-za-sgreshenata-tabela-ne-stopanisvame-nie-parkinga-news_767780.html", "text": "    \"Нито НДК стопанисва паркинга пред вход АЗ, нито шефовете на НДК пишат табелите на паркингите. Още по-малко Министерство на културата има отношение по казуса.\" Това заявиха в позиция, разпространена до медиите от НДК \"Зограф\", озаглавено \"Знаят ли българския правопис шефовете на НДК и пиарите им\".      Припомняме, че за сгрешена табела на паркинга пред вход АЗ от НДК, където бе допусната граматическа грешка: \"Уважаеми клиенти, паркинга е неохраняем!\", вместо правилно изписване в случа - \"паркингът\".   \"НДК носи отговорност единствено и само за табелите, информационните и рекламни материали на територията на НДК, които са с безупречен правопис. В тази връзка съветваме сдружение \"Зограф\" да проверява по-прецизно твърденията си, да се поинтересува кои са институциите, които поставят табели на публични места, и да отнесе добросъвестно сигнала си към тях\", заключиха от институцията. ", "date": "2019.07.12", "title": "НДК за сгрешената табела: Не стопанисваме ние паркинга"}
{"url": "https://www.actualno.com/asia/pyrvata-dostavka-na-s-400-veche-e-v-turcija-news_767782.html", "text": "    Първата партида компоненти на противовъздушните ракетни системи С-400 пристигна в Турция, съобщи Министерството на отбраната на страната.      Съгласно информацията, доставката е дошла във въздушна база \"Мюртед\" в близост до столицата Анкара\", предаде БГНЕС.   Закупуването на С-400 предизвика скандал между Турция и Съединените щати - Вашингтон поиска сделката да бъде прекратена и техните комплекси Patriot да бъдат закупени в замяна. В случай на отказ Вашингтон не изключи възможността за отлагане или отмяна на продажбата на в Турция и заплаши Анкара със санкции, но Турция отказа да отстъпи. След срещата на върха на лидерите на страните от Г-20 в Осака обаче ситуацията между САЩ и Турция стана по-малко напрегната, заяви турският външен министър Мевлют Чавушоглу.\r\nТурция многократно подчертава, че закупуването на военно оборудване е суверенно право и изключва възможността за отказ от плановете за придобиване на системите С-400.  С-400 \"Триумф\" - система за противовъздушна отбрана на далечни разстояния, предназначена да унищожи самолети, крилати и балистични ракети, включително и на средни разстояния, може да се използва също срещу наземни цели. Обхватът на действие достига 400 километра. Тя е способна да унищожи цели на височина до 30 километра.\r\nТурция стана третата страна след Беларус и Китай, която се сдобива с \"Триумф\". Скоро Индия трябва да се присъедини към тях.   Москва и Анкара подписаха споразумение за доставка на системи С-400 през декември 2017 година. Турското сътрудничество с Русия по този въпрос беше силно критикувано от НАТО и Съединените щати, които посочиха за това опасенията за сигурността и несъвместимостта на С-400 с НАТО системите за противовъздушна отбрана.     ", "date": "2019.07.12", "title": "Първата доставка на С-400 вече е в Турция"}
{"url": "https://www.actualno.com/cars/volkswagen-napravi-poslednija-brymbar-v-istorijata-news_767857.html", "text": "    Последния екземпляр от модела Volkswagen Beetle, известен още като \"Бръмбар\", слезе от конвейера на завода в мексиканския Пуебла. Така легендарният модел окончателно отива в историята, а неговото място ще бъде заето от нов \"народен\" кросоувър.      Volkswagen Beetle се произвежда от 1938 г., когато в Германия излиза под името Kafer. За повече от 80 години в цял свят са продадени над 20 млн. бройки от автомобила. Производството му в Пеубла (Мексико) стартира още през 1955 г., като до този момент не е спирало.\r\nСега в завода започва подготовката за производството на нов компактен SUV, който по всяка вероятност ще получи името Tarek. Той ще използва основните агрегати на модела Tharu, който на свой ред представлява преработена версия на Skoda Karoq. Кросоувърът Tharu беще анонсиран още през 2017 г., когато Херберт Дийс ръководеше марката Volkswagen (сета той е начело на концерна VW Group). Тогава обеща, че компанията ще започне производството на \"народен\" кросоувър. Засега германците са показали само версията за пазара в Китай, която разчита на 1,2-литров бензинов мотор със 116 к.с., както и на 1,4-литров със 150 к.с. и 2,0-литров със 190 к.с.  Почти сигурно Tharu няма да се предлага в Европа, а ще е насочен към Южна Америка, Мексико и Азия. Освен в Пуебла, новият кросоувър ше сглобява и в Нижни Новгород (Русия), където производството трябва да стартира през 2020 г. ", "date": "2019.07.12", "title": "Volkswagen направи последния \"Бръмбар\" в историята "}
{"url": "https://www.actualno.com/business/hranitelno-vkusovijat-sektor-v-ochakvane-na-dnite-ot-6-do-9-noemvri-news_767908.html", "text": "           Специализираните професионални формати са в основата на успеха за всеки икономически сектор. Затова хранително-вкусовият бранш е в очакване на периода 6-9 ноември. Тогава традиционно за поредна година ще се проведат водещите за сектора в България бизнес събития – изложенията . За първи път ще се проведе #RETAIL SHOW – форумът, посветен на ритейл сектора.\r\nОще в началото на лятото организаторите отчитат нарастващ интерес от български и чуждестранни компании. Това едва ли изненадва някого от бранша, след като през миналата година изложенията отбелязаха най-силните си издания. Общо 23 560 души посетиха щандовете на повече от 500 директни изложители, заемащи площ от 16 000 кв.м, разпределени във всичките 6 изложбени зали на Интер Експо Център.   Тенденцията за засилващ се през последните години интерес към ритейл сектора създава предпоставки и амбиция у организаторите за разширяване на досега познатия ни формат, като през тази година стартира първото издание на #RETAIL SHOW.\r\nНасочен към съвременните потребности на хранително-вкусовия бранш, форумът ще бъде пресечна точка за представяне на технологиите в електронната търговия, дигитални решения и системи за разплащане, POS софтуер, оборудване за магазини и охладителни системи, POP и POS маркетинг практики и продукти, секюрити оборудване, изграждане на пространството и дизайн на магазини, решения за управление на енергията. На фокус ще бъдат и специализираните транспортни средства, складовото оборудване и технологии за управление на процеса за доставки.     Тази година под светлината на прожекторите застава виното и емоцията, която то създава с появата си. С богата програма от майсторски класове и професионални дегустации специалисти и ценители ще имат възможност не само да се информират за актуалните продукти и тенденции в сектора, но и да се потопят в многообразието на емоции, които представените вина създават. Новата платформа за събития на Интер Експо Център „Сетива без граници“ ще предостави възможност на гостите на изложенията да бъдат част от една вълнуваща провокация на сетивата под формата на разнообразна програма от семинари, демонстрации и дегустации на вино, шоколад, кафе и различни гурме храни, които изложителите на Салон на виното и Интерфууд Дринк ще представят тази година. Концепцията за 2019 с подготвените нови бизнес и презентационни зони превръща САЛОН НА ВИНОТО в значима търговска платформа за договаряне с клиенти, подбрани дистрибутори, търговци, специалисти в бранша. За търговски срещи с български винопроизводители са поканени байери от Скандинавските страни, Полша, Чехия, Словакия. В ход е и подготовката на международно участие от Италия, Унгария, САЩ, Русия, Индия. Сериозен е интересът за бизнес посещения от Черна гора, Казахстан, Китай, Йордания, Египет, Виетнам.\r\nОт 6 до 9 ноември в Интер Експо Център МЕСОМАНИЯ, БУЛПЕК, СВЕТЪТ НА МЛЯКОТО, САЛОН НА ВИНОТО, ИНТЕРФУД&ДРИНК и #RETAIL SHOW ще съберат представителите на хранително-вкусовия сектор. С промените и нововъведенията, които подготвят организаторите тази година, се очаква изложенията отново да посрещнат нуждите на бизнеса, както и да разширят потенциала за развитие на сектора, в съответствие с протичащите процеси и актуални тенденции в бранша.   Подробности за МЕСОМАНИЯ, БУЛПЕК, СВЕТЪТ НА МЛЯКОТО, САЛОН НА ВИНОТО и ИНТЕРФУД&ДРИНК и #RETAIL SHOW ще откриете в сайта . ", "date": "2019.07.12", "title": "Хранително-вкусовият сектор в очакване на дните от 6 до 9 ноември"}
{"url": "https://www.actualno.com/politics/krasimir-cipov-smenja-ministerskija-post-s-deputatski-news_767798.html", "text": "    Централанта избирателна комисия обяви Красимир Ципов за народен представител от ПГ на ГЕРБ Двадесет и пети изборен район – София. Това става ясно от решение на ЦИК, публикувано на сайта на институцията.      Ципов, който в момента заема поста зам.-министър на вътрешните работи, трябва да влезе на мястото на Снежана Дукова, която почина след тежко боледуване миналата седмица.   На 5 юли в ЦИК е получено писмо с молба да бъде обявен за народен представител друг кандидат за депутат от ГЕРБ и тъй като Ципов е подреден след Дукова в листата на партията от 25 МИР София на изборите за народни представители в 44-то Народно събрание, е негов ред да заеме депутатското място. ", "date": "2019.07.12", "title": "Красимир Ципов сменя министерския пост с депутатски"}
{"url": "https://www.actualno.com/cite/syshtnostta-na-danychnoto-oblagane-e-nasilstveno-izzemvane-na-pari-ot-hora-koito-sa-gi-izkarali-chestno-news_767723.html", "text": "    \"Същността на данъчното облагане е насилствено изземване на пари от хора, които са ги изкарали честно. В една правова държава този, който е изкарал повече пари, е създал повече блага за останалите. Насилственото изземване на повече пари е неморално.\" Това каза бизнесменът Ивайло Пенчев в интервю за bTV в коментар за предложението да има        ", "date": "2019.07.12", "title": "Същността на данъчното облагане е насилствено изземване на пари от хора, които са ги изкарали честно"}
{"url": "https://www.actualno.com/politics/kornelija-ninova-bsp-ima-svojata-pozicija-i-ja-otstojava-video-news_767799.html", "text": "    \"Ние, от „БСП за България“, последователно и твърдо сме за машинното гласуване. Смятаме, че то гарантира честен и прозрачен вот. Опитът да се премахне машинното гласуване е гаранция, че се готвят за манипулиране на изборите и подмяна на резултатите от изборите.\"          Това каза лидерът на БСП Корнелия Нинова пред журналисти, предаде БГНЕС.\r\nПо-рано днес, въпреки че бяха в залата, народните представители от БСП и ДПС не поставиха служебните си карти върху пултовете, с което на практика заради несъгласието си с предложението за отпадане на машинния вот на избори за кметове и президент  \"В навечерието на подписването на Конституцията ГЕРБ за пореден път си позволяват да нарушават конституционни принципи – на демокрация, правова държава и право да свободен избор, продължи Нинова.\r\nВинаги, когато сме обсъждали изборните правила, сме казвали, че преди избори не бива да се променя Изборният кодекс . Управляващите си позволяват отново, само 3 месеца преди избори, да променят правилата в движение, без да се съобразяват с обществената реакция и с общественото мнение.   Затова предприехме тази стъпка - да не се регистрираме в пленарна зала, за да не се променя Изборният кодекс и да се отменя машинното гласуване.    Винаги при тези дебати сме предлагали алтернативи – да се направи публичен регистър, с който да се изчистят мъртвите души, машинно гласуване, видео наблюдение . Водили сме този дебат дни наред в парламента и сме го защитавали с аргументи.\r\nНа техните предложения сме давали алтернатива и винаги на инат са отхвърляни всички предложения на левицата , каза Корнелия Нинова. Тя е категорична, че БСП има своята позиция и я отстоява с всички възможни парламентарни норми на поведение. с отмяна на преференции и на машинно гласуване е последователно по пътя на антидемократичния процес в България. Ние сме последователни в защитата на демократичните правила и правовата държава, заключи Нинова    На въпрос  дали е имала разговор с ДПС да не се регистрират в зала, тя отрече да има такова нещо и заяви, че БСП е взела своето решение да не се регистрира сутринта. ", "date": "2019.07.12", "title": "Корнелия Нинова: БСП има своята позиция и я отстоява (ВИДЕО)"}
{"url": "https://www.actualno.com/showbusiness/disney-otmeni-premierata-na-naslednicite-3-news_767712.html", "text": "    Disney отмени филмовата премиера на \"Наследниците 3\" след смъртта на звездата Камерън Бойс, предаде БГНЕС.      20-годишният Бойс почина в събота след епилептичен пристъп. Той беше открит в безсъзнание в дома си в Северен Холивуд само няколко седмици преди да замине за червения килим в Лос Анджелис за премиерата на филма.   Disney заяви, че вместо събитието от 22 юли телевизионното предаване ще бъде посветено на паметта му. Компанията също ще направи дарение за проекта \"Жажда\", водна благотворителна организация, към която Бойс беше ангажиран. ", "date": "2019.07.12", "title": "Disney отмени премиерата на \"Наследниците 3\""}
{"url": "https://www.actualno.com/showbusiness/sofija-loren-snima-nov-film-sled-10-godishna-pauza-news_767976.html", "text": "    София Лорен ще се снима във филмовата адаптация на романа \"Животът преди теб\", съобщава Variety.      За 84-годишна актриса това е първо участие в игрален филм след 10-годишна пауза. Тя ще изпълни ролята на мадам Роза, която оцелява след Холокоста и се сприятелява с 12-годишното момче Момо от Сенегал.   Лентата е режисирана от сина на Лорен - Едоардо Понти, предава БГНЕС.\r\nТой ще снима филм с участието на майка си за трети път и твърди, че актрисата е в отлична форма: \"Удивително е с каква енергия и колко ентусиазирано тя работи върху всяка сцена\".  Това е втората адаптация на романа \"Животът преди теб \", написан от Ромен Гари под псевдонима Емил Ажар. Предишната, с участието на Симоне Синьоре, е заснет през 1977 г. от израелския режисьор Моше Мизрахи и е спечелил Оскар за най-добър чуждоезичен филм.\r\nСнимките на новата адаптация ще приключат през март 2020 година.    ", "date": "2019.07.12", "title": "София Лорен снима нов филм след 10-годишна пауза"}
{"url": "https://www.actualno.com/pazardjik/bunt-vyv-velingrad-zaradi-lipsa-na-voda-kmetyt-na-spa-stolicata-se-oplakva-ot-shefa-na-vik-news_767724.html", "text": "    Във Велинград вече има настроения за гражданско неподчинение заради проблеми с питейната вода. Разгневени хора твърдят, че проблемите са от десет години – някой ден има, някой няма. Заради това тази сутрин има протест пред общината в града, предаде Нова телевизия.      През този месец във Велинград нямало вода вече 10 дни, твърди един от протестиращите, а друг се оплака, че на по-високите етажи водата изобщо не идва. Протестиращите се оплакаха и, че полицията е упражнила насилие върху тях, като вчера имаше опит за блокада на път и един човек беше арестуван.   Всъщност арестуваният мъж и днес е на протест, като една от жените до него се оплака, че полицаите ги обвинили, че ги блъскат и удрят, но показа синина на ръката си и обяви, че има медицинско свидетелство.\r\nКолко е цената на водата във Велинград – около 50 стотинки на кубик, твърдят хората.  Същевременно, кметът Костадин Коев заяви, че сега имало проблем с авария на водопровод. Отделно, имало десетилетен проблем с цялата мрежа – главно в квартал \"Каменица\", която била много амортизирана и излязла от всякакви експлоатационнни срокове. Освен това, Коев не пропусна да каже как при предишния кметски мандат била изпусната възможността да се кандидатства за евросредства за воден цикъл.\r\nКакво се прави – имало целево финансиране, с което били направени 10 километра мрежа, както и нов водоем. Коев обаче поиска ръководителят на местното ВиК да си тръгне, защото направил няколко некомпетентни ремонта и обвини някои общински съветници, без да казва имена, че гласували управителят да остане.   За финал протестиращите сега се заканиха да правят протест и довечера.     ", "date": "2019.07.12", "title": "Бунт във Велинград заради липса на вода, кметът на СПА столицата се оплаква от шефа на ВиК"}
{"url": "https://www.actualno.com/politics/simeonov-siguren-che-mashinnoto-glasuvane-shte-otpadne-atakuva-opozicijata-news_767751.html", "text": "    Ще мине отмяната на машинното гласуване, не препоръчвам на така наречената опозиция да влиза в същата спирала на падението, в която бяха влезли предните няколко месеца.      Това каза лидерът на НФСБ Валери Симеонов пред журналисти във връзка с , предаде  \"Фокус\". По думите му този законопроект има естествен кворум.   \"Естествено, че ще мине. Искам да припомня, че от самото начало НФСБ сме заявили категорична позиция против машинно гласуване, тъй като най-елементарната форма за манипулиране на избори. Колкото по-рано го разбере обществото, толкова по-добре.\r\nРадвам се, че голяма част от политиците го разбраха, защото в началото и ГЕРБ бяха за машинно гласуване. Така че за мен няма никакво съмнение, че машинното гласуване няма да мине\", каза още Симеонов.  Той посочи, че на опозицията няма да й се размине този път. На въпрос защо определя опозицията като така наречена, Симеонов обясни, че всеки си прави своите задкулисни договорки и театрално играе контра на разумните предложения. ", "date": "2019.07.12", "title": "Симеонов сигурен, че машинното гласуване ще отпадне, атакува опозицията"}
{"url": "https://www.actualno.com/sciencelogy/google-si-prizna-che-podslushva-prez-google-assistant-bilo-malko-i-za-analiz-news_767715.html", "text": "    Интернет колосът Google призна, че негови специалисти прослушват команди, които потребителите дават чрез гласов помощник в устройствата на компанията, предаде БГНЕС.      В Google споделя извадки от разговори между потребителите и услугата Google Assistant с експерти по целия свят.   \"Това е важна част от процеса на създаване на звукова технология, необходима за създаването на продукти като Google Assistant\", отбелязва технологичния гигант. Но същевременно компанията казва и, че разследва дали няма нарушаване на права и на защита на лични данни.\r\nПричината за специалното изявление беше изтичането на конфиденциални звукови данни, което бе признато от един от експертите, участващи в проучването. В тази връзка компанията обещава да проведе разследване и да предприеме необходимите мерки.  Google отбелязва, че делът на аудиозаписите, предназначени за анализ, не надвишава 0,2% от общия набор от команди, дадени на Google Assistant. Освен това на експертите е забранено да дешифрират разговорите, изслушани на фона на команди и други чужди звуци. ", "date": "2019.07.12", "title": "Google си призна, че подслушва през Google Assistant, било малко и за анализ"}
{"url": "https://www.actualno.com/politics/dps-iska-i-mashinno-prebrojavane-na-hartienite-buletini-news_767912.html", "text": "    ДПС иска не просто да има машинно гласуване, а дори машинно броене на хартиените бюлетини. Това заяви формалният лидер на партията Мустафа Карадайъ.      Карадайъ коментира, че машини за гласуване трябва да се закупят, а не да се наемат, а \"Информационно обслужване\" да изработи софтуера за въпросните машини. Припомняме, че сега машини се наемат - за последните евроизбори бяха наети 3000, а за местните трябва да бъдат наети 6000, но има законопроект за спиране на машинното гласуване на местни и парламентарни избори. Днес той трябваше да бъде гледан в пленарна зала на първо четене, само че - за 1 човек!   На въпрос дали ДПС ще влезе в пленарна зала във вторник, 16 юли, когато трябва да има извънредно заседание за машинното гласуване, и защо не влезе днес, Карадайъ отговори, че партията не се регистрирала, защото се говорили неистини по неин адрес. А за вторник тепърва ще се решава дали ДПС да се регистрира - вероятно точно преди заседанието.\r\n\"Държавата може да направи машинното гласуване\", категоричен беше Карадайъ.   ", "date": "2019.07.12", "title": "ДПС иска и машинно преброяване на хартиените бюлетини"}
{"url": "https://www.actualno.com/politics/700-hil-lv-sa-vyrnati-dobrovolno-ot-beneficienti-na-kyshti-za-gosti-news_767730.html", "text": "    \"Вече има доброволно върнати близо 700 000 лв. Всичко останало е обект на съдебни дела.\" Това каза министърът на земеделието Десислава Танева във връзка с откритите нарушения при и допълни, че изискуемата сума от установените нарушения ще е 4,5 милиона лева.      \"Проверени са всички къщи, останали в мониторингов период, както и седем по сигнал. Тези 15 къщи представляват 5,2% от всички, които са в мониторинг\", обясни още Танева.   В някои къщи са открити отклонения от някои показатели. На тях ще бъдат наложени . Става въпрос за 74 къщи за гости, при които има различни нарушения. Финансовата корекция при тях ще е между 5 и 15%, поясни Танева.\r\nСлед проверката стана ясно още, че бизнесмен, близък до , ще трябва да връща пари. Кметът обаче нямал нищо общо с проекта, уточниха от ведомството.  Нередности не са открити и в еврокъщите, свързани с двама общински кметове в Луковит и Долна баня. Къщата на бившия зам.-министър на икономиката в района на Сандански също е сред проверените. Установено е, че тя не функционира като къща за гости.\r\nВсички данни от извънредната проверка ще бъдат предадени на прокуратурата, каза още земеделският министър. Бенефициентите от своя страна ще трябва да върнат парите.   Относно министър Танева заяви, че \"проблемът е изключително сериозен. Очакваме адекватни реакции за чумата по животните, от всички, които живеят в заразените зони. Трябва да има обществена отговорност. Всеки потенциално в районите може да стане разпространител на заразата. Вчера хванахме коли със 170 кг месо от заразените зони. Ще има обезщетения за стопаните.\"    Министър обърна внимание на това, че репортерите, които взимат интервюта от стопаните стават разпространители на заразата, като влизат в стопанските дворове. ", "date": "2019.07.12", "title": "700 хил. лв. са върнати доброволно от бенефициенти на къщи за гости"}
{"url": "https://www.actualno.com/interest/dvojno-poveche-turisti-shte-posetjat-antarktida-news_767693.html", "text": "    Туристическият поток към ще се увеличи от 40 хиляди през миналия сезон до 80 хиляди през сезона 2019-2020 година, каза Елена Жаркова, представител на Русия в Коалицията за опазване на южния океан и Антарктика, цитирана от РИА Новости.      Данните бяха обявени на среща на антарктическите консултативни партии (Консултативни партии по Антарктическия договор), която се проведе тази седмица в Прага, предаде БГНЕС.   \"Експертите дават прогнози за рязко увеличаване на туристическия поток към Антарктида. През сезон 2018-2019 40 хиляди души са дошли в , 80 хиляди се очакват през сезон 2019-2020 година. Не само организирани групи, но и неорганизирани \"туристи отиват на континента, които наемат кораби и просто се доближават до Антарктида. Почти недокосната природа няма да оцелее при този наплив. Необходимо е да се приемат единни правила за поведение в Антарктида ”, каза Жаркова.\r\nТя отбеляза, че туристите плашат животните. \"Миналата година тюлени се уплашиха, изтичаха към пропаст от страх и паднаха. Пингвините също са обезпокоени от туристите, които искат да направят хубави снимки. Освен това туристите смазват яйцата на птиците\", казва експертът.  Жаркова също говори за появата на нови видове туризъм за Антарктика. Например, хеликоптери карат любителите на свободното каране към антарктическите склонове.\r\nЧленовете на Коалицията за опазване на Южния океан и Антарктика призовават страните да разработят и въведат правила за посещение и престой на Ледения континент.    ", "date": "2019.07.12", "title": "Двойно повече туристи ще посетят Антарктида"}
{"url": "https://www.actualno.com/america/kandidat-za-gubernator-v-sasht-predizvika-absurden-seksistki-skandal-news_767690.html", "text": "    Кандидат за губернатор на американския щат Мисисипи отказа да бъде интервюиран от жена-репортер, освен ако тя не доведе със себе си колега от мъжки пол, предаде БГНЕС.      40-годишната журналистка Ларисън Кембъл твърди, че е поискала да придружи за интервю републиканеца Робърт Фостър на 15-часово пътуване в рамките на кампанията му, но ѝ е било отказано заради пола ѝ. Фостър обясни, че е действал от предпазливост и не иска да повдига съмнения относно брака си. \"Това е моят автобус, а в моя автобус спазваме моите моите правила\", заяви кандидатът пред CNN.   36-годишният кандидат за губернатор посочил своята религия и пояснил, че е дал обет на жена си да не остава сам с човек от противоположния пол. Той цитира покойния християнски евангелист Били Греъм, който казва, че няма да прекарва време сам с жена, която не е негова съпруга, както и вицепрезидента Майк Пенс, който преди години заяви, че не се храни сам с жена, различна от неговата съпруга.\r\nРобърт Фостър допълни, че след зараждането на движението #MeToo \"мъжете са подложени на атака през цялото време\". \"Няма да позволя да бъда поставен в ситуация с която и да е жена, заради която тя може да отправи обвинение срещу мен, без някой друг да присъства\", каза той.  Ларисън Кембъл, която е интервюирала многократно Фостър, нарича решението му сексистко. Тя твърди, че ако се очаква да бъдат спазвани неговите правила в автобуса му, то тогава той трябва да ѝ предостави придружител. Кандидатът обаче отговори, че персоналът на кампанията му е твърде малоброен, за да може да осигури придружител на журналистката.\r\n\"Това, което казвате, е, че една жена е сексуален обект на първо място и репортер на второ място\", е отговорила Кембъл и попита Фостър как би могъл да докаже на избирателите, че ще бъде добър губернатор, ако не може да остава сам в стая с жена, при положение, че в администрацията на сегашния губернатор има много служители от женски пол. Републиканецът обясни, че ще оставя вратата отворена или в съседната стая ще има хора, но 15-часовото пътуване е различна ситуация.    ", "date": "2019.07.12", "title": "Кандидат за губернатор в САЩ предизвика абсурден сексистки скандал"}
{"url": "https://www.actualno.com/goodnews/atanas-skatov-pokori-porednija-osemhiljadnik-news_767733.html", "text": "    Българинът изкачи връх Гашербрум 1 (8080 м) в Пакистан. Това съобщиха от фирмата-организатор на експедицията. Сливналията е в група с трима шерпи, трима турци, един китаец и един пакистанец и в момента се спуска към Базовия лагер.      Това е осмият от 14-те най-високи върха на планетата за 41-годишния Скатов. Остават му още 6 до т.нар. Хималайска корона, към която той се стреми. Короната е признание, което се дава на хората, изкачили всички 14 осемхилядника и досега няма българин с подобно постижение.     ", "date": "2019.07.12", "title": "Атанас Скатов покори поредния осемхилядник"}
{"url": "https://www.actualno.com/business/biznesyt-za-danyk-bogatstvo-nasilstvenoto-izzemvane-na-poveche-pari-e-nemoralno-news_767714.html", "text": "    \"Дълбоко неморални\" и \"кражба на пари\" - така бизнесменът Ивайло Пенчев определи предложенията на КНСБ за въвеждане на необлагаем минимум и на данък \"богатство\".      \"Същността на данъчното облагане е насилствено изземване на пари от хора, които са ги изкарали честно. В една правова държава този, който е изкарал повече пари, е създал повече блага за останалите. Насилственото изземване на повече пари е неморално\", допълни още Пенчев в интервю за bTV.   Според Ваня Григорова от КТ \"Подкрепа\", \"това е нормална реакция на хората с парите, нормалният конфликт между капитала и труда. В същото това време тези хора много обичат да участват в благотворителни кампании. Когато обаче го правиш, за да си измиеш лицето пред обществото, тогава е лошо и просто пиар. Няма как да продължават да , защото няма как да им се осигури химиотерапия, докато други имат \"Ламборджини\" в гаража си. Държавата с най-ниски данъци продължава да губи хора.\"\r\nПо думите ѝ, че не става въпрос за кражба, а за обществен договор, спрямо който всеки трябва да участва съгласно възможностите си във функционирането на обществото. \"Този тип индивидуализъм е дълбоко навлязъл в обществените отношения, при което се зачертават базови принципи на съществуването на обществото. Това са нормални подходи в западноевропейските държави\", допълни още тя.  \"Хората, които \"консумират\" данъци, са основно държавните служители и всички други организации, които не създават стойност. В тази група включвам и компании, които работят само за държавни поръчки. Това са хора, които се хранят от данъците и имат интерес те да нарастват. Всички други, които ги плащат, са платци на данъци\", заяви от своя страна Ивайло Пенчев.\r\nПрипомняме, че КНСБ предложи да се въведе за най-заможните българи, които да бъдат облагани за яхти, скъпи автомобили и вили. КНСБ изчислява, че ако данъкът бъде въведен, ще донесе 300 млн. лева допълнително в хазната. Припомняме, че подобен данък - , беше въведен по инициатива на Владислав Горанов, но извади на фокус доста абсурди.   Предложението е част от пакета с предложения за държавния бюджет за 2020 година. Синдикатите искат и необлагаем минимум с размера на минималната работна заплата.    Президентът на КНСБ Пламен Димитров заяви, че на европейско ниво се готвят нови мерки за справяне с неравенствата. Сред тях е бъдеща директива за минималните работни заплати: \"И това не е никаква илюзия, нито е химера на комунистите. Тази тема стои на масата на преговорите. Ще издам една тайна, която аз знам от преди няколко дена. Почти е сигурно, че ще присъства в коалиционното споразумение на партиите, които ще формират мнозинството в новия Европейски парламент, на групите по-скоро“. ", "date": "2019.07.12", "title": "Бизнесът за данък \"богатство\": Насилственото изземване на повече пари е неморално"}
{"url": "https://www.actualno.com/balkani/turcija-ratificira-protokola-za-chlenstvo-na-severna-makedonija-v-nato-news_767721.html", "text": "    Турция ратифицира протокола за членство на Северна Македония в НАТО, а новината беше обявена във Facebook от вицепремиера и министър на отбраната Радмила Шекеринска, предаде БГНЕС.      \"Благодаря на Турция за ратифицирането на протокола за НАТО! teşekkür ederim!\", пише Шекеринска.   Досега около две трети от членките на НАТО са ратифицирали протокола за приемане на Северна Македония, докато други са започнали процедури за ратификация, в това число Люксембург, Исландия, Великобритания, Испания, Франция, Холандия и САЩ.\r\nЦелият процес се очаква да приключи до края на годината, а на срещата на върха на НАТО в Лондон през декември страната официално да бъде приета за пълноправен член на алианса.   ", "date": "2019.07.12", "title": "Турция ратифицира протокола за членство на Северна Македония в НАТО "}
{"url": "https://www.actualno.com/actualno/chadyryt-kojto-izkarva-poveche-ot-teb-news_767450.html", "text": "    Тук ще стане дума за истински икономически анализ, дълбочинна статистика и сериозно проучване на трудоспособността на чадърите и покрай тях, на твоята нещастна особа. Както стана печално известно, средната цена на чадърите с два шезлонга е около , а може и да стигне 70-80. Цената варира спрямо мястото, на което си попаднал и преценката на концесионерите, изпълнявана по практичния закон на пазарно-черноморската икономика, който гласи:       Та ето те теб, ето го и този чадър. Първото нещо, което е добре да направиш, е да прегледаш заплатата си, да провериш - дали получаваш повече от тоя чадър? По данни на НСИ за средна работна заплата шансът да получаваш е по-малък от този да не получаваш. При пълен работен ден чадърът заработва поне по 1200 лева на месец, ти не изкарваш толкова, не са прай. \r\nНо нека изправим теб до чадъра и ще разберем защо все пак ти стоиш по-назад в икономическата йерархия. Някои неща веднага правят впечатление. Първо, чадърът е супер. Стои прав, на него пише някаква марка, нещо си рекламира чадърчето. Той вече предварително е изкарал кинти, на него пише марка лятна напитка, на теб нищо не пише, просто никой не иска да напише нищо върху теб. Нататък - в чадърчето има всичко, което се търси от един работодател. Има търпение, има упоритост. Не е шавливо като теб, не го мързи като теб. Вече е 10 часа сутринта и само за 2 работни часа е изкарал 20-тина лева, ти по това време още си пиеш кафето, преглеждаш фейса и си писал на двама приятели \"батко, не мога вече, писна ми от тва бачкане\". Нататък - видимо никой няма нужда от теб на плажа. В момента, в който си разположиш кърпата на последния останал квадратен метър, някой ти мята гневен поглед, а децата ти просто топуркат по пясъка с досадните си краченца и хвърлят песъчинки в ментата на непознати и добри хора. Чадърчето обаче е желано, искано е от много. Някои не могат да си го позволят дори, и си носят тяхно си чадърче, но попитайте ги може ли то да се сравни с концесионерното чадърче и не биха ли, ако имаха пари, във всеки един момент разменили собственото си за него. Теб никой за нищо не би те разменил, освен жена ти. \r\nНо стана обед и ти вече си твърде досаден. Изгорял си, ама намажи ми гърба, ама донеси ми коктейл, ама дай малко цаца. Чадърчето през това време не е мръднало - царствено е опънала сянката и безропотно служи на плажното общество. Изкарало е 30-тина лева, а ти си похарчил двойно повече, ти просто консумираш, а то само дава на другите и им помага да се чувстват добре.  Накрая денят е свършил, теб те боли корема и си пак нещо недоволен, а то е с 60-тина лева напред. Сега разбираш, че не би могло да има място за сравнение между твоите глезотии и стоическата мощ на този предмет. Осъществен е и изключителен икономически трансфер - чадърчето е прибрало това, което ти си изкарал, защото пазарът винаги насърчава по-упоритите, по-търпеливите и наказва онези, които не влагат всичко от себе си в това, с което се занимават. \r\nп.п.       ", "date": "2019.07.12", "title": "Чадърът, който изкарва повече от теб"}
{"url": "https://www.actualno.com/politics/lipsa-na-kvorum-provali-zasedanieto-na-parlamenta-opozicijata-bojkotira-zaradi-mashinnija-vot-news_767739.html", "text": "    Поради липса на кворум заседанието на парламента бе отменено.      В зала не се регистрираха депутатите от БСП и ДПС, които са против . Именно измененията в изборното законодателство са точка първа за днес в програмата на депутатите.   Както е известно, на отмяната на машинния вот.\r\nЗаконопроектът е внесен от ГЕРБ, „Обединени патриоти“ и „Воля“, а в него се предвижда машинно гласуване да се провежда единствено в изборите за президент и Европейски парламент. Аргументите им са, че изборите с многомандатни избирателни райони са значително по-сложни, а това налага по-различни бюлетини, както и по-сложен софтуер.  Вносителите се позовават и на доклада на ЦИК за европейските избори, провели се у нас на 26 май, според който машинното гласуване е неоправдано скъпо. Тогава такова се проведе в 3 000 секции в страната, а последните промени в изборното законодателство предвиждаха на местния вот наесен те да бъдат увеличени на 6 000\r\nОпит за събиране на кворум имаше на три пъти. На финалния опит пак нямаше кворум. Само 120 се регистрираха. Нужни са поне 121 регистрирани депутати.\r\nВ рамките на заседанието депутатите  трябваше да обсъждат и промяна в Закона за железопътния транспорт, която трябва да гарантира независимостта и финансовата обезпеченост на специализираното звено за разследване, както и въвеждането на принципа на споделените услуги, с което страната ни да избегне възможността да бъде осъдена от Европейската комисия.       \"За съжаление днес не сме пример за подражание\", заяви председателят на парламента Цвета Караянчева. \"Днес е важен ден, каза още тя. Днес се навършват 28 години от приемането на Конституцията на България.\r\nТова, по думите ѝ, е най-дълго прилаганият закон. Конституцията отговори на очакванията на българските граждани\", подчерта парламентарният шеф.\r\nОтпадна и предвиденият парламентарен контрол. Първа на трибуната трябваше да се качи министърът на регионалното развитие и благоустройството Петя Аврамова, към която има зададени 10 въпроса. Част от тях са свързани с изграждането на трети мост на река Дунав, Стратегията за децентрализация 2016-2025 г., наводненият в Пловдив, извършените ремонтни дейности по път Е-79 в участъка на с. Владая – кв. Княжево, както и въвеждането на реверсивно движение този участък.\r\nВеднага след нея да отговаря беше призован министърът на вътрешните работи Младен Маринов. Той ще трябва да обясни за изграждането на полицейски участък в с. Розино, община Карлово, както и какви са мерките за решаване на проблема със задръстванията на ГКПП Маказа.\r\nПроблемът с получаването на инвалидните пенсии през периода на тяхното преизчисляване, законодателството и политиките в областта на приемната грижа, както и Единната информационна система за хората с увреждания – с това бяха свързани въпросите, адресирани до министъра на труда и социалната политика Бисер Петков.      Образователният министър Красимир Вълчев пък трябваше да внесе яснота пред депутатите за собствеността и ползването на училищните земеделски земи и имоти, а министърът на икономиката Емил Караниколов – за развитието на Индустриална зона Свиленград. ", "date": "2019.07.12", "title": "Липса на кворум провали заседанието на парламента, опозицията бойкотира заради машинния вот"}
{"url": "https://www.actualno.com/curious/unikalni-kadri-ot-slynchevoto-zatymnenie-na-astronomi-ot-bylgarija-news_767731.html", "text": "    Успешна експедиция по наблюдение на пълното слънчево затъмнение на 2 юли 2019 г. беше осъществена от екип на Институт по астрономия с Национална астрономическа обсерватория - БАН, Институт за космически изследвания и технологии - БАН и Шуменски университет \"Епископ К. Преславски\", съобщиха от звездната институция.      Наблюденията били осъществени от специално подбрано място в периферията на пустинята Атакама и подножието на Андите в Чили, от 1450 метра надморска височина. „Денят на затъмнението предложи възможно най-добрите условия за наблюдениe – безоблачно небе, ниска относителна влажност и слаб вятър. Слънчевото затъмнение с частичните фази продължи 2 часа 23 минути и 32 секунди, а пълната фаза – 2 минути и 36 секунди. Времето на тоталитета бе достатъчно на екипа да получи ценни и уникални данни за бъдещи изследвания, свързани с фината структура и поляризацията на слънчевата корона, обкръжението на протуберансите в ниската слънчева корона, както и съпътсващите всяко пълно слънчево затъмнение феномени като т. нар. „бягащи сенки“, сочат от ИА – БАН.  Учените успели да съберат и отчетат данни за изменения на температурата, скоростта и силата на вятъра по време на затъмнението, които са ценни при статистическа съпоставка за подобни данни от други пълни слънчеви наблюдения.\r\nВ самия край на явлението са уловени кадри на залязващото над пустинята и все още частично затъмнено слънце.     ", "date": "2019.07.12", "title": "Уникални кадри от слънчевото затъмнение на астрономи от България"}
{"url": "https://www.actualno.com/sofia/pyrvata-stancija-za-sledene-na-chistotata-na-vyzduha-v-sofija-v-realno-vreme-trjabva-da-zaraboti-news_767720.html", "text": "    Първата от 22 сензорни станции за следена чистотата на въздуха в реално време ще бъде монтирана днес, 12 юли, в София.      Станцията ще бъде монтирана на територията на парк \"Хиподрума\", на кръстовището между ул.“Урвич“ и ул.“Булаир“. Това ще се случи в присъствието на столичния кмет Йорданка Фандъкова.   Всички общо 22 станции ще бъдат монтирани в следващите дни и седмици в различни райони на София. Данните от всички станции ще бъдат достъпни в реално време, заедно с данните от измервателните станции на Изпълнителната агенция „Околна среда“. ", "date": "2019.07.12", "title": "Първата станция за следене на чистотата на въздуха в София в реално време трябва да заработи"}
{"url": "https://www.actualno.com/showbusiness/megan-foks-prikluchva-s-karierata-si-news_767717.html", "text": "     , някога смятана за една от най-красивите и най-атрактивни актриси, реши да обърне гръб на Холивуд.      Една от основните причини за отказ от слава е желанието й да бъде напълно отдадена на семейството и майчинството. В професионалния си живот тя е ангажирана с хуманитарна работа, част е от телевизионно шоу, занимава се с дизайн и от време на време приема някаква и друга актьорска роля.   Днес Меган е омъжена за 12 години по-възрастния Брайън Остин Грийн, с когото са заедно от 2004 г. насам. Фокс призна по-рано, че преди него е имала само двама мъже, тъй като е отгледана в строго и религиозно семейство. Тяхната връзка е много бурна и \"точката на кипене\" настъпи през 2015 г., когато двойката обяви, че се развежда поради непреодолими различия, припомня БГНЕС.\r\nВъпреки това, вместо развод, последваха промени и дори раждане на трети син. Двамата крият подробности от личния си живот. Независимо от тяхното мълчание и мистерията около тях, изглежда всичко е наред. Често могат да се видят заедно в много романтични публични изяви.  Няколко пъти вече тя говори открито за неприятностите по време на снимки и започва постепенно да се оттегля сцената. Меган Фокс продължава да приема някои по-малки роли и можем да я видим в телевизионно шоу, в което говори за археология, пътувания и неразгадани мистерии. Успешно се занимава с дизайн на бельо и бански костюми. Тя е много отдадена на хуманитарната работа и дари пълния си хонорар от участие във видео на Еминем за безопасен дом за жени, жертви на домашно насилие. Изглежда, че актрисата е доволна от това, което прави и се радва на всеки един момент.\r\nВижте какво сподели актрисата за света на киното в    Снимки на красавицата може да разгледате в        ", "date": "2019.07.12", "title": "Меган Фокс приключва с кариерата си?"}
{"url": "https://www.actualno.com/america/desetki-raneni-ot-turbulencija-pri-polet-na-kanadska-aviokompanija-video-news_767670.html", "text": "    35 души бяха ранени при силна турбуленция над Тихия океан на полет на Air Canada от Торонто за Сидни, предаде БГНЕС.      Самолет Boeing 777-200 с 269 пътници и 15-членен екипаж е бил принуден да извърши аварийно кацане на летището в Хонолулу. Машината е била посрещната от медицински екипи, които са оказали незабавна помощ на ранените.     Пострадалите, сред които и един член на екипажа, са получили травми на главата и врата.   - подробности за случая можете да видите в ! ", "date": "2019.07.12", "title": "Десетки ранени от турбуленция при полет на канадска авиокомпания (ВИДЕО)"}
{"url": "https://www.actualno.com/plovdiv/remontirat-vajen-turisticheski-uchastyk-kraj-s-javrovo-dogodina-ako-ima-pari-news_767682.html", "text": "    Ремонтират важен туристически пътен участък край село Яврово догодина, ако има пари. Това съобщиха за от община Куклен, чийто ангажимент е поддържането на . Кукленската управа признава, че участъкът е в недобро състояние, констатирано при реализирането на периодични огледи.      От общината в Куклен информираха, че в началото на миналия месец е извършен текущ ремонт там, където това е било най-належащо. Като причина за изоставянето на пътя до такава степен се изтъква липсата на финансови средства и обещават при първа възможност, откъм наличие на пари, той да бъде ремонтиран. В участъка ремонтни дейности не са планирани до края на 2019 г.  \"При наличие на средства ремонтът ще бъде заложен в бюджет 2020 г.\" , увериха от община Куклен.   За проблем с нередовно сметосъбиране и сметопочистване алармираха местни жители и собственици на имоти в района. Тази функция се осъществява от Дейност \"Чистота\" към администрацията в града, откъдето са категорични, че проблем с почистването няма. И посочиха, че сметосъбиране и сметоизвозване в района се извършва редовно и по график - веднъж седмично.\r\nПрипомняме, че през октомври миналата година Ви разказа за състоянието на 4-километровата отсечка на пътя от село Яврово до местността, в която са разположени вилни зони и други туристически обекти, посещавани от стотици туристи (деца и възрастни) през четирите сезона на годината. Много от хората, обаче, се отказват да достигнат до края на трасето, когато достигнат участъка, в който нормално асфалтираният път приключва. А той е непосредствено след табелата за „край“ на село Яврово, в посока Добралък. От там пътната настилка е изключително разронена и е почти невъзможно придвижването до горе с лек автомобил.   ", "date": "2019.07.12", "title": "Ремонтират важен туристически участък край с. Яврово догодина, ако има пари"}
{"url": "https://www.actualno.com/society/pyrvi-sluchaj-na-afrikanska-chuma-vyv-velikotyrnovsko-news_767914.html", "text": "    Първи случай на африканска чума по свинете е регистриран в област Велико Търново. Заболяването е потвърдено в домашно стопанство в свищовското село Ореш, съобщиха от Общинската епизоотична комисия, предаде БНР. Очаква се Агенцията по безопасност на храните да издаде заповед за умъртвяване на прасетата в засегнатото село.      БАБХ е потвърдила, че в Ореш има случай на африканска чума по свинете, умряло е домашно прасе, посочи ветеринарният лекар д-р Кристиян Кирилов, председател на Общинския съвет в Свищов и член на Епизоотичната комисия: „Трябва прасетата, които са в личните дворове, да бъдат премахнати“. От тази седмица в Ореш стопаните започнаха масово да колят прасетата си, притеснени от случаите на африканска чума по свинете в съседната Плевенска област.   По данни на д-р Кирилов в засегнатото село са останали не повече от 6 по-възрастни и 15 малки прасета, които ще бъдат умъртвени.  В 10-километровата санитарна зона има промишлен свинекомплекс с над 30 хиляди животни. ", "date": "2019.07.12", "title": "Първи случай на африканска чума във Великотърновско "}
{"url": "https://www.actualno.com/showbusiness/izvesten-amerikanski-rapyr-e-arestuvan-zaradi-obvinenija-v-seksualni-prestyplenija-news_767708.html", "text": "    Известният американски рапър R Kelly беше арестуван по федерални обвинения в сексуални престъпления, предаде ABC.      Според първоначалната информация, става въпрос за престъпления, свързани с трафик на хора с цел проституция. Тепърва обаче ще се изяснява публично какви точно са обвиненията.   R Kelly е обект на обвинения в различни сексуални престъпления от почти две десетилетия. За последно той беше обвинен в изнасилване на четири жени, три от които непълнолетни, но съдът не намери обвиненията за достоверни.\r\nВсъщност, именно докато течеше това дело, излезе новина за , в който се вижда как R Kelly насилва дете - 13-годишно момиче, като записът е от 2008 година. Рапърът беше заплашен от 15 години затвор, само че предполагаемата жертва отрече, че на записа е тя.   ", "date": "2019.07.12", "title": "Известен американски рапър е арестуван заради обвинения в сексуални престъпления"}
{"url": "https://www.actualno.com/africa/voennite-v-sudan-syobshtiha-za-predotvraten-opit-za-prevrat-news_767679.html", "text": "    Преходният военен съвет на Судан обяви, че в страната е осуетен опит за преврат, предаде БГНЕС.      \"Осуетен е опит за преврат\", се казва в съобщение, излъчено от суданската телевизия, без да бъдат предоставени повече подробности какво точно се е случило или имената на опиталите се да извършат насилствената промяна във властта.   Арестувани са 12 офицери и четирима войници от разузнавателните служби на страната и от силите за сигурност, част от тях от резерва.\r\nДългогодишните народни протести в Судан завършиха с военен преврат на 11 април, с който тогавашният президент Омар Башир беше свален и задържан след почти 30 години власт. Преходният военен съвет пое управлението и обеща да организира нови президентски избори в рамките на две години.  Протестиращите обаче останаха по улиците, настоявайки военните незабавно да предадат правомощията си на цивилна власт. ", "date": "2019.07.12", "title": "Военните в Судан съобщиха за предотвратен опит за преврат"}
{"url": "https://www.actualno.com/europe/bezredici-v-parij-sled-pobeda-na-aljir-na-kupata-na-afrikanskite-nacii-news_767689.html", "text": "    Най-малко два магазина бяха разграбени в центъра на Париж, където в нощта срещу петък имигранти от Алжир се събраха, за да отпразнуват победата на националния си футболен отбор, съобщава АФП.      По-рано в четвъртък алжирският отбор победи съперниците си от Кот  д'Ивоар и стигна до полуфиналите на Купата на африканските нации.   Малко след 21:00 часа местно време в района на \"Шанз-Елизе\" се събраха няколко хиляди фенове на националния отбор на Алжир.\r\nБезредиците започнаха около полунощ, когато няколко групи нарушители започнаха да разбиват прозорците на близките магазини. Магазин за мотоциклети Ducati станал жертва на хулиганите – те счупили витрините и започнали да изнасят ръкавици, каски и дори самите превозни средства, докато полицията не се намесила и не спряла плячкосването.   Заглавна снимка:   ", "date": "2019.07.12", "title": "Безредици в Париж след победа на Алжир на Купата на африканските нации"}
{"url": "https://www.actualno.com/society/prognoza-za-vremeto-12-uli-petyk-news_767673.html", "text": "    Днес ще бъде предимно слънчево с временни увеличения на облачността, по-значителни над източните, а след обяд и над планинските райони от Югозападна България, където на места ще превали. Ще духа слаб до умерен северозападен вятър. Максимални температури между 23° и 28°, в София около 23°.      През нощта срещу събота ще превали на отделни места в Западна и Централна България.Атмосферното налягане ще бъде малко по-ниско от средното за юли. През деня слабо ще се понижи.   Над Черноморието облачността ще бъде по-често значителна. Ще има и превалявания, на повече места по северното крайбрежие. Ще духа до умерен северозападен, а след обяд източен вятър. Максимални температури на въздуха: 24°- 26°, близки до температурата на морската вода. Вълнението на морето ще бъде 2 бала.\r\nНад планините преди обяд ще бъде предимно слънчево. След обяд от запад облачността, първоначално висока, ще започне да се увеличава и до края на деня и през нощта срещу събота на места в масивите от Западна и Централна България ще превали дъжд. Ще духа слаб, по високите части умерен запад-северозападен вятър. Максимална температура на височина 1200 метра около 17°, на 2000 метра около 10°.  В събота вятърът временно ще се ориентира от юг и температурите слабо ще се повишат, но по-късно през деня на места, главно в Рило-Родопската област, ще превали и прегърми. През нощта срещу неделя от запад ще започнат валежи от дъжд, които ще продължат на изток в неделя през деня. На места временно ще бъдат интензивни, в следобедните часове ще има и гръмотевична дейност. Главно в Югозападна България са възможни значителни количества. От северозапад, с усилване на вятъра, ще нахлува още една порция хладен въздух. В началото на следващата седмица ще духа умерен северозападен вятър. Облачността ще е променлива, на места ще има и краткотрайни превалявания, а на отделни места - и гръмотевици. Преобладаващите максимални температури ще бъдат между 22° и 27°. ", "date": "2019.07.12", "title": "Прогноза за времето - 12 юли (петък)"}
{"url": "https://www.actualno.com/celebrate/sv-mychenici-prokyl-i-ilarij-news_767677.html", "text": "    Св. Прокъл бил от с. Калипта, близо до Анкира (Анкара). При царуването на Траян той бил осъден на разпятие и пронизване със стрела за непочитане на езическите богове. Когато го водели на мястото на наказанието, неговият племенник, младият Иларий, му се поклонил и извикал: \"И аз съм християнин!\" Иларий бил затворен в тъмница, а Прокъл разпнали и пускали в него стрели, докато в страшни мъки умрял. Вярващите погребали тялото му.      На третия ден Иларий бил жестоко бичуван заради неговата непреклонност във вярата. Оковали го във вериги, повлекли го вън от града и там го посекли. Тялото му било погребано близо до тялото на Прокъл.     ", "date": "2019.07.12", "title": "Св. мъченици Прокъл и Иларий"}
{"url": "https://www.actualno.com/viewpoint/azbuchnik-na-bylgarskija-haos-babait-news_767541.html", "text": "    Според Марко Семов бабаитлъкът и властта са „дупе и гащи”. Бабаитът има нужда от властта, за да изрази в максимална степен себе си. Властта пък носи перверзната природа да бъде обладавана от подобни персонажи -  пехливани и самохвалковци, готови на бой и най-вече хора с диво и необуздано его. Според друго популярно определение бабаитлъкът е обратното на цивилизационността и нормалността.      Така или иначе подобна примитивна зависимост при управлението на обществата е характерна още за шимпанзетата. Когато двамата самци претенденти са грухтели нечленоразделно, очите им святкали кърваво червено и са се тупали по гърдите, преди да се сбият, преди единият да победи и стане алфа водач на стадото.\r\nТази зависимост е в голяма степен типична за всички времена и географски ширини. С развитието на цивилизациите обаче бабаитлъкът, все пак, макар и трудно, макар и постепенно, слава богу започва да отстъпва пред хуманността и нормалността. Начело на държавите все по-често застават хора с морал и визия, с респект пред закона и нормите на обществото. Поне днес, особено в развитите страни, е така. Няма нужда да даваме обратните примери като Венецуела, Северна Корея и някои по-близки, за които се досещате.\r\nКак се случва тази трансформация у нас?  До този момент общо мандатите на министър-председателите /в тази статистика ще изключа царете и президентите, доколкото тяхната власт е повече представителна/ на свободна България от Освобождението през 1878 година до днес са 50. Една трета от тях са били такива повече от един път.\r\nКолкото и да е странно, но в първите години, когато хората са били далеч по-необразовани и първични, начело на властта са заставали в по-голяма степен личности, достойни за уважение и подражание. За много от тях днес можем само да мечтаем. Такива като Бурмов, Петко Каравелов, Драган Цяанков, Митрополит Климент Търновски.\r\nЗа съжаление с развитието на държавността и обществото, тези хора ставата все по-малко, за сметка на бабаитите. Може да се каже, че в известна степен обществените нрави регресират, вместо да става обратното. Ще дам пример с трима министър-председатели от три различни периода на развитието на държавата ни. Александър Стамболийски – управлявал от 1919 до 1923 година. Вълко Червенков – министър-председател и заместник министър председател на страната  от 1950 до 1961 година. Бойко Борисов – на върха на държавата през последните десет години, с малки прекъсвания.    И тримата си приличат антропологично. Едри, енергични, мускулести, с внушителни осанки, притежават силен инстинкт и динамична селска хитрост за оцеляване, агресивни и безскрупулни. И тримата са демагози, и тримата могат да си променят мнението и да лъжат виртуозно. При необходимост могат да бъдат и жестоки.\r\nИ до днес се помнят Оранжевата гвардия и сопите на Стамболийски и неговите безчинства над невинни хора. По времето на Червенков е извършен бруталния погром над българското село, хиляди хора са попаднали под лапите на органите на държавна сигурност. При Бойко Борисов всички помним неразкритите убийства на фигури от сенчестия бизнес, показните арести на политически противници и конкуренти/прекият изпълнител Цветанов днес е в немилост/, убийствата на Мишо Бирата, жена му, Чакъра и ред други.\r\nБабаитът естествено се обгражда от бабаити и в момента те управляват държавата.\r\nОбикновено на финала се отправя някакъв призив. Аз ще замълча – всичко е ясно.   Автор:  __  ", "date": "2019.07.12", "title": "Азбучник на българския хаос: Бабаит"}
{"url": "https://www.actualno.com/america/trymp-zasili-natiska-sreshtu-socialnite-mreji-i-tehnologichnite-giganti-news_767688.html", "text": "    Президентът на САЩ Доналд Тръмп активизира атаките си срещу гигантите от Силиконовата долина с призив за \"регулаторни и законодателни решения\" за това, което той определи като \"несправедливо третиране на консерваторите от основните онлайн платформи\", предаде БГНЕС.      На среща за социалните медии в Белия дом между Тръмп и консервативни активисти, които са били ограничени от социалните медии от тяхна гледна точка, не бяха поканени представители на интернет компаниите. Но президентът обяви, че ще покани тези компании през следващите седмици за \"голяма среща и истински разговор\" по темата.   Говорейки пред своите поддръжници, Тръмп повтори аргумента си за политическа пристрастност, твърдейки, че някои активисти са блокирани или ограничени в социалните платформи.\r\nТръмп, активен потребител на Twitter, който има повече от 60 милиона последователи, отново се оплака от \"ужасни пристрастия\" в социалните медии и обеща да им отговори. Той не предложи конкретно решение, но каза, че е наредил на администрацията си \"да проучи всички регулаторни и законодателни решения за защита на свободата на словото на всички американци\".  Срещата разпали опасенията, че Белият дом може да се опита да премахне правната рамка, която защитава онлайн услугите от отговорност за вредно съдържание, публикувано от други, но хоствано на техните платформи. Активисти в областта на цифровите права предупредиха, че премахването на защитата - раздел 230 от закона от 1996 г. - може да подкопае свободата на словото и интернет екосистемата.\r\n\"Правителството не трябва да изисква или да принуждава посредници да премахнат конституционно защитената реч, която правителството не може да забрани директно\", се казва в писмо, подписано от 27 организации за граждански и дигитални права и 50 учени. В писмото се казва, че подобни искания биха нарушили Първата поправка на Конституцията на САЩ относно свободата на изразяване.   Тръмп многократно е твърдял, че фирми като Facebook, Google и Twitter, които не са били поканени на срещата на върха, дискриминират него и поддръжниците му, въпреки че собственият му профил в Twitter има близо 62 милиона последователи. Големите интернет фирми категорично отричат обвиненията в политически пристрастия.    \"Интернет компаниите не са предубедени срещу политическата идеология, а консервативните гласове са използвали социалните медии с голям ефект. Интернет компаниите зависят от доверието на техните потребители от целия политически спектър, за да се развиват и да успеят\", казва Майкъл Бекерман, президент на интернет асоциацията, която включва Twitter, Facebook и Google.\r\nАсоциацията за компютърна и комуникационна индустрия, търговска група, чиито членове включват Facebook и Google, заяви, че събитието в Белия дом \"изглежда, е предназначено да сплаши компаниите да се отнесат благосклонно към съдържанието на всеки, който е бил на събирането\". \"Никое частно дружество не бива да се притеснява от правителството, да премахне нежелано съдържание, такова което нарушава фирмената политика\", заяви в изявление президентът на Асоциацията за компютърна и комуникационна индустрия  Ед Блек.\r\n\"Сайтовете на социалните медии може да искат да позволят много видове реч, но не трябва да бъдат задължавани да останат неутрални по отношение на омразата или религиозната нетърпимост. Ако онези, които се оплакват на срещата не са удовлетворени от политиката на една компания срещу нежелателно съдържание, има много конкуренти, от които да избират\", допълни Блек.    ", "date": "2019.07.12", "title": "Тръмп засили натиска срещу социалните мрежи и технологичните гиганти"}
{"url": "https://www.actualno.com/asia/dubaj-razreshi-prodajbata-na-alkohol-za-turisti-news_767684.html", "text": "    Туристите в Дубай вече могат да купуват алкохол в специализирани магазини, като за това те се нуждаят само от оригинала на паспорта си, съобщават медиите в емирството, цитирани от РИА Новости. Преди това туристите можеха да купуват алкохол само в хотели, барове и ресторанти, уточнява БГНЕС.      Сега туристите имат право да получат безплатен 30-дневно разрешение в магазините на Mercantile и Marketing International (MMI), като предоставят оригиналния си паспорт. В същото време ще им бъде дадена брошура за правилата за консумация на алкохол в Дубай.   Само туристи на възраст над 21 години, които не са мюсюлмани, могат да купят алкохол, отбелязват медиите в Дубай.\r\nВ Дубай алкохолът не се продава на открито, той може да бъде закупен само с разрешение в специализирани магазини. За да получи такова разрешение, постоянно пребиваващ в Дубай, е необходимо да има потвърждение от работодателя си.   ", "date": "2019.07.12", "title": "Дубай разреши продажбата на алкохол за туристи "}
{"url": "https://www.actualno.com/curious/bogatashi-v-san-francisko-iskat-da-sprat-priut-za-bezdomni-s-argument-che-ne-e-ekologichen-news_767710.html", "text": "    Заможни жители на Сан Франциско, които започнаха кампания, за да блокират изграждането на нов приют за бездомни в крайбрежния град, използват нова тактика - твърдят, че бездомните хора са вредни за околната среда, предаде БГНЕС.      В дело, заведено срещу градската управа на Сан Франциско и Държавната комисия по земите в Калифорния, ищците призоваха проектът да бъде подложен на екологична оценка, преди да започне строежа му.   \"Този проект ще има значителен ефект върху околната среда поради тези необичайни обстоятелства, включително чрез привличане на допълнителни бездомници, открита употреба на наркотици и алкохол, престъпления, ежедневни спешни повиквания, публично уриниране и дефекация и други неприятности\", се казва в позицията на ищците.\r\nПротивниците на проекта за жилища на достъпни цени често се позовават на Закона за качеството на околната среда на Калифорния като пречка за забавяне на строителството. Законът изисква от да бъдат проучени всички екологични ефекти, които един проект може да има, и да предприемат стъпки за тяхното намаляване.  Сан Франциско одобри приюта за бездомни с 200 легла, въпреки реакцията на заможните си жители. ", "date": "2019.07.12", "title": "Богаташи в Сан Франциско искат да спрат приют за бездомни с аргумент, че не е екологичен"}
{"url": "https://www.actualno.com/europe/francija-prie-danyk-s-kojto-ujazvi-tehnologichnite-giganti-na-sasht-news_767705.html", "text": "    Сенатът на Франция гласува за одобрението на новия данък, първият в поредица от предлаганите национални данъци върху цифровите услуги, които се обсъждат в цяла Европа, пише американският вестник The Wall Street Journal, цитиран от Агенция \"Фокус\".      Новият френски данък, която обхваща цялата 2019 година, означава 3% облагане върху приходите, които технологичните компании получават във Франция от дигитална реклама, особено таргетирана, или управление на  цифровия пазар. Това е необичайно, тъй като ще се прилага за брутните  приходи във Франция от определени цифрови дейности, донякъде като данък  върху продажбите, вместо да се облагат печалбите на компаниите след  разходи.   Одобрението стана факт само няколко часа, след като американският търговски представител , че неговата служба ще разследва данъка по същия американски закон, на който се основава администрацията на Доналд Тръмп за търговската война с Китай.\r\nФренският министър на финансите Бруно Льо Мер неглижира разследването на САЩ в обръщение към френските сенатори преди гласуването. \"Франция е суверенна държава. Тя взема суверенни решения по данъчните въпроси и ще продължи да взема суверенни решения по данъчните въпроси. Споровете между съюзниците може и трябва да се решават без прилагане на заплахи\", каза Льо Мер.  Френско-американският спор породи напрежение, тъй като двете страни участват в нов кръг от многостранни разговори под егидата на Организацията за икономическо сътрудничество и развитие (ОИСР) за това как да се преразгледа системата на корпоративното данъчно облагане в дигиталната ера. Франция и други европейски страни, сред които Германия, искат система, която да позволи повече данъчна тежест от дейността на Силициевата долина да остава в съответната юрисдикция, където се реализират печалбите. САЩ искат да избегнат разнородни едностранни данъци и да се противопоставят на мерки, насочени по-специално към цифровите компании.\r\nБруно льо Мер отново потвърди френското обещание, че Франция ще отмени новия данък, след като бъде постигнато \"надеждно споразумение\" в ОИСР, и заяви, че предложението на Франция трябва да даде на САЩ допълнителен стимул за договаряне на такова споразумение. \"Да ускорим работата на международно равнище. Нека да намерим решение на ниво ОИСР и да работим чрез споразумения, а не чрез заплахи\", призова Льо Мер.   Големите технологични компании и техните лобисти се противопоставиха на френския данък и изразиха подкрепа за острия отговор на САЩ. Amazon обяви, че приветства администрацията на Тръмп за \"предприемането на решителни действия срещу Франция и за сигнализиране на всички търговски партньори на САЩ, че американското правителство няма да се съгласи с данъчната и търговската политика, която дискриминира американския бизнес.\" Засега Google и Facebook отказват да коментират.    Индустриалният съвет за информационни технологии, който представлява Facebook, Google и Amazon, както и други технологични компании, се обедини срещу предложенията за цифрово данъчно облагане във Франция и други страни. Дженифър Макклоски, вицепрезидент на съвета, заяви, че подкрепя разследването, но призова САЩ да продължат \"в дух на международно сътрудничество и без да използват мита като средство за защита\".\r\nФренското правителство предложи своя закон през март, след като Европейският съюз не успя да се споразумее за подобна мярка. Няколко други страни следват примера, като твърдят, че технологичните компании плащат твърде малко корпоративен данък съгласно настоящите правила и че временните данъци са необходими до постигането на международно споразумение. Великобритания например публикува в четвъртък проектозакон, който ще наложи собствен данък за цифрови услуги през 2020 година, ако дотогава не бъде постигнато международно споразумение.\r\nВ ЕС няма съгласие, защото Ирландия се противопостави, а причината е, че точно там големите технологични гиганти отиват, когато работят в Европа, за да плащат по-малко данъци. Според ЕК, интернет компаниите минават доста тънко в тази сфера, за разлика от традиционните. - припомнете си в ! ", "date": "2019.07.12", "title": "Франция прие данък, с който уязви технологичните гиганти на САЩ"}
{"url": "https://www.actualno.com/politics/siderov-chaka-simeonov-i-karakachanov-za-sreshta-te-mu-kazaha-che-ne-mogat-news_767702.html", "text": "    Волен Сидеров ще очаква днес, 12 юли, лидерите на ВМРО и НФСБ – Красимир Каракачанов и Валери Симеонов, които покани ден по-рано на политически съвет на коалиция \"Обединени патриоти\", предаде репортер на БГНЕС.      Заседанието на политическия съвет беше свикано от \"Атака\", а повод за него е оспорваното от страна на партията отстраняване на Волен Сидеров от поста на председател на парламентарната група на патриотите. От партията на Сидеров настояват още за заличаване на решението за промяна в ръководството с аргумента, че то е нелегитимно.   Депутатът от ВМРО Искрен Веселинов, който е един от двамата новоизбрани съпредседатели на групата на патриотите, обяви, че лидерът на партията Красимир Каракачанов няма да успее да участва в политическия съвет, защото ще бъде извън София заради ангажимент.\r\nЛидерът на НФСБ Валери Симеонов също каза, че не може да дойде, защото е в командировка и предложи да има среща на 16 юли, вторник, в 17:00 часа. Всеки вторник е и редовното заседание на парламентарната група на \"Обединени патриоти\". Симеонов добави и, че не е съгласен да има среща с тема \"нелегитимно решение\". Според Валентин Касабов няма никакъв спор в това кой е начело на парламентарната група.  Днешната среща би трябвало да е следобед в сградата на Народното събрание. ", "date": "2019.07.12", "title": "Сидеров чака Симеонов и Каракачанов за среща, те му казаха, че не могат"}
{"url": "https://www.actualno.com/healthy/ananiev-iska-telk-da-zagubi-pravoto-si-da-syvetva-invalidite-kak-da-vzemat-pensija-news_767680.html", "text": "    Шефовете на ТЕЛК вече няма да дават указания на хората с увреждания как да получат инвалидна пенсия или да поискат трудоустрояване. Това предвиждат промени в правилника за работа на комисиите, предложени от здравния министър Кирил Ананиев.      Досега съветите как се получава инвалидна пенсия или трудоустрояване се даваха от шефовете на комисиите, припомня в. \" \".   Заявленията за явяване пред ТЕЛК вече ще може да се подават и от близък на инвалида с пълномощно, а не само лично или от законен представител, предвижда друга промяна.\r\nНЕЛК ще може да само когато предоставената медицинска документация не представя напълно здравословното състояние на лицето. Така щяла да се съкрати процедурата по освидетелстване на инвалидите.  Медицинските документи за пред ТЕЛК и изследванията пък ще трябва задължително да носят име и УИН на лекаря, който ги е направил, дата на съставяне и име и адрес на болницата. Според Ананиев така ще се намалят случаите, когато се налага инвалидът лично да се яви пред комисията.\r\nОсвен това от ТЕЛК ще може да искат допълнителни документи по електронен път. По имейл ще викат инвалидите и на преглед, ако са заявили електронна поща.   В заседанията на ТЕЛК вече няма да е задължително да участва специалист по всяка конкретна болест. Така се преодолява проблемът с липсата на достатъчно специалисти, който блокираше работата на комисиите.    Ще бъде изградена и единна национална информационна база данни за всички лица, преминали през медицинска експертиза. Тя ще се поддържа от НЕЛК. ", "date": "2019.07.12", "title": "Ананиев иска ТЕЛК да загуби правото си да съветва инвалидите как да вземат пенсия"}
{"url": "https://www.actualno.com/sofia/stolichna-obshtina-prodava-apetitni-imoti-za-da-stroi-parking-za-kojto-njama-finalen-proekt-news_767706.html", "text": "    Общинско дружество \"Пазари Изток\" смята да се освободи от три атрактивна имота в столичния район \"Студентски\", за да си осигури пари за строеж на паркинг. Въпреки съмненията за целесъобразността на операцията, Столичният общински съвет даде зелена светлина за нея, макар да имаше съпротивата на БСП и други опозиционни общинари, пише Mediapool.      Терените, които ще бъдат пуснати на търг малко преди местните избори, са в зона, в която в последните години усилено се строят нови сгради. Имотите се намират до бул. \"Г.М. Димитров\" и Ловния парк. Те са предназначени за жилищни и обществени сгради, а началните тръжни цени варират от 342 до 476 лева за кв. метър. Продажбата им би трябвало да донесе поне 1 млн. лева, става ясно от доклада, гласуван от общинските съветници.   Най-малкият терен се намира във \"Витоша ВЕЦ Симеоново\". Площта му е 648  кв. метра и е оценен на 308 498 лева или 476 лева на кв. метър. Близо е  до Ловния парк. Другият е в същия район - на ул. \"Димитър Страшимиров\"  4, площта му е 1049 кв. метра, а оценката 358 256 лева. или 342 лева на  кв. метър. Третият терен е на ул. \"Тодор Кожухаров\" 16. Над 980 кв.  метра там са оценени на 346 868 лева - 351 лева кв. метър.\r\nСъс събраната от продажбата на имотите сума \"Пазари Изток\" иска да строи триетажен паркинг на пазара \"Ситняково\". Тепърва ще се правят проучвания за проектирането и изграждането му, но по предварителни сметки паркингът ще струва малко под 2 млн. лева, а инвестицията да се върне за 10 години.  От БСП обаче считат, че оценките са по-ниски от реалното. И питат защо няма проект за паркинга и по-точен анализ колко ще струва. Червените поискаха да се решава дали да има проект чак като станат напълно ясни всички условия той да се случи.\r\nОбщинарите Иво Божков (ДСБ) и Войслав Тодоров (\"Нормална държава\") също  се обявиха срещу продажбата на терени при положение, че \"Пазари Изток\"  има достатъчно налични средства. Въпреки това спорната точка беше приета  след прегласуване с 34 гласа \"за\", 11 против и 4-ма въздържали се.   Недоумение относно операцията буди и фактът, че според отчета на \"Пазари Изток\" дружеството е в добро финансово състояние - има 1,7 млн. лева в наличност, няма тежащи му заеми. Дружеството обаче ще даде само 700 000 лева собствени средства за паркинга.    Търгът за терените е насрочен за 4 октомври. Един кандидат може да участва за повече от един имот. ", "date": "2019.07.12", "title": "Столична община продава апетитни имоти, за да строи паркинг, за който няма финален проект"}
{"url": "https://www.actualno.com/climate/prognoza-klimatichnite-katastrofi-shte-stavat-vse-po-chesto-javlenie-news_767674.html", "text": "    Неприемливо е да отричаме а, които настъпват. Това каза за Радио „Фокус“ – Бургас Радостина Ценова от Българска фондация „Биоразнообразие“.      „Ние ежедневно сме свидетели на промените, които се случват. Това, което е важно, е тези, от които зависи промяната в климатичните условия, най-накрая да вземат необходимите сериозни мерки. Само да говорим, че има промени в климата, не е достатъчно“, отбеляза Ценова.   Според нея, ако не бъдат изпълнени решенията от Париж, както и глобалните споразумения, които подписват или не някои от държавите, неблагоприятни явления ще настъпват все повече. Климатичните катастрофи, на които ставаме свидетели в последните години, ще стават все по-често явление“, допълни още Ценова.\r\nПо данни на фондация „Биоразнообразие“ в момента в Атанасовско езеро, освен традиционните повече от 500 розови пеликана, пребивават и 315 черноопашати крайбрежни бекаса, 187 малки червеноноги и 171 големи червеноноги водобегача, което е необичайно за този период от годината.   ", "date": "2019.07.12", "title": "Прогноза: Климатичните катастрофи ще стават все по-често явление"}
{"url": "https://www.actualno.com/society/zapochva-mejdunarodnoto-voennomorsko-uchenie-briz-2019-news_767695.html", "text": "    Днес, 12 юли, стартира национално военноморско учение \"Бриз 2019\", отворено за участие на военноморски сили (ВМС) от страни-членки на НАТО. То ще продължи до 21 юли и е ръководено от Военноморските сили на Република България, съобщиха от министерството на отбраната.      Учението е планирано и ще се ръководи съгласно стандартите и процедурите на НАТО. Провежда се в териториалното море, прилежащата зона и изключителната икономическа зона на България и в райони, които са обявени своевременно.   Общо в учението ще участват 12 държави с 27 бойни и спомагателни кораби и катери, 5 самолета, 6 вертолета и 2257 военнослужещи от военноморските сили на България, Албания, Белгия, Великобритания, Гърция, Италия, Канада, Полша, Румъния, САЩ, Турция, Франция, Втората постоянната група кораби на НАТО и Втората постоянната група противоминни кораби на НАТО от силите за отговор на Алианса. В \"Бриз 2019\" ще участват и 132 души от 21 държавни организации, институции и ведомства от 4 министерства, местни органи на управление, неправителствени и частни организации.\r\nЩабът за контрол на учението ще се развърне в Пункт за базиране Варна на Флотилия бойни и спомагателни кораби.   ", "date": "2019.07.12", "title": "Започва международното военноморско учение \"Бриз 2019\" "}
{"url": "https://www.actualno.com/business/plan-za-investicii-za-evropa-dopylnitelni-800-miliona-evro-za-msp-sled-kato-eif-i-prokredit-udvojavat-podkrepata-za-inovativni-predprijatija-news_767948.html", "text": "    Европейският инвестиционен фонд (ЕИФ) и ПроКредит групата предоставят допълнителни 800 милиона евро за иновативни малки и средни предприятия (МСП). Общо 1,62 милиарда евро стават средствата за финансиране на фирми в единадесет страни.      Подкрепеното от ЕИФ финансиране е предназначено за предприятия, използващи модерни технологии и произвеждащи нови продукти и се осъществява от ПроКредит банките във всяка една от единадесетте страни, в които оперират (Албания, Босна и Херцеговина, България, Германия, Грузия, Гърция, Молдова, Румъния, Северна Македония, Сърбия и Украйна). Към момента, посредством финансиране от ПроКредит, подкрепа са получили над 2 000 иновативни МСП, предимно от преработващата промишленост и търговията на едро и дребно,  а още много други ще бъдат финансирани в рамките на следващите години.\r\nТези споразумения са подписани по линия на инициативата InnovFin, с финансовата подкрепа на Европейската комисия в рамките на програма „Хоризонт 2020“. Програмата InnovFin дава възможност на участващите банки да предлагат кредити на иновативни предприятия, посредством гаранции от ЕИФ. Подписването на споразуменията става с подкрепата на Европейския фонд за стратегически инвестиции (ЕФСИ), който е в основата на , известен като Плана \"Юнкер\". Заместник-председателят на Европейската комисия Юрки Катайнен , отговарящ за работните места, растежа, инвестициите и конкурентоспособността, каза: „Две години след като подписахме споразумение за 820 милииона евро за МСП в единадесет страни, Европейският инвестиционен фонд и ПроКредит удвояват финансовата си подкрепа, което означава, че 1,62 милиард евро вече са на разположение за финансиране на малки и средни предприятия в тези страни. Това продължително и увеличаващо се ниво на подкрепа от страна на ЕС представлява осезаема разлика за хиляди хора с иновативни бизнес идеи, които се нуждаят от финансиране, имайки предвид и тези 2000 МСП, които вече са се възползвали от тази схема.\"   Главният изпълнителен директор на ЕИФ, Пиер Луиджи Джилиберт отбеляза:\r\n„Удовлетворени сме, че споразуменията с ПроКредит банките водят до толкова позитивни резултати. ПроКредит, с добре развитото си регионално присъствие в комбинация с опита си в кредитирането на МСП, са гаранция за това, че кредитите с подкрепа на ЕК ще бъдат предоставени бързо в единадесетте страни. Тези споразумения спомагат компаниите да получат достъп до финансиране от ЕС, за да могат да се включат в осъществяването на плана за иновации в цяла Европа.\" Д-р Клаус-Петер Цайтингер, Председател на Надзорния съвет на ПроКредит Холдинг добави: \"Разширяването на това споразумение е важен сигнал за нашата група. То показва на нашите клиенти, че инвестициите, правени от иновативни МСП в Югоизточна и Източна Европа ще продължат да бъдат подкрепяни от ЕС както и, че приносът на ПроКредит банките за развитие в техните страни се оценява от ЕС “.            За ЕИФ Европейският инвестиционен фонд (ЕИФ) е част от групата на Европейската инвестиционна банка. Основната му мисия е да оказва подкрепа за микро, малки и средни предприятия (МСП) като ги подпомага в достъпа до финансиране. ЕИФ проектира и разработва рисков капитал и капитал за осигуряване на растеж, гаранции и инструменти за микрофинансиране, които са насочени специално към този пазарен сегмент. В тази си роля ЕИФ спомага за постигането на целите на ЕС за подкрепа на иновациите, научноизследователската и развойната дейност, предприемачеството, растежа и заетостта. Повече информация за работата на ЕИФ в рамките на ЕФСИ можете да намерите . За Групата ПроКредит ПроКредит Холдинг (ProCredit Holding AG Co. KGaA), със седалище във Франкфурт на Майн, Германия, е компанията-майка на международната група ПроКредит, състояща се от банки, специализирани в обслужването на малки и средни предприятия. Повечето банки ПроКредит извършват дейност в Източна и Югоизточна Европа, но групата е представена и в Южна Америка и Германия. ПроКредит Холдинг е листван на регулирания пазар (Prime Standard) на Франкфуртската фондова борса. Основни акционери на ПроКредит Холдинг са стратегическите инвеститори Zeitinger Invest и инвестиционното дружество на служителите на ПроКредит ProCredit Staff Invest, нидерландската фондация DOEN, KfW (Немската банка за развитие) и IFC (от групата на Световната банка). Като „управляваща компания“ по отношение на групата ПроКредит, съгласно Закона за банките в Германия, ProCredit Holding AG Co. KGaA се контролира на консолидирано ниво от Германския федерален орган за финансов надзор (Bundesanstalt für Finanzdienstleistungsaufsicht, BaFin) и германската Бундесбанк. Повече информация може да намерите на интернет страницата на компанията: . За плана \"Юнкер\"  а, т. нар. План „Юнкер“ е сред най-високите приоритети на Европейската комисия. Той е насочен към стимулиране на инвестиции за създаване на работни места, чрез по-интелигентно използване на нови и съществуващи финансови ресурси, премахване на пречките пред инвестициите, осигуряване на видимост и техническа помощ за инвестиционни проекти.\r\nЕвропейският фонд за стратегически инвестиции (ЕФСИ) е основен в Плана „Юнкер“. Той предоставя гаранция, давайки възможност на ЕИБ да инвестира в повече рискови проекти. Планът за инвестиции вече дава конкретни резултати. , одобрени за финансиране чрез ЕФСИ към момента се очаква да обхванат над 410 милиарда евро за инвестиции и да подкрепят около 952 000 МСП в 28-те страни членки на ЕС. За инициативата InnovFin  е част от „InnovFin – ЕС финансиране за иновации“, инициатива разработена по линия на европейската програма за научни изследвания и иновации „Хоризонт 2020“. Тя предоставя гаранции и контрагаранции за дългово финансиране между 25 000 евро и 7,5 млн. евро с цел подобряване на достъп до финансиране за новаторски малки и средни предприятия и малки дружества със средна пазарна капитализация (с до 499 служители). Механизмът се управлява от ЕИФ и се прилага на практика чрез финансови посредници — банки и други финансови институции, в страните от ЕС и асоциираните страни. ЕИФ предоставя гаранции на финансовите посредници за част от техните загуби по дълговото финансиране, обхванато от механизма. ", "date": "2019.07.12", "title": "План за инвестиции за Европа: Допълнителни 800 милиона евро за МСП след като ЕИФ и ПроКредит удвояват подкрепата за иновативни предприятия"}
{"url": "https://www.actualno.com/america/rykovoditeljat-na-programata-za-boeing-737-max-se-otteglja-news_767681.html", "text": "    Ръководителят на програмата за Boeing MAX планира да се пенсионира, обяви компанията в момент, в който се подготвя да убеди регулаторите да позволят на самолета да се върне във въздуха след две смъртоносни авиокатастрофи, съобщи АФП.      Ерик Линдбланд, който е ръководител на програмата Boeing-737 МАХ от август 2018 година, ще се оттегли и ще сътрудничи в преходния период с хората, които ще поемат поста, заяви президентът на авиокомпанията за търговските самолети Кевин Макалистър, предаде БГНЕС.   Полетите със 737 MAX  бяха спрени от средата на март след две катастрофи, в които загинаха 346 души.\r\nВижте последните неприятности, които се случиха в компанията в    ", "date": "2019.07.12", "title": "Ръководителят на програмата за Boeing-737 MAX се оттегля"}
{"url": "https://www.actualno.com/chronicles/umira-vili-kazasjan-news_767676.html", "text": "    Вили Арам Казасян е български джаз музикант, композитор, аранжор и пианист от арменски произход. Баща е на певицата Хилда Казасян.      Роден е на 8 декември 1934 г. в София. Завършва ВМЕИ (днес Технически университет) в София през 1957 г., учи и в Теоретичния факултет на Българската държавна консерватория (дн. Национална музикална академия „П. Владигеров“), който завършва семестриално. Завежда секция „Естрадно изкуство“ при СМДБ (от 1985). Диригент е на Естрадния оркестър на Комитета за телевизия и радио (днес Биг бенд на БНР).   През 1953 г. свири във второто издание на „Джаза на младите“. Кариерата му е трайно свързана с Биг бенда на БНР, където е последователно пианист, втори диригент и диригент в продължение на 38 години (1960 – 1998). През 2008 г. е председател на журито на предаването Мюзик Айдъл, което се излъчва по bTV.\r\nАвтор е на детски песни, филмова музика („Ян Бибиян“, телевизионните – „Неочаквана ваканция“, „Горещи следи“), на музика към театрални спектакли, телевизионни и радиомюзикъли. Дебютът му като музикант и композитор е през 50-те години – като пианист в „Джаза на младите“. Свири в Естрадния оркестър при Сатиричния театър, основава „Студио 5“. От тези два състава през 1960 г. е формиран Естрадният оркестър към КТР, в който свири, а от 1965 г. е и негов диригент.  Голям е приносът му за първите стъпки и развитието на фестивала „Златният Орфей“ и телевизионния конкурс за поп песни „Мелодия на годината“. Организира редица вокални състави („До-ре-ми-фа“, „Студио В“), радиопредаването на редакция ХСЗ (Хумор, сатира и забава) на БНР „Тромбата на Вили“ (1973 – 1974), телевизионното предаване „Студио 1“. Създава множество песни и пиеси за биг бенд, които се изпълняват от популярни групи, певци и актьори – Коста Цонев, Виолета Бахчеванова, Тодор Колев, Асен Кисимов. Маестро Вили Казасян е гостувал като диригент на радиооркестрите в Берлин, Москва, Лайпциг, участвал е на фестивалите в Атина, Сопот (Полша), Дрезден.\r\nОсвен за „Неочаквана ваканция“ (откъдето е „Детство мое“, обявена в радиодопитване за любимата детска песен в България), той е писал музика и за други филми на режисьора Васил Мирчев, като „Ленко“ и „Една одисея из Делиормана“.   Маестро Казасян е носител на множество музикални награди, включително Сирак Скитник от 2005 г. за цялостен принос към Българското национално радио (БНР). За него казват, че е известен не само със своя огромен професионализъм, а и с артистичността си на сцената. Включва се в един от концертите на финалистите в Music Idol като диригент на биг бенда, който съпровожда изпълненията на участниците.    Почива на 12 юли 2008 година, след едноседмична кома. ", "date": "2019.07.12", "title": "Умира Вили Казасян"}
{"url": "https://www.actualno.com/health/moje-li-da-se-razvie-hronichen-bronhit-ot-pasivnoto-pushene-news_767675.html", "text": "    От пасивното пушене има риск да се развие хроничен бронхит. Това каза за Радио „Фокус“-Пирин д-р Теменужка Любенова, председател на Общински съвет по наркотичните вещества-Благоевград.      „В другите страни е отчетено, че един от начините, при който упражняваш влияние върху финансовите възможности на едно семейство, като ги ограничаваш, когато тютюнът и алкохолът са по-скъпи, тогава съответно семействата започват да работят в полза на семейния бюджет, тоест да намаляват употребата на цигари и алкохол, или направо да ги спрат. Това е нормално, защото когато разполагаш с бюджета на едно семейство, първо трябва да се заделят средства за храната и за издръжката, а едва след това да мислиш за удоволствия“, коментира тя.   Председателят на Общинския съвет по наркотичните вещества обобщи, че по принцип финансовият механизъм е начин да се във всяко едно семейство. Относно това дали пасивните пушачи поемат по-голяма отрова или активните, д-р Любенова посочи, че по принцип има такива изследвания, които доказват това нещо, особено когато става въпрос за деца.\r\n„Не мога да кажа нищо категорично, защото има изследвания, които доказват и обратното. Но не може да се говори за нещо полезно да си пасивен пушач, когато уврежданията настъпват. Какво значение има това, когато от пасивно пушене, развиеш хроничен бронхит или някакво друго увреждане. Вече няма значение дали , които са около теб, са по-зле или по-добре от теб. Важното е, че твоето лично здраве е увредено и имаш проблем, така че аз съветвам поне родителите, които пушат, никога да не го правят пред детето си“, посочи още той.   ", "date": "2019.07.12", "title": "Може ли да се развие хроничен бронхит от пасивното пушене?"}
{"url": "https://www.actualno.com/sciencelogy/twitter-otnovo-e-onlajn-sled-seriozen-sriv-news_767687.html", "text": "    Twitter обяви, че вече работи нормално след мащабно спиране на работата на социалната мрежа, предаде БГНЕС.      По-рано беше съобщено, че многобройни проблеми с услугата от около 22:00 часа българско време в четвъртък се наблюдават в САЩ, Бразилия, Япония и редица европейски страни, включително и България.   Ръководителят на компанията Джак Дорси информира за проблемите и процеса на отстраняването им, което показва сериозността на проблема, пише РИА Новости. \"Ние спряхме работа ... и сега бавно се възстановяваме\", пише той в собствения си акаунт в социалната мрежа.\r\nВ техническият профил на Twitter пише, че сривът е в резултат на промени във вътрешната конфигурация.  Съобщението за пълно възстановяване на функциите беше публикувано в след полунощ българско време. Американските медии отбелязват, че услугата е била спряна точно по времето, когато американският президент Доналд Тръмп провежда среща в Белия дом, която включва въпроси, свързани със социалните мрежи. ", "date": "2019.07.12", "title": "Twitter отново е онлайн след сериозен срив"}
{"url": "https://www.actualno.com/society/novini-ili-novini-kartinata-na-pechata-za-12-uli-news_767685.html", "text": "            Вестникът се спира на новото развитие в скандала с къщите за гости – при едва 15 нарушители, които трябва да върнат парите, а 74 други ще бъдат глобени с от 5% до 15% от полученото. Засечените нарушения са само при 288 къщи за гости, които все още са в 5-годишния срок за мониторинг по ПРСР, като за тях са платени общо 81 млн. лева. По тази програма са финансирани общо 746 проекта, но независимо от съмненията повечето от тях вече са извън срока за наблюдение и нищо не може да се направи. В нарушение са 5.2% от общо проверените къщи, по данни на МЗХГ.   Работна група от експерти предлага да се увеличат от 31 до 42. 6 от часовете са за извънградско каране, от които 3 по магистрала, скоростен път или път с интензивен трафик. Предвиждат се и поне 10 часа обучение за градско каране при силно натоварено движение. Нощното кормуване или управлението при намалена или ограничена видимост, трябва да е минимум 2 часа. Разработва се и контролен механизъм от ДАИ, който да гарантира спазването на тези часове. Теорията ще бъде намалена на 26 часа, вместо досегашните 40. Няма да се използва симулатор, не се предвижда и каране на полигон. В резултат на това цените на шофьорските курсове не би трябвало да се увеличат, прогнозира медията. Изданието се съсредоточава върху на кандидатите за столичните гимназии. Най-желана е Испанската гимназия, а с най-висок бал обичайно приемат в Софийската математически гимназия. Общо 383 са паралелките, планирани за следващата учебна година. От тях 229 са профилирани, а 154 професионални. Балът в софийските училища се е повишил, но първите 10 остават непроменени. Записването след първия етап е от днес до 16 юли в училищата, където детето е било прието. Резултатите от втория етап ще излязат на 18 юли, а записването ще е до 22 юли.     Вестникът обичайно хвали властта, в случая - заради успешната борба със сивата икономика. Приходите в бюджета са се увеличили с 50% или с 14 млрд. лв. на годишна база за периода 2014-2019 г. благодарение на съвместните усилия на институциите. Финансовият министър Горанов похвали \"съвместните усилия на институциите\" и \"отвоюваната огромна територия\" от сивия сектор. До 6 месеца ще заработят и камери за видеонаблюдение в данъчните складове. ", "date": "2019.07.12", "title": "Новини или Novini - картината на печата за 12 юли"}
{"url": "https://www.actualno.com/business/ot-aikb-nameknaha-za-vina-na-temenujka-petkova-za-skypija-industrialen-tok-news_767713.html", "text": "    Сигналът е срещу ТЕЦ \"Марица Изток 2\", защото на 3 юли не работи с пълната си мощност, а само с половината от разполагаемия си капацитет. Това заяви изпълнителният директор на АИКБ Добрин Иванов.      Припомняме, че заради много високата цена на сегмент \"Ден напред\" на енергийната борса на 3 юли – 195,40 лева за мегаватчас.   Ивнов посочи, че според новото ценово решение на КЕВР ТЕЦ \"Марица Изток 2\" покрива постоянните разходи при цена 135 лева за мегаватчас. Но на 3 юли това не се е случило – може би заради лошо управление на държавната централа, според АИКБ, но не стана въпрос колко време технологично отнема заработването на пълна мощност предвид използваната технология. На въпрос на Нова телевизия кой конкретно смятат за виновен работодателите, отговорът беше ръководството на ТЕЦ-а, ръководството на Българския енергиен холдинг (БЕХ) и енергийното министерство т.е. Теменужка Петкова.\r\nСпоред Иванов, сегментът \"Ден напред\" на енергийната бил много важен и определящ за цената на тока, защото бизнесът не можел винаги да сметне точно колко ток му трябва, за да си го осигури с дългосрочен договор. Досега, вече седмица, работодателите не отговориха на въпроси на относно това какъв процент съставляват дългосрочните договори от общото количество ток, което купуват. Питанията са отправени към Асоциацията на организациите на работодателите в България. А именно енергийният министър бизнеса да купува ток с двустранни, дългосрочни договори и заяви, че бизнес, който не го прави, не е сериозен.  Иванов добави и, че работодателите ще пуснат сигнали към КЕВР и КЗК заради това, че някои търговци изкупили голяма част от мощностите и могат да влияят на цената на \"Ден напред\". С други думи, работодателите се оплакват от форма на монопол.\r\nЗа финал Иванов се оправда, че бизнесът по Черноморието не плаща много на служителите си, защото иска да поддържа по-ниска цена на услугите и да не изпадне зад борда в международната конкуренция.    ", "date": "2019.07.12", "title": "От АИКБ намекнаха за вина на Теменужка Петкова за скъпия индустриален ток"}
{"url": "https://www.actualno.com/politics/v-kraja-na-uli-shte-ima-nov-opit-da-bydat-izbrani-rykovoditeli-na-specprokuraturata-i-apelativnata-prokuratura-news_767700.html", "text": "    На 29 юли ще бъдат избрани новите шефове на Специализираната прокуратура и на Апелативна прокуратура - София. Това реши прокурорската колегия на Висшия съдебен съвет (ВСС). Любопитното е, че това е и последният ден, в който кадровиците могат да номинират кандидати за главен прокурор, коментира в. \" \".      Опитите да бъдат избрани съответните ръководители са втори поред, след като при първите не беше постигнат успех.   В края на 2018 година Даниела Начева бе единствен кандидат за ръководител на Специализираната прокуратура. Позицията остана вакантна, след като Иван Гешев бе избран за зам.-главен прокурор. Неочаквано обаче Начева оттегли кандидатурата си още преди избора в прокурорската колегия и посочи “лични причини” за решението си. Тя бе и и. ф. ръководител на структурата, която разследва мафията и престъпленията по служба на властта. Начева се отказа и от този пост и я замени Димитър Петров. Той пък иска Специализираната прокуратура да бъде оценявана по различни критерии спрямо останалите видове държавно обвинение. Освен това готви \"оптимизиране\" на кадрите и ревизия плюс контрол на делата.\r\nЩо се отнася до Апелативната прокуратура, там настоящият ръководител Албена Вутова беше единственият кандидат. В началото на годината обаче прокурорската колегия на ВСС отказа да я избере, като не ѝ стигна 1 глас. Кадровиците отбелязаха, че в концепцията ѝ няма нищо иновативно. След това Вутова се кандидатира отново и получи подкрепа от всичките си колеги в Апелативната прокуратура, но в предстоящата процедура съперник ще ѝ бъде районният прокурор на София Радослав Димов.  В новата си концепция Вутова е заложила мониторинг на дейността на териториалните отделения. Те бяха разкрити след окрупняването на районните прокуратури в Белоградчик, Кула, Брезник и Трън. Вутова казва и, че ще оказва съдействие на окръжните прокуратури в процеса на продължаващата реформа на съдебната карта.\r\n\"Ако бъда избран, ще се стремя да съблюдавам справедливото и равномерно натоварване на прокурорите не само в апелативната прокуратура, но и в прокуратурите в района ѝ\", пише в концепцията му. Той посочва и че ще сформира съвет на окръжните прокурори и градския прокурор на София. Магистратите ще провеждат работни срещи на всеки 3 месеца, а ако се налага, ще присъстват и ръководителите на районни прокуратури.    ", "date": "2019.07.12", "title": "В края на юли ще има нов опит да бъдат избрани ръководители на Спецпрокуратурата и Апелативната прокуратура"}
{"url": "https://www.actualno.com/education/posleden-den-za-podavane-na-zajavlenija-za-esennite-maturi-news_767697.html", "text": "    Днес, 12 юли, изтича срокът, в който може да се подават заявления за полагане на държавни зрелостни изпити в сесия август-септември, съобщиха от МОН.      Заявленията се регистрират в софтуерния продукт и информацията се изпраща до регионалните комисии за организиране и провеждане на държавния зрелостен изпит. Списъците с допуснатите зрелостници ще бъдат готови до 22 август 2019 г., а издаването на служебните бележки за допускане до изпитите е до 23 август.   Изпитът по български език и литература ще се проведе на 28 август 2019 г., вторият задължителен държавен зрелостен изпит по предмет по избор - на 29 август, а държавните зрелостни изпити по желание ще се проведат в периода 30 август - 4 септември.\r\nНа зрелостните изпити се ползва химикалка с черен цвят. Те продължават 4 астрономически часа. Матурите по български език, по чужд език и всички обществени науки се състоят от 3 модула. Времето за работа по първия модул е 60 минути. Вторият също е 60 минути, а третият - 120. Учениците със специални образователни потребности работят в отделни зали и имат два допълнителни часа за работа. За математика и природни науки модулите са 2. Първият е от 90 минути, а вторият - 150 минути.  Зрелостникът няма право да си тръгне до 60 минути след началото на първия модул. Веднъж напуснал, не може да се връща. Крайният срок за обявяване на резултатите е 10 септември 2019 г. ", "date": "2019.07.12", "title": "Последен ден за подаване на заявления за есенните матури"}
{"url": "https://www.actualno.com/america/luiziana-se-gotvi-za-tejko-vreme-vkluchitelno-uragan-news_767707.html", "text": "    Предупреждение за ураган е издадено за бреговете на американския щат Луизиана, заедно с предупреждение за тропическа буря за близките райони, съобщи в изявление Националният център за ураганите на САЩ, предаде БГНЕС.      \"Предупреждението за урагана вече е в сила за крайбрежието на Луизиана\", се казва в изявлението. \"Предупреждението за наближаваща тропическа буря вече е в сила за езерото Пончартрейн и езерото Маурепа, както и за градската част на Ню Орлиънс.\"   В сряда, губернаторът на Луизиана Джон Бел Едуардс обяви извънредно положение, преди щатът да бъде залят от очакваните валежи.\r\nВ същото време метеоролозите на AccuWeather съобщиха, че вероятно бурята ще се движи от Флорида към бреговете на Тексас, заради което \"най-силния валеж ще падне в районите на Луизиана, Мисисипи, Западен Тенеси, Арканзас и Североизточен Тексас.\"   ", "date": "2019.07.12", "title": "Луизиана се готви за тежко време, включително ураган"}
{"url": "https://www.actualno.com/prasspress/hodene-po-batacite-iz-novata-evropa-jazyk-za-izgorelite-noshtuvki-news_767554.html", "text": "    Консултациите между европейските лидери за ръководните позиции в новия евроцикъл завършиха успешно.      Пазарлъците в Брюксел между държавните лидери изтощиха Нашия ръководител ББ с безкрайната си “размяна на пакети”, при която, както се оплака той - само му горели нощувките в хотела, сиреч от консултации до късни доби изобщо не можел да стигне до леглото да се посъветва с възглавницата си! И парите за нощувки отидоха бадява.\r\nТъй като българският читател като повечето нормални хора не е запознат с джунглата на европейската политика, ще разкажем накратко тихата битка за овладяването на най-високите европейски столчета. Новият Ишиас - Урсула фон дер Лайен   Най-важната борба бе кой да наследи Жан-Клод Ишиас Юнкер на поста председател на Еврокомисията.\r\nЗа да поддържа градуса на шоуто си Борисов замени преките предавания от бг-обиколките с джипката с лайв стриймове от консултациите в Брюксел. С тези стриймове Борисов информираше народа за хода на преговорите, а в един момент направи нещо безпрецедентно в европейската политика - излъчи пряко във Фейсбук свой неформален разговор с шпиценкандидата на социалистите Тимерманс.\r\nТимерманс бе водещ кандидат на социалистите за председател на ЕК. В хода на пазарлъците бяха склонни да го подкрепят и ЕНП (в която членува и Борисов), отказвайки се от своя “шпицен” - Манфред Вебер. Това Борисов обясни научно-популярно с думите - “ние (ПЕС, ЕНП, АЛДЕ) сме системни партии - кой отгоре, кой отдолу, няма толкова значение”.     Тук правим едно историческо отстъпление, за да припомним първа страница на първи брой на ПРАС-ПРЕС - тя изобразява карикатура на Борисов и Кор Нинова, които се уговарят легнали в политическото си ложе с почти същите думи: “Разбираме се - този път ти си отгоре!” Затова казваме, че ПРАС-ПРЕС е сериозен вестник.\r\nВръщаме се обратно при Борисов и Тимерманс - Борисов обеща подкрепа на Тимерманс за председател на ЕК, като му поговори за тяхното лично и политическо приятелство, обясни че прави реформи и че иска “да ги преговорим с тебе”... В края на записа търпеливият Тимерманс казва, че не е сигурен “дали това трябва да се излъчва” и стриймът прекъсва. Видеото направи огромно впечатление и европейските медии съобщиха с изумление за него - пак удивихме континента и света!\r\nТака българският зрител черпеше информация от самия извор - директно от Нашия лидер, който обяснява европейската политика, както обяснява всичко друго - с фолклорни изрази.\r\nВ крайна сметка, след всичкото размятане на пакети с предложения, шпиценкандидатите Тимерманс и Вебер въобще отпаднаха от борбата за новия Ишиас. Вебер остана с утешителна награда - половин мандат (втората половина) председател на Европарламента, а Тимерманс може би ще остане вице-Ишиас, какъвто беше и досега.\r\nВ още по-крайна сметка в стола на новия Ишиас засега се очертава да седне германката Урсула фон дер Лайен - протеже на Меркел и министър по всичко в нейните правителства. Урсула е сменила три федерални министерства, последно беше във военното, където успя да се забърка в скандал със съмнителни консултантски договори за милиони евра, с които понастоящем се занимава комисия в Бундестага и германската прокуратура. Урсула напуска един национален батак, за да се гмурне в европейския такъв.   В едно нещо Урсула е стабилна - тя през годините демонстрира безрезервна почти цветан-цветановска преданост към личността и каузата на Мути Меркел. Самата Меркел пък неотдавна обяви курс на постепенно излизане от политиката, а напоследък получава и някакъв тремор на публични събития. Но изглежда Меркел още си има политически амбиции и визии, щом бута успешно свое полукомпрометирано протеже за най-важния пост в Европа.\r\nУрсула не е расла сред фасула. Тя е от богато семейство със седем деца, а и сама е родила седем добре гледани деца, успоредно с което е направила лекарска и политическа кариера. В партията на Меркел стига до вице-Мути, спрягана е и за наследник, но бе изместена от Анегрет Крамп-Каренбауер. Новият Таяни - Давид-Мария Сасоли В хода на консултациите за нов председател на Европарламента европейските лидери се договориха да подкрепят социалист и то Сергей Станишев. Но се оказа, че между социалистите в ЕП Станишев няма достатъчно подкрепа и парламентът гласува за друг социалист - италианеца Давид-Мария Сасоли, който бе избран да председателства ЕП половин мандат, а десният Манфред Вебер ще го смени да доизкара срока.\r\nТака лявото и дясното в Европарламента ще се въртят на Принципа на ББ - аз отдолу, ти отгоре, а после - обратно. Давид-Мария в своята родна Италия е опозиция, така че и на него му идва дюшеш това назначение - в Европа ще е началник. Новият Туск - Шарл Мишел Новият председател на Европейския съвет ще е белгиецът Шарл Мишел.\r\nЕвропейският съвет е това, дето лидерите си разменят пакети, координират националните с европейските политики и помагат за вземането на общи решения, като например да се разберат Станишев да оглави Европарламента, а пък в Европарламента да гласуват друго. И после - язък за безсънните нощи, язък за изгорелите нощувки.\r\nНовият Туск - Шарл Мишел, също е в страшен батак у тях си в Белгия.\r\nВътрешната политика на Белгия е умален модел на европейската - орел, рак и щука плюс стадо кози - всяка на свой крак. Проблеми с бежанци, проблеми с корупцията, проблеми с патриоти, като се има предвид, че в Белгия патриотите са по две направления - фламандско и валонско. Към това добавяме и почти перманентни политически кризи - Белгия държи световен рекорд по безвластие - при избран парламент тия не могат да се разберат по година и нещо как да съставят кабинет.\r\nИ в тоя развъдник на разнопосочни вектори Шарл Мишел е потомствен политик и връзкар - баща му е бил еврокомисар, а самият Шарл влиза в политиката на 18, на 25 става най-младият министър в историята на страната, едва на 38 вече е премиер.\r\nТака че гъвкавост и слалом при вземането на решения не му липсват - и начело на Съвета със сигурност ще успява да намира консенсусни решения, които после Европарламента да отхвърли.  Божинката пееше на Меркел:\r\n- Треп-треп-трепниии със цяло тяло...\r\nДърводелецът ти взема мерка\r\nГоспод ти се обажда: алооо!\r\n \r\nДокато трепнеш със мигла,\r\nотлитат годините,\r\nлетата и зимите,\r\nсветовната слава\r\nи тя заминава -\r\nславата е кифльозна лигла!\r\n \r\nЩе спинкат надеждите\r\nкато агънца гладни.\r\nЩе управляват невежите\r\nсъс чувствата стадни.\r\n \r\nА вълците - сите,\r\nсамо те да са сити!\r\nВъв Враца е същото\r\nкато в Манчестър Сити. Автор:   ", "date": "2019.07.12", "title": "Ходене по батаците из Новата Европа (Язък за изгорелите нощувки)"}
