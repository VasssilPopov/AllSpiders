{"url": "https://www.actualno.com/football/uventus-naddelja-nad-milan-v-goljamoto-derbi-na-italija-news_705490.html", "text": "  Очаквано в голямото дерби от 12-тия кръг на Серия А, хегемонът в Италия Ювентус не срещна особено големи проблеми и победи с 2:0 Милан на неговия \"Сан Сиро\". Гостите поведоха с гол на Манджукич, а Игуаин си изработи дузпа в края на полувремето, но я изпусна, като удари греда. Роналдо удвои през втората част, а за капак Игуаин беше изгонен в края на мача. Пълни подробности от срещата научете в .      Шампионът продължава силната си серия в италианското първенство. Играчите на Масимилиано Алегри допуснаха първа загуба за сезона във всички турнири през седмицата. Тогава те бяха надиграни от Манчестър Юнайтед на \"Ювентус Стейдиъм\" в Торино след късен обрат и 1:2.\r\nКъм момента \"старата госпожа\" има само едно равенство в и са убедителен лидер с 31 точки - три повече от Наполи и мач по-малко.   продължава да играе на приливи и отливи в Серия А. Момчетата на Дженаро Гатузо в момента са на четвъртата позиция с 21 точки и са в серия от три поредни победи.", "date": "2018.11.11", "title": "Ювентус надделя над Милан в голямото дерби на Италия"}
{"url": "https://www.actualno.com/europe/papa-francisk-prizova-za-mir-news_705466.html", "text": "  Папа Франциск призова за мир по време на традиционното си обръщение към вярващите на площад „Свети Петър” във Ватикана в деня, в който светът отбелязва 100-годишнината от края на Първата световна война, предаде БГНЕС.     „Тази историческа страница от Първата световна война е ясно предупреждение към всички – да отхвърлят културата на войната и да търсят всички възможни начини за слагане на край на конфликтите, които все още раздират света”, заяви Светият отец.   Лидерът на Римокатолическата църква, която има близо 1,2 милиарда последователи по цял свят, припомни думите на своя предшественик – папа Бенедикт XV, който през 1917 година нарече военния конфликт „безполезно клане”.", "date": "2018.11.11", "title": "Папа Франциск призова за мир"}
{"url": "https://www.actualno.com/blagoevgrad/shesti-chas-blagoevgrad-e-blokiran-namesi-se-jandarmerija-pytjat-za-kulata-i-granicite-sa-blokirani-news_705472.html", "text": "  Вече шести час Благоевград остава под обсада. Всички пътища към града са блокирани, никой не може да влезе или излезе. Протестиращите са хиляди, а затворените пътни  участъци десетки.     Протестиращи от Разлог, Петрич, Гоце Делчев и Дупница се присъединиха към благоевградчани. Пътят за Кулата е изцяло затворен, Е79 също. По непотвърдена информация престои блокиране на жп линиите в влаковете София-Кулата, както и границите на страната.      Напрежението е огромно, в града се говори, че щяло да се намеси и жандармерия, за да укроти протестиращите. Стигна се дори до случай, при който бус пробва да мине през протестиращите, като леко ударена се оказа млада жена. Причината - изнервеният шофьор пътувал с болната си майка. припомня, че протестът в Благоевград започна от 12 часа днес пред сградата на Ректората на ЮЗУ, и в километрична опашка се отправи към затваряне на Е79.   В София протестиращи се появиха на \"Орлов мост\" в ранния следобед. Все  още има проблеми с движението в центъра, а автобусните линии 76, 604 и  204 бяха отклонени край Телевизионната кула.    Иначе от Главна дирекция \"Национална полиция\" официално обявиха, че движението по всички основни пътища в страната е възстановено, с изключение на това по E79. Протестиращи бяха блокирали пътя на входа на Благоевград в посока Симитли, където няма възможност за пренасочване по алтернативен маршрут. Блокада има и в района на ГКПП-Кулата, признава полицията.  В крайна сметка, към 19:00 часа, път E79 вече е свободен за движение, но трафикът е много натоварен. Засега блокадата на ГКПП-Кулата остава. Оказа се и, че при Велико Търново е направена блокада на пътя София - Варна, като се пропускат единствено много възрастни хора, хора с деца и болни, както и линейки.   ", "date": "2018.11.11", "title": "Шести час Благоевград е блокиран, намеси се жандармерия, пътят за Кулата и границите са блокирани*"}
{"url": "https://www.actualno.com/europe/ima-li-variant-za-svikvaneto-na-nov-referendum-za-brexit-news_705448.html", "text": "  Емили Торнбъри, министърът на външните работи в сянка от Лейбъристката партия, заяви, че „всички варианти остават на масата”, включително нов референдум, ако депутатите отхвърлят сделка по Brexit, съобщи BBC.     Тя бе помолена да коментира изказване на партийния лидер Джереми Корбин пред германски вестник, че Brexit не може да бъде спрян.   \"Лейбъристите ще предпочетат свикването на общи избори\", заяви тя, но могат и да поискат „народен вот”, ако друг не е възможен.\r\nМинистърът от кабинета на консерваторите Деймиън Хиндс заяви, че депутатите трябва „да обмислят всички алтернативи”, ако ще отхвърлят сделката.  Кабинетът все още не е договорил условията по сделката за отделянето на Лондон от ЕС на фона на оставащите броени месеци до Brexitа през март следващата година.", "date": "2018.11.11", "title": "Има ли вариант за свикването на нов референдум за Brexit?"}
{"url": "https://www.actualno.com/curious/sedmichen-horoskop-za-12-18-noemvri-news_705473.html", "text": "        През тази седмица не изневерявайте на методите си. Може да вкарате малка промяна, но тя не трябва да променя начина ви на действие в работата. В личния живот може да се появят някои въпроси за спешно разрешаване. Всички срещи, случили се в сряда ще протекат над очакванията ви. В петък бъдете предпазливи към здравето ви. През почивните дни не започвайте нова дейност. Тази седмица мълчанието няма да решава проблемите, а само ще ги отлага. Най-добре не влизайте в открит спор, особено във вторник. В сряда не бързайте да си тръгвате по-рано от офиса, защото може да изникне спешна задача и да стане ясно, че сте решили да съкратите работния ви ден. Четвъртък и петък ще бъдат най-успешни в служебно отношение. През почивните дни не предприемайте дълги походи или други дейности, свързани с голямо натоварване.   Най-важната ви задача през седмицата ще бъде на се преборите с емоциите си и да намалите до минимум тяхната прекалена изява. В работата ви очакват сериозни предизвикателства и сега хладнокръвието ще ви бъде от полза. В средата на седмицата е добре да обърнете внимание на семейството, особено ако имате деца. Финансов проблем може да отмени планирано пътуване през почивните дни.     Тази седмица ви предстои сериозна битка. Със самите вас. Положението не ви устройва, но вие сте тези, които имате претенции. Застрашени сте отсрещната страна изобщо да не приеме забележките ви и да ви прати надалеч. Рискувате да развалите трайно отношения си, ако не предприемете сериозни действия. По себе си. Ако имате възможност си вземете отпуска, за да можете на спокойствие да подредите мислите и приоритетите си. Тази седмица може да сте сигурни, че с критика и налагане на мнение няма да се получи нищо. Опитайте се да разберете причините и мотивите за начина на мислене на останалите. Не показвайте неприязън и не осъждайте. Намерете начин да стигнете до компромис. В петък изключете дори минимална проява на агресия в общуването. Само приятелски настроено изказване може да реши даден проблем, другото само ще го изостри. Тази седмица посветете на грижите за външния вид и здравето. Направете си профилактични прегледи, особено ако не сте ходили на лекар през последната година. Спазвайте стриктно указанията на специалистите. Тогава смело може да пристъпите и към приятните неща, щом сте се убедили, че никакви здравословни проблеми не ви очакват. В края на седмицата прекарайте повече време с роднини, посетете родителите си.   През тази седмица не предприемайте инициативи. Сега е момент, в който е най-добрите да стоите от страни и да надзиравате, да давате съвети, наставлявате, но не и да взимате участие. Много важно е да давате мнението си само, когато ви го искат. Може би ще ви е трудно в началото, но ако се доверите на колегите си ще видите, че нещата много бързо ще влязат в ритъм.    През тази седмица с изненада ще установите, че обстановката около вас се е променила. Пропускът е ваш, но имате време да се адаптирате. Най-важното е да излезете от света на илюзиите си да приемете, че не може да въздействате на всичко около вас. Погледнете на ситуацията, като на шанс да си дадете една по-дълга почивка. Наблегнете на подобряването на атмосферата в дома ви и се погрижете за здравето си. През тази седмица не оставайте на едно място, както в преносен, така и в буквален смисъл. Всяко забавяне може да ви докара мисли, които да ви върнат назад. В сряда пазете парите си, а най-добре не излизайте с голяма сума пари и проверете дали сте заключили добре дома си. В петък ви очаква романтично приключение, което може да прерасне в нещо повече. Позволете си да мечтаете с размах.    През тази седмица направете повече за присъствието на изкуството в живота ви. Посещение на културно мероприятие ще допринесе съдбоносно за установяване на нови контакти и познанства, заздравяването на връзки и отношения. През цялата седмица избягвайте рутината. В личните отношения имате нужда от глътка въздух. Опитайте се да си осигурите няколко дни самостоятелност. Тази седмица всичко, с което се захванете ще се случва по най-добрия начин. Затова се заловете с най-трудните задачи. Сега те ще ви отнемат минимално сили, нерви и време. Не би било разумно да пропуснете тази възможност. В средата на седмицата ще получите приятно потвърждение на това, че сте наистина специален за човека, когото обичате. Подарете си незабравим уикенд с изненадващо пътешествие. Тази седмица ще бъде истинско предизвикателство за вас. Назряват промени под външен натиск и не се чувствате добре в кожата си. Компромисно решение е възможно, но никой не може да каже кога ще се стигне до него. Не се колебайте да прибегнете до практики, като медитация или другия дейности, за да се разтоварите от напрежението си. Мислете за здравето си преди всичко.", "date": "2018.11.11", "title": "Седмичен хороскоп за 12-18 ноември"}
{"url": "https://www.actualno.com/europe/merkel-predupredi-za-opasnostta-ot-zaslepjavashtija-nacionalizym-news_705475.html", "text": "  Ангела Меркел предупреди за „заслепяващия национализъм” и опасността от хората, които поставят под съмнение „Европейския мирен проект”. Германският канцлер държа реч по време на Парижкият форум на мира, който се провежда във френската столица на фона на възпоменателните церемонии по повод 100-годишнината от края на Първата световна война, съобщава АФП.     \"Притеснена съм от перспективата, че заслепяващият национализъм може за пореден път да ни завладее\", заяви Меркел пред лидерите на над 70 държави от цял свят, предаде БГНЕС.   Германският канцлер изтъкна ползите от международното сътрудничество, \"мирните и балансирани интереси и дори Европейския мирен проект\", който мнозина поставят под съмнение.", "date": "2018.11.11", "title": "Меркел предупреди за опасността от \"заслепяващия национализъм\""}
{"url": "https://www.actualno.com/curious/dneven-horoskop-za-12-noemvri-news_705477.html", "text": "        Започнете седмицата с приятен шопинг. Възползвайте се от намаления, ако искате нещо повече. Преди да се решите на покупка задължително пробвайте дрехата. Днес не си слагайте нищо на сърце. Не правете компромиси с емоциите си, но и не ставайте техен роб. Дайте си сметка за реалността и направете най-доброто за себе си, а не това, което искате.   Помислете дали няма още нещо, което да научите. Не се притеснявайте да споделяте идеите си. Те ще бъдат посрещнати с възторг и одобрение.Денят е подходящ за започването на разтоварваща диета.     Този понеделник не започвайте спорове, няма да излезете победител от тях. Добре е да сте максимално внимателни и предпазливи. Не забравяйте и за толерантността. Този понеделник е възможно трудностите ще дойдат от хора от вашето минало, които не са забравили стари обиди. За съжаление това може да се отрази отрицателно на отношенията ви с любимия човек. Не го допускайте. Този понеделник бъдете здраво стъпили на земята. Това  ще ви отдалечи от целта, много повече, отколкото си мислите. Останете верни на приятелите си, въпреки че може да чуете неприятни неща от тях.   През този ден не жалете силите си. Особен успех ще имате при сключването на сделки с недвижимо имущество. Засега дръжте мечтите си в тайна.    Този понеделник внимавайте какво консумирате, особено ако сте за първи път в дадено заведение.  Най-добре избягвайте пърженото и газираните напитки. Алкохолът не ви е нужен, за да сте в настроение. Този понеделник е добър ден за преговори. Освен това може да получите обратно сериозна сума пари. Помислете добре къде може да я вложите вместо да я изхарчите неразумно и парите просто да изтекат между пръстите ви.    Този понеделник действайте с размах в планирането. Най-голям успех ще имате в дейността, свързана с преговори и оказване на помощ на други хора. Не се колебайте да се раздадете докрай. Този понеделник не губете повече време в напразно очакване и бъдете сигурни, че приемането на реалността ще ви донесе единствено позитиви. Този понеделник се опитайте да се щадите. Не може да направите всичко, което сте планирали, а и не е нужно. Бъдете по-мили към себе си.", "date": "2018.11.11", "title": "Дневен хороскоп за 12 ноември "}
{"url": "https://www.actualno.com/dobrich/i-protestantskite-obshtnosti-v-dobrich-izljazoha-na-ulicata-news_705463.html", "text": "  С химна на България започна протестът на представители на над 10 евангелско-протестантски църкви в Добрич.     „Извършва се национализация на вярата, държавата ще се превърне в работодател на църквите, налага се държавен контрол върху проповядването, а неспециалисти ще контролират процеса на религиозния живот“. С такива думи се обърна към участниците в протеста пастор Милен Стефанов от Евангелската методистка епископална църква в Добрич.   По думите му с предложените законодателни промени част от вероизповеданията да бъдат финансирани е намеса на държавата в живота на църквата. По този начин държавата става работодател на църквата, след като тя ще финансира заплатите на свещенослужителите.  Пасторът е категоричен, че проектозаконът е напълно излишен и непригоден. Позицията му е, че текстовете в него са писани без да се познава животът на вероизповеданията. Маргинализират се определени групи и с лека ръка се погазва 30-годишният демократичен опит да живеем с различните.\r\n„С този протест не се цели собственото ни оцеляване като различни деноминации в България, а е протест изобщо за конституционните права за свободата на съвестта, свобода на словото, свобода на вероизповедания, свобода да можеш да споделяш убежденията си без да бъдеш преследван“, са думите на пастор Стефанов.\r\nПротестиращите недоволстват, че е използвана статистика от преброяването през 2011 г., без тогава да е упоменато, че тези данни ще бъдат използвани за законодателна дейност.       Информацията на пастор Стефанов е, бе Българската православна църква също не е съгласна с въведените промени и настоява да бъде запазено конституционното право вероизповеданията да са отделени от държавата.\r\nПодготвена е петиция, която утре ще бъде връчена на областния управител и ще бъде изпратена до парламента, където на 16 ноември предстои да се гледа на второ четене спорният проектозакон. Действащият закон, макар да е доста либерален при издаване на регистрация, може да има някакви промени относно регистрацията на нови вероизповедания, но той не е лош, защото дава право на съществуване на всички в една демократична общност при спазване на конституцията и на законите на страната, категоричен е пастор Стефанов.\r\nИ изказа притесненията си: „Ако днес бутнат закона за вероизповеданията и ни изтикат в ъгъла, утре може да е с всеки от нас, ако решат, че пречим на националната сигурност. В един момент дирекцията по вероизповедания ще се превърне в бухалка срещу всеки, който реши са сподели мнението си“.      Според него новите текстове са в разрез с европейски директиви за свободно придвижване. „Как нашият епископ от Швейцария ще дойде, за си посети епархията, ако държавата реши, че той е ненадежден за националната сигурност?“, пита пасторът.", "date": "2018.11.11", "title": "И протестантските общности в Добрич излязоха на улицата"}
{"url": "https://www.actualno.com/politics/ninova-i-bsp-podkrepiha-protestite-news_705470.html", "text": "  \"Във връзка с протестите, обхванали много градове, съм упълномощена от името на Националния съвет на БСП, да заявя следното: Исканията на протестиращите са абсолютно справедливи и правилни. Те са продиктувани от несправедливите и грешни решения на правителството на Бойко Борисов и на мнозинството от ГЕРБ и Обединените патриоти.\"     Това заяви лидерът на социалистите Корнелия Нинова в изявление и добави, че БСП от седмици изразяват позициите на хората, които днес са излязли по улиците, предаде БГНЕС.   \"Казвахме: Не вдигайте данъците на старите коли. Внесохме дори предложение в парламента, по време на обсъждането на бюджета, това да отпадне. Алармирахме за повишаването на цените основните стоки и на горивата. Внесохме предложение как да бъдат компенсирани доходите на хората- с преизчисление на пенсиите, с прогресивен данък, с помощи на семействата и др. Нищо от думите и предложенията ни не бяха чути от управляващите в парламента. Сега ще трябва да чуят гласа на хората, които абсолютно справедливо излязоха да си кажат мнението за това управление и да поискат оставката на правителството\", заяви Нинова.\r\n\"Повече от месец то не чува, че не може да се отнасят към майчинството и болните деца по начина, по който го демонстрират, че не може да залагат срещу морални и нравствени ценности, каквото е майчинството и болните деца, съдбата на правителството и собственото си политическо оцеляване. Хората правилно и справедливо са по улиците и ние заставаме в подкрепа на техните искания\", заяви още Корнелия Нинова.  ", "date": "2018.11.11", "title": "Нинова и БСП подкрепиха протестите"}
{"url": "https://www.actualno.com/asia/bez-konsensus-za-namaljavaneto-na-svetovnoto-proizvodstvo-na-petrol-news_705469.html", "text": "  Саудитска Арабия обяви, че страните производителки на петрол не са постигнали съгласие по въпроса за намаляване на добива, на срещата си в Абу Даби, съобщава АФП.     \"Няма консенсус сред държавите производителки на петрол за намаляване на добива\", заяви саудитският енергиен министър Халид ал Фалих.   Все още е „твърде рано да се говори за конкретни действия”, каза той пред репортери, които го попитаха дали съществува вероятност добивът на петрол да се намали, за да се спре поевтиняването на суровината, предаде БГНЕС.\r\n\"Трябва да се проучат всички фактори\", лаконичен бе той.  ", "date": "2018.11.11", "title": "Без консенсус за намаляването на световното производство на петрол"}
{"url": "https://www.actualno.com/crime/kyshta-e-bila-opojarena-v-momchilovci-do-izgorjalata-predi-godina-news_705465.html", "text": "  Къща на семейство от Момчиловци е изгоряла снощи близо до изгорялата през 2016 г. къща на приемната майка Роска Николова, става ясно от пост на кметицата Сийка Суркова.     „Някога питали ли сте се какво е общото между пламъците, политиката и Св. Мина? И да не сте се, ще ви кажа. Момчиловци е общото. Поредният голям пожар остави без дом цяла фамилия снощи. Покривът изгоря като факла, целият трети етаж също, въпреки бързата намеса на пожарникарите, на които обаче им трябват 30 мин., за да дойдат от Смолян. Сърдечно им благодарим за бързата и адекватна реакция! Останалите два етажа са обилно напоени с вода. С две думи - не става за живеене“, пише Суркова.   И по-нататък обяснява:\r\n„Знаем си урока тук - камбанен звън тревожно възвестява пожара и събира цялото село край пламъците, първите подават сигнал на 112, всеки пита хората от къщата навън ли са, добре ли са, смелите доброволци застават в първите редици /някои от тях са по къс ръкав при минус 2 градуса, от бързане не успели да се облекат/, с риск за живота си изнасят между пламъците каквото могат, пълни се вода, ограничава се огънят да не запали гората и търсим в множеството тези, които до преди 10 мин. са имали дом. Дом - топъл, уютен, граден десетилетия, събрал целия им живот. Роднини ги приютяват, докато се устроят отново, обявяваме мащабна дарителска акция и им помагаме да влязат в нормалния ритъм на живот. Както казах, знаем си урока.   Но животът им вече няма да е същият. Един огнен ад ще се прокрадва в мислите им, ще отприщва сълзите им и ще нашепва благодарност към Бога и Св. Мина - Светецът, който почитаме днес, и който ни помага лошото да се \"разминава\".       Няма пострадали хора, това е най - важното, шепне цялото село. И тревожно поглеждат към изгорялата снощи къща, застанала редом до друг опожарен преди 2 г. дом в съседство. Зловещо!\r\n\"Кмете, трябва пожарна! Отиде къщата докато дойдат от Смолян. Нали правихме подписка, какво стана?\", питат притеснено с осветени от пламъците лица хората на пожара.\r\nТова с пожарната е цяла сага. Двегодишна сага, започнала при пожара отсреща. И чакаща финала си от м. март т. г., когато лично говорих с гл. комисар Николов и той разпореди в Момчиловци да има пожарна. Стара. Излязла от употреба. Но пожарна, с която да се реагира в първите минути като лумне огънят. Кметството не може да я поиска, трябва да го направи Общината. И го направи. Сега месеци наред чакаме да ни я даде, след като мъже от Момчиловци я ремонтираха в двора на пожарната в Смолян. И заявиха готовност доброволно да я поддържат. Защото не веднъж са минали през огнения ад и не се знае за кого е отредено да е следващият. И защото знаят, че бюрокрацията няма нищо общо с човешкия живот. А за всички нас, на които са гласували доверие, човешкият живот и добруването на хората трябва да е в центъра на политиката, която правим.\r\nПреди месец 200 кметове на малки населени места излязоха на протест заради обезвластяването им във всякаква форма. Утре имат среща с премиера Борисов. Дано нещата да се променят!\r\n\"Кмете, пак трябва да направим курбан\", напомня блага възрастна жена след пожара снощи. Ще направим, казвам, и се моля Бог да пази Момчиловци и Св. Мина да закриля жителите му!“.      ", "date": "2018.11.11", "title": "Къща е била опожарена в Момчиловци до изгорялата преди година"}
{"url": "https://www.actualno.com/football/manchestyr-siti-specheli-gradskoto-derbi-s-manchestyr-unajted-news_705467.html", "text": "  Английският шампион Манчестър Сити продължава с отличното си представяне в английската Висша лига и през този сезон. \"Гражданите\" спечелиха дербито с Манчестър Юнайтед с 3:1 на своя \"Етихад\" и се върнаха на върха, като там за няколко часа се бе настанил Ливърпул след победата над Фулъм.     Още в 11' \"небесно-сините\" поведоха в резултата чрез Давид Силва, който завърши добра атака, преминала и през двата фланга. В началото на втората част Серхио Агуеро разстреля Давид де Хеа за 2:0. В 55' Ромелу Лукаку се появи на терена и само 30 секунди по-късно спечели дузпа за своя тим, която Антони Марсиал превърна в гол. В края на срещата обаче появилият се като резерва Илкай Гюндоган сложи точка на спора с третия гол за своя тим в мача.\r\nС тази победа Ман Сити събира 32 точки след 12 изиграни кръга и е еднолично на първата позиция. \"Червените дяволи\" пък са на цели 12 точки от върха и с 20 пункта са на 8-а позиция.\r\nВсичко най-интересно за победата на Манчестър Сити над Манчестър Юнайтед може да четете в .   ", "date": "2018.11.11", "title": "Манчестър Сити спечели градското дерби с Манчестър Юнайтед"}
{"url": "https://www.actualno.com/politics/rumen-radev-uchastva-v-ceremonijata-po-povod-otbeljazvaneto-na-100-godini-ot-kraja-na-pyrvata-svetovna-vojna-news_705468.html", "text": "  Държавният глава Румен Радев участва по покана на президента на Френската република Еманюел Макрон в церемонията по повод отбелязването на 100 години от сключване на примирието, с което се слагат край на бойните действия през Първата световна война. Това съобщиха от пресцентъра на президенството.        В събитието в Париж участват ръководители на международни организации и държавни и правителствени ръководители от десетки държави от цял свят, сред които генералният секретар на ООН Антонио Гутериш, генералният директор на ЮНЕСКО Одри Азуле, председателят на Европейския парламент Антонио Таяни, президентът на САЩ Доналд Тръмп, президентът на Руската федерация Владимир Путин, канцлерът на Федерална република Германия Ангела Меркел и много други.  Президентът Румен Радев и съпругата му Десислава Радева бяха посрещнати от президента Еманюел Макрон и съпругата му Бриджит Макрон в Елисейския дворец.\r\nПо-късно през деня българският държавен глава ще вземе участие в Парижкия форум за мир - инициатива, която има за цел да насърчи международното сътрудничество и подобряването на управлението.   ", "date": "2018.11.11", "title": "Румен Радев участва в церемонията по повод отбелязването на 100 години от края на Първата световна война "}
{"url": "https://www.actualno.com/society/novinite-naj-vajnoto-za-denja-11-noemvri-news_705481.html", "text": "   Национален протест се проведе в редица градове в цялата страна. В продължение на 6 часа Благоевград бе блокиран, световните лидери отбелязват в Париж 100 години от края на Първата световна война, в Германия разкриха план за убийство на политици... Тези и други акценти избра екипът на Actualno.com в днешния 11 ноември.       Протестиращи от Разлог, Петрич, Гоце Делчев и Дупница се присъединиха към благоевградчани. Пътят за Кулата е изцяло затворен. Протести се проведоха и в , , , , , и . По-късно от МВР съобщиха, че няма затворени пътища, а за е осигурен обходен маршрут.   Френската столица е домакин на главните тържества, посветени на 100 години от приключването на Първата световна война /1914-1918 г./. На 11 ноември 1918 г. Германия подписва примирие със страните от Съглашението, което слага край на световната касапница. При максимална прогнозна цена от 190 000 лв. без ДДС „Сиенсис“ бе класирана на първо място с оферта от 154 154 лв., за да надгради съществуващите дискови масиви за съхранение на данни Dell EMC Unity 400.     Полицията се обръща към хората, които имат информация къде може да бъде открит, да сигнализират на тел. 062/620 437, 0618/ 60040, 60041, 60042, на тел.112 или в най-близкото управление на МВР. Ново изследване, публикувано през октомври, разкрива колко граници могат да преминат определени документи за пътуване.    Министърът от кабинета на консерваторите Деймиън Хиндс заяви, че депутатите трябва „да обмислят всички алтернативи”, ако ще отхвърлят сделката. Пълният списък с жертвите все още не е известен, но сред тях главната цел е председателят на Парламентарната група на Лявата партия в Бундестага Дитмар Бартш. \"Притеснена съм от перспективата, че заслепяващият национализъм може за пореден път да ни завладее\", заяви Меркел пред лидерите на над 70 държави от цял свят Американският президент Доналд Тръмп обяви извънредно положение в Калифорния в окръзите Вентура, Лос Анджелис и Бют. ", "date": "2018.11.11", "title": "Новините, най-важното за деня - 11 ноември"}
{"url": "https://www.actualno.com/politics/vestnik-duma-e-s-nov-star-glaven-redaktor-news_705484.html", "text": "  Ивелин Николов отново е главен редактор на вестник \"Дума\". Йордан Мичев подаде оставка като временно изпълняващ длъжността главен редактор и остава на длъжността зам.-главен редактор, съобщиха от БСП.     По-рано НС  на БСП откри процедура за избор на главен редактор -титуляр до края на януари и избра комисия за организиране на подбора с председател Иван Токаджиев.\r\nДо избора на главен редактор, НС на БСП определи длъжността да се заема от Ивелин Николов, допълниха от БСП.", "date": "2018.11.11", "title": "Вестник \"Дума\" е с нов стар главен редактор"}
{"url": "https://www.actualno.com/politics/sled-sriva-oshte-2-novi-porychki-na-agencijata-po-vpisvanijata-za-nadgrajdane-na-sistemata-news_705454.html", "text": "  Още две нови поръчки пусна Агенцията по вписванията (АВ) за надграждане на системата след срива от месец август. В края на месец октомври Агенцията възложи спешно осигуряване на допълнителен дисков ресурс 120 ТБ памет, за да не се повтори безпрецедентната повреда на операционната система на Търговския регистър.     При максимална прогнозна цена от 190 000 лв. без ДДС „Сиенсис“ бе класирана на първо място с оферта от 154 154 лв., за да надгради съществуващите дискови масиви за съхранение на данни Dell EMC Unity 400.   Към момента на обявяване на спешната поръчка (12 октомври) в масивите на Информационния център (ИЦ) е мало около 30 ТБ (терабайта) свободно физическо дисково пространство и около 20 ТБ - в Резервния информационен център (РИЦ).\r\nИзчисленията тогава сочеха, че съществуващото физическо дисково пространство намалява с около 1,5 ТБ на ден, което означава, че за около 20 календарни ще се изчерпа ресурсът на Информационния център, а в резервния това ще се случи в рамките на около 14 календарни дни.  С първата поръчка бе обезпечена спешността, за да не се стигне до нов тотален срив.\r\nСега Агенцията по вписванията стартира още две обществени поръчки, които имат за цел да подобрят по-трайно ИТ-инфраструктурата й.\r\nЕдната е стартирана в края на работната седмица и е за надграждане на Информационния център  с допълнително дисково пространство от 5 ТiВ, за да достигне до 16 ТiВ (1 TiB = 2 40 байта = 1 059 511 627 776 байта). За Резервния информационен център трябва да се достави допълнително пространство от 21 ТiВ, за да достигне до 32 ТiВ.       Общата прогнозна стойност на тази поръчка, която попада в приложното поле на ЗОП в областите „Отбрана“ и „Сигурност“, е 1 650 000 лв. с ДДС. За провеждането й е избрана ускорена ограничена процедура по ЗОП, на два етапа.\r\nПървият е за предварителен подбор на кандидатите въз основа на изискванията за лично състояние и критериите за подбор. Ценови оферти тогава не се подават. За участие във втория етап оферти подават само тези, които са минали предварителния подбор и са получили покана от възложителя.\r\nЦелта е да се осигури надграждане на високоскоростните флаш базирани дискови масиви за високоскоростно и консистентно архивиране и възстановяване на данни, да се добавят лицензи за съществуващия софтуер за архивиране и допълнителен за сървърите за бази данни, а така също и обновяване на SAN-инфраструктурата.  \r\nОбновяването трябва да бъде извършено по начин, който да гарантира бъдещата работоспособност на регистрите, както и максимално бързо възстановяване на консистентни и цялостни данни в случай на срив.\r\nПри изпълнение на спешните мерки трябва да се оптимизират и подобрят също други процеси и системи: да се раздели работната (производствена) среда на регистрите от архивните и копия, извършвани за защита на информацията (Backup); да се гарантира минимална продължителност на задачите по извършване на архивни и резервни копия.      Това ще позволи промяна на политиките за извършване на архивни и резервни копия на данните, по начин съобразен с най-добрите световни практики. Времето за възстановяване и точката към времето на възстановяване при авария ще бъдат оптимизирани така, че загубите на данни да бъдат сведени до приемливи стойности.\r\nОчаква се при изпълнение на поръчката да се гарантира непрекъсваемост на публичните услуги за граждани, на работоспособността на системите, интегритет на данните на регистрите, високо качество на предоставяните услуги.\r\nАмбициозната задача е в случай на тотален срив, възможност за възстановяване на услугите в рамките на деня.\r\nПреди няколко дни Агенцията по вписванията обяви и поръчка за „Доставка на допълнителни лицензии за Оракъл за тестова среда и разработка”. Тя включва закупуване на софтуерни лицензи за базите данни за управление на тестовите и развойните среди на регистрите към АВ.\r\nПоддръжката на лицензите, която е включена в тази процедура, гарантира перманентно обновяване на версиите и денонощен съпорт с цел по-високо качество и надеждност. Поръчката е на стойност 1 250 000 лв с ДДС.   В края на тази година и началото на 2019 г. се очаква, наред с увеличения обем информация, да се въведат и допълнителни операции и услуги, които ще се извършват от Агенцията чрез надграждане на Търговския регистър и Регистър на юридическите лица с нестопанска цел и Имотния регистър, включително чрез въвеждане на допълнителни услуги за администрацията, гражданите и бизнеса.\r\nАгенцията по вписванията администрира четири регистъра – Търговски регистър и регистър на ЮЛНЦ, Имотен регистър, Регистър Булстат и Регистър на имуществените отношения на съпрузите.\r\nВодещите изисквания към кандидатстващите по тези обществени поръчки са да имат техническата възможност за изпълнение на доставката и да отговарят на нивото за достъп до класифицирана информация. \r\nОсновен критерий за избор и при двете процедури е най-ниска цена.", "date": "2018.11.11", "title": "След срива още 2 нови поръчки на Агенцията по вписванията за надграждане на системата  "}
{"url": "https://www.actualno.com/society/mvr-za-pytja-v-rajona-na-kulata-e-osiguren-obhoden-marshrut-news_705478.html", "text": "  \"Няма затворени пътища в момента, не сме допускали нарушение на обществения ред на протестите в страната.\" Това каза главен комисар Христо Терзийски, директор на Главна дирекция „Национална полиция“ по време на брифинг пред СДВР, предаде репортер на Агенция „Фокус“. Той увери, че обстановката в Благоевград е абсолютно спокойна.     \"В момента имаме блокиране на движението в Благоевград в района на ГКПП „Кулата“, в Хасково, на изхода за Кърджали, във Велико Търново. Колегите казаха, че в момента има движение и в Добрич\", каза още Христо Терзийски. Той уточни, че за пътя в района на „Кулата“ е осигурен обходен маршрут.   По думите му при такива протести служителите на МВР действат изключително внимателно.\r\n\"Нека протестиращите също да спазват законовите разпореждания и разрешенията, които са дадени\", допълни гл. комисар Терзийски. Той обърна внимание, че никъде в цялата страна от служителите на полицията не е използвана физическа сила и полицейска техника, въпреки че на много от местата е имало провокации. По думите му те са били от страна протестиращите и от граждани, които са се прибирали в края на неделния ден със своите автомобили.  \"Отговорно мога да кажа, че не допуснахме нарушение на обществения ред и някакви стълкновения между протестиращи и непротестиращи\", подчерта гл. комисар Христо Терзийски.", "date": "2018.11.11", "title": "МВР: За пътя в района на \"Кулата\" е осигурен обходен маршрут"}
{"url": "https://www.actualno.com/politics/radev-predstavi-v-parij-idejata-za-izgrajdane-na-mejdunaroden-institut-za-ustojchivi-tehnologii-v-uie-news_705476.html", "text": "  \"Без справедливо разпределение на научния потенциал пропастта между Западна и Източна Европа няма да бъде заличена\". Това заяви президентът Румен Радев, който представи идеята за изграждане на Международен институт за устойчиви технологии в Югоизточна Европа по време на Парижкия форум за мир.     \"Без последователна визия за свързаността в науката, технологиите и образованието, пропастта между Източна и Западна Европа няма да бъде премахната. Европа се опитва да създава положителни примери за солидарност и свързаност, като минимизира социалните и икономически неравенства между Изтока и Запада, Севера и Юга. Независимо от направените усилия обаче, Югоизточна Европа все още изостава, особено по отношение на развитието на човешкия капитал.\", допълни президентът Румен Радев пред участниците в Парижкия форум за мир, след като участва в церемонията по отбелязване на 100 години от сключването на примирието, с което се слагат край на бойните действия през Първата световна война.   По думите на президента Радев кохезионните политики на Европейския съюз все още се проектират предимно в традиционни сфери като инфраструктура и селско стопанство, докато свързаността е фокусирана върху транспорта, комуникациите и енергетиката. Според държавния глава са необходими много повече проекти в областта на науката, технологиите и образованието, които да обединяват младите хора, особено от Югоизточна Европа. „На младите хора на Балканите трябва да бъде осигурена възможност за образование по най-високи стандарти и за присъединяването им към водещи научни екипи и изследвания, без те да напускат нашия регион“, категоричен беше Румен Радев.\r\n\"Да не забравяме, че Първата световна война започна на Балканите. Стабилизирането на региона, който продължава да подхранва противоречия и противопоставяне, е от първостепенна важност\", заяви още държавният глава.  Пред участниците във форума българският президент представи идеята за изграждане на Международен институт за устойчиви технологии в Югоизточна Европа - автентичен регионален проект в областта на върховите технологии и науката, който се фокусира върху подобряването на живота и спасяването на човешкия живот.\r\n\"Регионалният подход се изразява в изграждането на съвместна широкомащабна изследователска инфраструктура, която да води до високи резултати и научни и технологични дейности, които са конкурентоспособни и в международен план\", посочи Румен Радев.   Проектът предвижда изграждането на Център за адронна терапия за изследване и лечение на тумори и био-медицински проучвания за региона на Югоизточна Европа. Освен оказването на животоспасяващо лечение, проектът предвижда институтът да привлече учени от държавите-членки и от цял свят, които да извършват научни изследвания. Успешното изпълнение на поставените цели ще позволи в бъдеще в Института да се правят и изследвания в областта на приложната ядрена физика.    Президентът Радев подчерта, че за реализирането на проекта своята подкрепа вече са заявили водещи европейски институции в областта на науката, технологиите, образованието, както и в областта на адронната терапия, физиката на ускорителите на елементарните частици и онкологията. Сред тях са Европейската организация за ядрени изследвания, която изразява готовност да предостави технологии и техническа подкрепа и Международната агенция за атомна енергия за обучаване на кадри. За осигуряване на необходимото финансиране на проекта се очаква подкрепа от страна на европейските фондове.\r\nПрез месец януари т.г. в България се състоя първата среща на Управляващия комитет за създаването на института от всички подкрепящи проекта страни от нашия регион. Подготвен е и меморандум за разбирателство, който да бъде подписан от министър-председателите на държавите-участнички.\r\n„България има активна роля като движещата сила за осъществяването на този проект”, изтъкна още държавният глава и коментира, че страната ни има всички предпоставки именно на нейна територия да се разгърне този институт с научно-приложен център. Румен Радев посочи още, че за разлика от своите съседи от Западните Балкани, страната ни е пълноправен член на ЦЕРН с утвърдени традиции и опит в ядрената наука.   \"Самият факт, че държавите на Балканите се обединяват около такъв проект, показва, че регионът вече преодолява негативното си наследство. Самата философия, че някои цели ще се постигнат само чрез сътрудничество, е вече част от регионалната политическа култура\", подчерта още в изказването си на Парижкия форум за мир президентът Румен Радев.", "date": "2018.11.11", "title": "Радев представи в Париж идеята за изграждане на Международен институт за устойчиви технологии в ЮИЕ"}
