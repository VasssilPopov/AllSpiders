{"url": "https://www.actualno.com/politics/pyrvi-prognozni-rezultati-za-es-kato-cjalo-enp-pecheli-gerb-bie-s-8-bsp-news_752694.html", "text": "    Големият победител в изборите за Европейски парламент (ЕП) на паневропейско ниво поне засега е Европейската народна партия (ЕНП). Това стана ясно от първите официални прогнозни резултати, публикувани на сайта на Европейския парламент.      ЕНП вземз 173 места, което е с 44 места по-малко от досега, а Партията на европейските социалисти (ПЕС) е втора, със 147 депутати, т.е. 39 по-малко от досега. На трето място са либералите от АЛДЕ, със 102 места т.е. 34 места повече, а „Зелените” са на четвърто място, със 71 евродепутати.   Иначе и на сайта на ЕП има потвърждение на от България – 7 места за ГЕРБ и 1 за „Демократична България” т.е. общо 8 за ЕНП, 5 за социалистите, 3 за АЛДЕ и 1 за Европейските консерватори и реформисти, която е петата по сила група досега според данните от екзит половете – с 58 места. А според ГЕРБ печели 31,60%, докато БСП - 23,35%.\r\nДотук прогнозни резултати на сайта на ЕП са публикувани от 11 страни-членки на ЕС, при общо 28, в които се гласува.   ", "date": "2019.05.26", "title": "Първи прогнозни резултати за ЕС като цяло - ЕНП печели, ГЕРБ бие с 8% БСП"}
{"url": "https://www.actualno.com/politics/marija-gabriel-borisov-znae-vsichki-otgovori-news_752693.html", "text": "    Водачът на листатата на ГЕРБ Мария Габриел маркира дейност с пресконференция, в която стана ясно, че всички важни въпроси ще бъдат насочени към премиера Борисов.      \"Има един човек, който знае всички отговори и това е той. Във вторник след анализ на кампанията и изпратените послания на българските избиратели, той ще ви отговори\", заяви тя на повечето въпроси, които й бяха отправени от журналистите.   \"Искам да благодаря на участниците, които не се подадоха на антикампанията. Показахме че в България не вярваме на фалша, че може да получиш подкрепа в следствие на резултати, конкретни идеи, не с лозунги, не с нереалистични обещания и фалшиви новини\", каза още водачът на евролистата на ГЕРБ. \r\n\"Освен видим, имахме и невидими опонент, който не пропускаше възможността да прелее гласове към неговата партия. Това е първа негова загуба и втора за неговия ментор\", заяви Габриел, очевидно говореща за президента Румен Радев.  Габриел коментира и, че лидерът на ГЕРБ Бойко Борисов ще коментира чак при официално обявени резултати, т.е. във вторник (28 май). ", "date": "2019.05.26", "title": "Мария Габриел: Борисов знае всички отговори "}
{"url": "https://www.actualno.com/politics/karbovski-trjabva-da-vikame-bate-slavi-ela-news_752699.html", "text": "    \"Нещата стигнаха дотам, че тука трябва да викаме - Бате Слави, ела. Може да се казва Слави, Гошо, Румен, но трябва да има нов играч\", заяви Мартин Карбовски в изборната нощ пред bTV.      \"Аз въобще не съм оптимист, според мен се получи авария, която прилича леко на чернобилската и не знаем колко е голяма. Ще разберем колко е голяма аварията от \"Свободна Европа\" и е интересно, че това не повлия на изборите (Карбовски визира скандала , който започна от разследване на \"Свободна Европа\" и бе продължено от \"Биволъ\")   \"Разбира се, комунистите са слабаци, и това е добре. Но тук в това студио, само либерали, братко. Търся един евроскептик. Търся един реформист. Нито един реформист. А ние ще произвеждаме същите неща, каквито преди. В момента има две сили - консерватори и либерали. И докато вторите управляват Европа, тя ще загива\", заяви Карбовски. \r\n\"Борисов е гениален защото изплаши всички с комунизма, спечели с това, че комунистите ще дойдат на власт. Комунизъм няма - има само либерали и консерватори\", каза той.  Любен Дилов допълни: \"Не съм изненадан. Бях сигурен, че ще има сериозна разлика между ГЕРБ и БСП, първо заради лошото състояние на БСП и второ, защото ГЕРБ направи One man show с Борисов в последните дни. Той показа изключителна енергия, лично присъствие, което много помогна. Тези избори бяха много интересни, не се присъединявам към вайкането, че е ниска избирателната активност\", каза той. \r\n\"Добрата новина е че Демократична България прекрачва прага. Формацията получи неочаквано рамо от президента Радев, който каза, че се \"нуждаем се от демократична българия\", това е, както се казва, freudian slip. (идеята на Фройд, че някои неволни изказвания уж случайни казват тъкмо това, което мислиш, б.р.) Лошата новина, е че имаме голямо корупционно тяло, подпирано от руските патриоти, това е смокът, който е засмукал живот народен\", заяви Ивайло Нойзи-Цветков. ", "date": "2019.05.26", "title": "Карбовски: Трябва да викаме - бате Слави, ела"}
{"url": "https://www.actualno.com/politics/celta-na-evrodeputatite-na-dps-shte-byde-da-vyrnat-bylgarite-ot-chujbina-news_752692.html", "text": "    България има нужда от ускорена програма за развитие в Европейския съюз, за да могат нашите деца и внуци, които са на гурбет, да имат условията и средата да се върнат в България.      Това заяви председателят на ДПС Мустафа Карадайъ по време на пресконференция, свикана от движението.\r\n\"Направихме една проевропейска, позитивна кампания и изяснихме на нашите избиратели защо са важни тези избори и какво трябва да се случи в ЕС и как ЕС ще бъде полезен за развитието на нашата страна\", посочи още Карадайъ.\r\nТой изтъкна, че българските граждани от малките градове са в Европа, но не на почивка. \"Те са в чужбина, за да работят и ние трябва да направим така, че да не се налага да ходят на гурбет и малките населени места да спрат да се обезлюдяват\".  Относно предварителните резултати Карадайъ коментира, че \"няма да прави анализ на анализите на социолозите\" и че ще изчака да излязат официалните резултати.\r\nПо думите му ДПС винаги е било за Европа, която е против лицемерието и противопостоването, а е за мира, демокрацията, заедността и толерантността.\r\nКарадайъ благодари на всички \"проевропейски български граждани\", всички, които са гласували за ДПС и на структурите на партията, които са \"работили неуморно\".     ", "date": "2019.05.26", "title": "Целта на евродепутатите на ДПС ще бъде да върнат българите от чужбина"}
{"url": "https://www.actualno.com/politics/pyrvi-dumi-na-borisov-sled-evropobedata-news_752709.html", "text": "    Министър-председателят на България и лидер на ГЕРБ Бойко Борисов използва фейсбук, за да поздрави избирателите на партията за .      Ето какво написа Борисов:\r\n\"Благодаря на всички български граждани, които днес гласуваха! Благодаря и на нашите избиратели, които ни подкрепиха и ни се довериха. Съзнавам, че нашите грешки, макар и осъзнати, може да ги поправим само с много работа. Благодаря Ви от сърце за подкрепата в този момент, тя ме мотивира още повече и отговорността ми пред Вас е още по-голяма. Обещавам Ви - само работа, работа и пак работа!\"    ", "date": "2019.05.26", "title": "Първи думи на Борисов след европобедата"}
{"url": "https://www.actualno.com/politics/spored-cik-njama-problem-che-sydeben-zasedatel-osydil-ivancheva-e-chlen-na-rik-v-nejnija-rajon-news_752719.html", "text": "    Централната избирателна комисия (ЦИК) отхвърли жалбата на Десислава Иванчева срещу избора на Мария Петрова Праматарова-Щуркова за член на Районната избирателна комисия (РИК) на 23-ти избирателен район, става ясно от съобщение на ЦИК.      Жалбата беше подадена, защото Праматарова-Щукова е в списъка на съдебните заседатели към Специализиран наказателен съд. Според иска, това означава, че въпросната дама е предубедена, защото е била част от съдебния състав, осъдил Иванчева и заместничката ѝ Биляна Петрова на първа инстанция на 20 и 15 години затвор.   \"Знае ли някоя отговорна институция, че Мария Праматарова-Щуркова, докато е била съдебен заседател по нашето дело, е предложена и избрана за член на Районната избирателна комисия и от началото на април до настоящия момент участва в две функции - като съдебен заседател и член на комисията.  Това поредния послушен човек ли е, който ще свърши поредната поръчка\", оплакват се от Инициативния комитет, издигнал Иванчева за евродепутат.\r\n\"Дори същото лице да е едновременно и в списъка на съдебните заседатели към Специализиран наказателен съд и да е участвало в 14 състав на СНС, който е разглеждал дело № НОХД 2617/18 г. на Десислава Петрова Иванчева, Централната избирателна комисия не установи наличието на несъвместимост по чл. 66, ИК\", пише в официалното решение на ЦИК. С други думи, ЦИК не вижда проблем, че Параматарова-Щукова е била съдебен заседател, защото всъщност по чл. 66 от Изборния кодекс не се казва нищо за съдебните заседатели - само за \"съдия в Конституционния съд, съдия във Върховния административен съд или в административен съд, прокурор или следовател\" (чл. 66, т. 5).  Решението подлежи на обжалване пред Върховния административен съд чрез  Централната избирателна комисия в тридневен срок от обявяването му. ", "date": "2019.05.26", "title": "Според ЦИК няма проблем, че съдебен заседател, осъдил Иванчева, е член на РИК в нейния район"}
{"url": "https://www.actualno.com/cite/osnovnijat-petel-e-v-mnogo-dobra-kondicija-i-mislja-che-trjabva-da-zavydim-novi-kokoshki-news_752665.html", "text": "    Това каза пред Канал 3 социалният антрополог Харалан Александров.      Той коментира изрично, че България е стигнала до момент, в който промяната е наложителна, само че по магически начин се стига до момент, в който Бойко Борисов изглежда като човекът, който ще донесе промяна. \"Въпроси трябва да се задават извън партията - това е наложително\", коментира Александров по адрес на БСП. ", "date": "2019.05.26", "title": "Основният петел е в много добра кондиция и мисля, че трябва да завъдим нови кокошки"}
{"url": "https://www.actualno.com/politics/ninova-trjabva-da-si-podade-ostavkata-kategorichen-e-gergov-news_752676.html", "text": "     .      Това заяви пред ПИК TV председателят на пловдивската организация на БСП Георги Гергов.   \"Ние изборите и трябва да разберем защо е така. Много фактори се наслояваха и сметката излезе грешно. Не отправихме правилните послания. Въпреки всичко няма от кого да се крия и срамувам и ще коментирам след националния съвет\", коментира още той.\r\nВ заключение Гергов посочи, че скоро, във вторник (28.05), ще се вземат крайни и категорични решения за бъдещето на партията.   ", "date": "2019.05.26", "title": "Нинова трябва да си подаде оставката, категоричен е Гергов"}
{"url": "https://www.actualno.com/sliven/malko-nad-27-e-izbiratelnata-aktivnost-v-oblast-sliven-news_752697.html", "text": "    27.08 % е била избирателната активност в Сливенска област на евроизборите днес, съобщиха от Районната избирателна комисия.      Своето право на глас са упражнили 46 249 души, от общо 170 732 души по избирателни списъци.\r\nИзбирателната активност по общини е следната: Сливен - 26,13% (28 657 гласоподаватели), Нова Загора - 26,60% (8 713 души), Твърдица - 28,79% (3 341 гласували). Най-висока избирателна активност е отчетена в община Котел - 33,18% (гласували 5 538 души).\r\nОбщо 298 секции бяха разкрити в област Сливен. Изборният ден протече спокойно и без фрапиращи нарушения на изборния процес. В две от сливенските градски секции бе отменено машинното гласуване, поради настъпили повреди на машините за гласуване.  Секционните избирателни комисии предават протоколите си в спортна зала „Васил Левски”, където, според РИК и останалите институции, ангажирани с изборите, е създадена добра организация за бърза обработка на изборните книжа.\r\nНа предходните избори за Европейски парламент в област Сливен бе отчетена активност от 29.74%. ", "date": "2019.05.26", "title": "Малко над 27 % е избирателната активност в област Сливен"}
{"url": "https://www.actualno.com/politics/tomislav-donchev-slynchevoto-vreme-e-prichina-za-niskata-izbiratelna-aktivnost-news_752698.html", "text": "    Причината за ниската избирателна активност са слънчевото време и поредицата от почивни дни.      Това каза пред журналисти вицепремиерът Томислав Дончев.\r\n\"Искам да благодаря на всички българи, които се постараха изборният ден да мине спокойно и нормално. Има сигнали за нарушения, но те са по-скоро от техническо естество. Радостното е, че за разлика от преди години нямаме тежки киберинциденти – спомняте си какво се случи през 2015 г.”, коментира Дончев.\r\nНа въпрос дали ще доведат до промени в партията, той заяви, че резултатите могат да се коментират едва когато излязат .   ", "date": "2019.05.26", "title": "Томислав Дончев: Слънчевото време е причина за ниската избирателна активност"}
{"url": "https://www.actualno.com/politics/djambazki-posochi-prioriteti-v-ep-karakachanov-zagovori-za-partniori-lygali-kato-cigani-news_752704.html", "text": "    Целите на ВМРО като партия, която със сигурност праща поне един евродепутат, са да спечели постоянно място в комисиите по транспорт и селско стопанство в Европейския парламент. Това заяви лидерът на евролистата на „воеводите” Ангел Джамбазки.      Джамбазки изрично подчерта, че ако ВМРО вкара и втори евродепутат, ще се цели в комисията по външна политика, заради Македонския въпрос. Зам.-председателят на ВМРО беше категоричен, че ще търсят общи позиции с всички български евродепутати в полза на българския интерес.   Освен това, като цел той даде пример за развитието на регионите и как не можело заради зелени интереси да не се развиват дадени области. За пример беше даден и как там бил направен \"незаконен референдум\", който попречил да бъде направена голяма инвестиция. Става въпрос за , с основен инициатор \"Асарел Медет\".\r\n\"Има неща, които трудно ще забравя – удари, нож в гърба, които се смята, че са ми коалиционни партньори\", заяви Каракачанов на официалната пресконференция, без да назовава имена, след като преди това говори за \"Атака\". Той подчерта, че коалиционен партньор е \"лъгал като циганин\" за личния живот на Джамбазки и \"ако някой иска да си каже\", да го направи. \"Не 1 – 101 на ум\", подчерта лидерът на ВМРО.  Пресконференцията започна с много благодарности, като дори се стигна дотам да се обяснява защо Андрей Слабаков, част от листата, не може да си изключи телефона. А Каракачанов така и не се съгласи, че избирателната активност може да е причина за високия резултат в проценти на ВМРО. ", "date": "2019.05.26", "title": "Джамбазки посочи приоритети в ЕП, Каракачанов заговори за партньори, лъгали като цигани"}
{"url": "https://www.actualno.com/politics/karadajy-ne-govori-kyde-e-peevski-i-otiva-li-sys-sigurnost-v-evroparlamenta-news_752688.html", "text": "    Официалният председател и водач на евролистата на ДПС Мустафа Карадайъ обяви, че ще ходи в Брюксел като председател на ДПС както досега. Той добави и, че Движението ще прави пресконференция, евентуално с Делян Пеевски като номер 2 в евролистата, чак като станат ясни официалните резултати.      Иначе Карадайъ наблегна, че по малките населени места не било като в големите градове, където имало условия хората да печелят достатъчно и затова не можело да се говори колко ниска е избирателната активност. Засега нещата вървят към активност под 30% за целия изборен ден в България, а е над 51%.   Председателят на ДПС каза и на няколко пъти, че България имала нужда от програма за ускорено икономическо развитие. ", "date": "2019.05.26", "title": "Карадайъ не говори къде е Пеевски и отива ли със сигурност в Европарламента"}
{"url": "https://www.actualno.com/politics/stanishev-vytreshni-razpravii-ni-otneha-pobeda-podnesena-ni-na-tepsija-news_752715.html", "text": "     .      Това коментира лидерът на партията на европейските социалисти Сергей Станишев. Той не беше включен в проектолистата на БСП за тези избори, но пленум на партията настоя да бъде издигнат като кандидат - евродепутат.\r\nТой призова избирателите на БСП да не се отчайват.\r\n„ , но това не е последната битка, която водим. Ще имаме очевидно 5 евродепутата, което е с 1 повече от предишния път. Важно е да се направи трезвен анализ, защото преди 1 месец, според всички социологически проучвания, водихме пред ГЕРБ, а сега загубихме за пореден път“, посочи Станишев.  Според него българските избиратели продължават да не виждат в БСП алтернатива на ГЕРБ, като този проблем се задълбочава.\r\nСтанишев разкритикува решението на партията да бойкотира заседанията на Народното събрание и заяви, че „битката се води на тепиха и като си вън от парламента пропускаш да отправиш своите послания пред широката общественост“.\r\nОтносно лидерът на ПЕС заяви, че си я обяснява с това, че в България, за разлика от другите страни, не се е водил реален европейски дебат, а всичко е било „репетиция за местните и евентуално – парламентарни избори“.    Станишев припомни свое изказване от началото на годината по време на конгреса на БСП, в което е заявил, че „този, който копае окопи между БСП и Европейското социалистическо семейство се прострелва в краката“.\r\nВъв връзка с общата европейска картина на изборите лидерът на ПЕС заяви, че мрачните прогнози за вълна на евроскептицизма след гласуващите се е оказала „фалшива тревога“ и сподели, че е впечатлен от резултата на „Зелените“, в чието лице вижда потенциален партньор на ПЕС. ", "date": "2019.05.26", "title": "Станишев: Вътрешни разправии ни отнеха победа, поднесена ни на тепсия"}
{"url": "https://www.actualno.com/vraza/eto-kakva-e-izbiratelnata-aktivnost-i-vyv-vraca-news_752683.html", "text": "    Три от общините във врачанско са приключили изборния ден – това са общините Хайредин, Роман и Мизия. Tова каза говорителят на РИК Враца Кр.Колев. Очаква се да обявят завършването на вота и в останалите обшини.      Изборният ден  протече спокойно, без проблеми, коментираха от РИК. Само 2 жалби са пристигнали в комисията – едната е закупуване на гласове а втората - за нерегламентирана агитация.  Получените сигналите по телефона са своевременно проверени, но са незначителни и по никаквъв начин не могат да повлияят на изборния резултат, уточни  говоителят на РИК  Красимир Колев.\r\nЯсна е активността само за две общини: за Враца – от  68 815 човека с право на упражняване на глас са гласували 20 369 или почти 30%. В Община Роман – от 5 704 жители до урните са отишли 2 5901.\r\nВ този час вече започват да се приемат материалите от избирателните комисии,  които подлежат на три контроли. Всяка една комисия при първата проверка отчита  комплектността на  материалите, втората - конкретния секционен протокол, третата съчетава проверката от втората и тази на Информационното обслужване.   ", "date": "2019.05.26", "title": "Ето каква е избирателната активност и във Враца"}
{"url": "https://www.actualno.com/politics/ivancheva-votyt-za-men-e-shamar-za-vsichki-upravljavashti-news_752686.html", "text": "    \"Tова е доста добър резулатат при положение, че водих кампанията си от вкъщи, за 2 седмици ПР и реклама за 10 000. Резултатът ми (1.2 %) е е шамар за всички управляващи партии, успели сме да изпреварим 2 от управляващите партии в мнозинството - АТАКА и Валери Симеонов. В същото време фактът, че гласуват 24-25 % е голям удар за всички управляващи, хората не им вярват\". Това заяви Десислава Иванчева от хола си пред бТВ, където е в домашен арест след като бе осъдена на втора инстанция на 20 години затвор.      Тя допълни, че 20-те хиляди, които са гласували за нея, са разбрали, че системата се опитва да смачка всички, които са бунтари и се опъват на правителството. \"Те са разбрали и че делото срещу нас е манипулирано\", каза Иванчева. Тя допълни, че ще участва и на местните избори.      ", "date": "2019.05.26", "title": "Иванчева: Вотът за мен е шамар за всички управляващи "}
{"url": "https://www.actualno.com/asenovgrad/edva-okolo-16-000-dushi-glasuvaha-za-evropejski-parlament-dnes-v-asenovgrad-news_752681.html", "text": "    Около 31,5% е избирателната активност в Асеновград през днешния изборен ден за нов . Данните са към 21:00 ч., като има още няколко секции, които не са отчели броя на гласувалите. Но \"това няма да промени много цифрите\", уверяват от община Асеновград. Процентната стойност се равнява на малко над 16 100 души. Денят премина без напрежение. Общият брой на жителите на общината, които имаха право да гласуват днес, е малко над 55 000 души.        Точно 221 са младежите от града, които за първи път можеха да упражнят правото си на глас. Слаб на днешния вот бе интересът към машинното гласуване, отчитат в Асеновград. Общо 28 бяха разположените машини във всички секции в общината. Най-много такива имаше в ОУ \"Никола Вапцаров\", в което своя избор правят и жителите на ромския квартал \"Лозница\". Тук от всички 13 изборни секции, три са със машини. Голяма част от хората, обаче, предпочитали хартиените бюлетини.   Една е подвижната секция, за гласуване в която се бяха регистрирали близо 20 избиратели. Граждани на Асеновград споделиха, че са дали своя вот почти по задължение, защото вече \"не се вълнуват от това, какво ще се случва в държавата\". Други посочиха, че няма как да не гласуват, все пак са хора с позиция. А относно дали ще се промени ситуацията в страната, след избирането на нови евродепутати, запитани асеновградчани изразиха обезвереност. ", "date": "2019.05.26", "title": "Едва около 16 000 души гласуваха за Европейски парламент днес в Асеновград"}
{"url": "https://www.actualno.com/politics/gerb-i-bsp-zapazvat-tvyrdija-si-elektorat-vmro-obra-patriotichnija-vot-news_752701.html", "text": "    Най-големите партии ГЕРБ и БСП запазват \"твърдия\" си електорат на европейските избори. На настоящия европейски вот двете партии запазват съответно 86% и 88% от гласоподавателите си спрямо предишните (парламентарни) избори през 2017 г. Това показват данните на водещите социологически агенции \"Алфа Рисърч\" и \"Галъп\", изнесени по БНТ.      \"БСП все още е формацията, която има малко по-твърд електорат от този на ГЕРБ. Той е по-лесен за организиране, но не е по-голям. ГЕРБ има по-голяма периферия, която мобилизира накрая, когато Борисов взе кампанията в свои ръце\", каза Първан Симеонов от \"Галъп\".\r\n\"БСП запазва симпатизантите си. В партията тече силна мобилизация, но големият ѝ проблем е, че тя не привлича избиратели от други политически сили. Кампанията ѝ не успя да се превърне в реална алтернатива – това, за което тя се бореше“, обясни Боряна Димитрова от \"Алфа Рисърч\".\r\nВъпреки че АБВ използва името \"Коалиция за България\" на изборите, тя успя да привлече едва 2.9% от симпатизантите на БСП.  Тази тенденция е най-забележима при ДПС, които запазват над 90% от гласоподавателите си. Партията на Ахмед Доган привлича по-малък брой гласове на настоящите евроизбори спрямо тези през 2014 г., но това се дължи на хора, които не са отишли до урните, а не на отлив на гласоподаватели към други партии. ДОСТ не успя да се представи сериозно, смята Димитрова.\r\n\"ДПС не показва онзи резултат, който очакваше. Тя очакваше между 300 000 и 400 000 гласа, но по-скоро се движи около долната граница. Това означава, че раната ДОСТ не е напълно преодоляна\", каза Симеонов.\r\nОбединените патриоти не се разпределят на 3 равни части, като над половината от гласовете (54%) отиват при Ангел Джамбазки и ВМРО. 5% се насочват към Воля, а 7% към БСП. По 10-12% от гласувалите за патриотичната коалиция, сега избират НФСБ и Атака.       Очевидно е, че ВМРО монополизира патриотичния вот, привличайки 50% от излезлите да гласуват днес. Получи се мнозина се карат, а най-спокойните и уравновесените печелят\", каза Първан Симеонов.\r\nВоля също запазва твърдия си електорат, като 78% от симпатизантите ѝ потвърждават гласовете си за нея на настоящите избори. 4% от поддръжниците на партията на Марешки се насочват към ВМРО.\r\n\"Българският националпопулизъм с единия крак е в национализма, с другия – в популизма и двете партии обменят част от избирателите си\", обясни Димитрова. \"Воля е моментно явление в българския политически живот\", изтъкна колегата ѝ от \"Галъп\".\r\nДемократична България запазва 75% от гласоподавателите си. Тя изтегля и най-голямата част (45%) от поддръжниците на бившия Реформаторски блок. 15% от  бившите реформатори вече гласуват за ГЕРБ, 10% за ВМРО, 6% за Воля. ", "date": "2019.05.26", "title": "ГЕРБ и БСП запазват \"твърдия\" си електорат, ВМРО обра патриотичния вот"}
{"url": "https://www.actualno.com/politics/btv-objavi-rezultati-minuti-predi-1900-chasa-a-izbornijat-den-svyrshva-v-2000-chasa-news_752615.html", "text": "    Шокиращо или не bTV обяви предварителни прогнозни резултати - от екзит полове, за днешните избори за Европейския парламент още в 19:00 часа.      Всъщност телевизията пусна резултати три-четири минути преди 19:00 часа, но това няма значение, защото изборният ден приключва в 20:00 часа. Обявяването на каквито и да е резултати преди това означават нарушение на Изборния кодекс. За такова нарушение на в. \"24 часа\" да свали своя статия, в която директно се обновяваха резултати с имената на партиите - дори без известния похват на класации за книги, готварски рецепти, музикални надпревари и т.н. Отделно се налагат и глоби.\r\nМалко преди обяд ЦИК обяви на официален брифинг, че \"една национална телевизия\" е съобщила, че изборният ден приключва в 19:00 часа.   Припомняме Ви, че през февруари на отпадане на забраната на публикуване на резултати в деня на вота. Предложението тогава бе именно на \"24 часа\". Въпреки това обаче, на второ четене предложението бе отхвърлено и забраната остана в сила. ", "date": "2019.05.26", "title": "bTV обяви резултати минути преди 19:00 часа, а изборният ден свършва в 20:00 часа"}
{"url": "https://www.actualno.com/dobrich/s-nad-srednata-za-stranata-aktivnost-prikluchi-izbornijat-den-v-dobrichka-oblast-news_752675.html", "text": "    С избирателна активност от 29,25% приключи вотът за Европейски парламент в Добричка област. От 165 177 имащи право на глас до урните са отишли 49 476 души. Най-активни от осемте добруджански общини са били избирателите от община Тервел – там бюлетината си са пуснали 40,04%. След тях по активност се нареждат община Крушари с 39,80% и Добричка община – с 37,42%. В дъното по избирателна активност е община Каварна с 24,46%. Малко преди нея с 26,54% е община град Добрич.      Сравнително спокойно и без груби нарушения премина изборния ден. РИК не установи доказателства за нарушения относно сигнали за купуване на гласове и даване на указания за начина на гласуване в някои от избирателните секции в Добрич. ", "date": "2019.05.26", "title": "С над средната за страната активност приключи изборният ден в Добричка област"}
{"url": "https://www.actualno.com/balkani/rumynija-ni-bie-jestoko-po-izbiratelna-aktivnost-za-evroizborite-news_752667.html", "text": "    Към 19:00 ч. местно време избирателната активност на евроизборите в Румъния е била 42.87% по официални данни, съобщава Румънската централна избирателна комисия, предаде БГНЕС. За сравнение, на предишните евроизбори до същия час активността е била само 26,52%. Кажи-речи .      Отделно, в Румъния гласуват и на референдум - за бъдещето на Наказателния им кодекс, след като местните социалисти постоянно опитват да прокарат промени, с които да ограничат . Според избирателната комисия към 19:00 ч. местно време избирателната активност за референдума е била 35.86%, което е повече от 30% праг, които запитването трябваше да постигне, за да се счете за валидно. Референдумът бе свикан от . Въпросите в референдума са:   1. \"Подкрепяте ли забрана на амнистия и помилване в случаи, свързани с корупция?\"\r\n2. \"Подкрепяте ли забраната за приемане на извънредни постановления от страна на правителството в областта на престъпления, наказания и съдебна организация и (подкрепяте ли) удължаването на срока, в който те могат да бъдат обжалвани пред Конституционния съд?\".  Анализаторите очакват повечето от гласувалите на референдума да са отговорили с \"не\" и на двата въпроса. Секциите за гласуване ще затворят в 21:00 ч. местно време.\r\nИначе, по отношение на евроизборите избирателната активност в няколко европейски държави е доста по-висока спрямо предходните избори през 2014 година.   Активността в Испания е значително по-висока, съобщи испанското вътрешно министерство. В неделя до 15:00 часа активността е била 34,68%. За сравнение при предходните евроизбори едва 23,87 на сто от гласоподавателите са гласували към същия час на деня.    Междувременно в Германия, която изпраща и най-много депутати в Европейския парламент в Брюксел от всички европейски държави - 96, избирателната активност е била 29,4 на сто – повишение спрямо отчетената 25,6 на сто през 2014 година, посочва германската Федерална избирателна комисия. Там е ясно, че печелят християндемократите на Меркел - с 28 места по прогнози, а втори са германските зелени с 23 места, като социалистите са чак трети, с 15 места.\r\nУнгарската национална избирателна комисия също отчита висока избирателна  активност - към 15 часа тя вече е надвишила стойностите, отчетени за  целия ден на изборите през 2014 година. Избирателната активност в  Унгария до обяд е била 30,53 на сто спрямо общата избирателна активност  от 28,97 на вота преди пет години. А \"Фидес\" на Орбан печели, с 56%.\r\nВъв Франция вътрешното министерство отчита избирателна активност от 22% – повишение спрямо изборите преди пет години, пак по обед, а към края на деня вече говорим за над 55%. В Италия по обяд местно време са гласували 16,72 на сто от хората, спрямо 16,66 на сто по същото време през 2014 година.   Иначе общо за ЕС активността е над 51%. В Дания е най-висока - над 60%! ", "date": "2019.05.26", "title": "Румъния ни бие жестоко по избирателна активност за евроизборите"}
{"url": "https://www.actualno.com/politics/borisov-za-pryv-pyt-bez-komentar-v-izbornata-nosht-news_752682.html", "text": "    Премиерът Бойко Борисов няма да прави коментар в изборната нощ. А висшия ешалон на БСП също все още отказва коментари. Така първите две политически сили за пръв път ще си спестят анализа на гласуването.      Очаква се кандидатите за евродепутати на ГЕРБ да направят изявление скоро. До момента са говорили само , и  ", "date": "2019.05.26", "title": "Борисов за пръв път без коментар в изборната нощ"}
{"url": "https://www.actualno.com/politics/bsp-objavi-che-njama-da-komentira-pyrvite-prognozni-rezultati-news_752658.html", "text": "    Ниската избирателна активност ни притеснява. Искам да благодаря на всички български граждани, които упражниха правото си на глас. Искам да поздравя всички български граждани, които не се уплашиха, че ще бъдат освободени от работа и че техните деца ще бъдат освободени от работа, че ще им бъде купен гласът и дадоха вот за Българската социалистическа партия. Това каза депутатът от БСП и председател на предизборния щаб на Столетницата за евроизборите Георги Свиленски.      По думите на Свиленски, БСП няма да коментира резултатите, защото Столетницата прави собствено паралелно преброяване, а резултатите от екзит половете са много разнопосочни. Утре (27 май) ще има заседание на Изпълнителния комитет и след него пресконференция, добави той и не пожела да отговаря на никакви въпроси за загуба. Припомняме, че според излезлите дотук екзит полове с около 7% от ГЕРБ, което означава, че партията на Борисов бие Столетницата със 7:5 евродепутати. Разбира се, досега още няма официални резултати.  Преди месец и половина, когато БСП определяше листата си, не намери място Сергей Станишев, тъй като председателят на червените Корнелия Нинова не го включи в предложението си за листа. След заседание на Националния съвет на социалистите, под номер 5 в листата, а Нинова предупреди, че съветът носи отговорност за резултата от изборите, не тя. ", "date": "2019.05.26", "title": "БСП обяви, че няма да коментира първите прогнозни резултати"}
{"url": "https://www.actualno.com/politics/dnevnik-blic-pik-i-dirbg-syshto-sa-nakazani-ot-cik-news_752630.html", "text": "    След в. \"24 часа\", още медии бяха санкционирани от Централната избирателна комисия (ЦИК) заради обявяване на изборни резултати.      Заради препратки към YouTube и Viber, където се публикуват екзит полове в реално време, \"Дневник\" вече е сред санкционираните.   Освен това, санкции са наложени на БЛИЦ и ПИК - двете медии с репутации на жълто-кафяви. Санкция има и за dir.bg. Всички тези медии под една или друга форма обявяваха резултати - от екзит полове. Извън \"Дневник\" и ПИК, другите предпочетоха класации тип \"готварски\". По-късно вечерта сайтът на Валерия Велева \"Епицентър\" също беше санкциониран заради \"самолетна анкета\", отразяваща екзит пол.   ", "date": "2019.05.26", "title": "\"Дневник\", БЛИЦ, ПИК и Dir.bg също са наказани от ЦИК*"}
{"url": "https://www.actualno.com/ruse/kyde-e-naj-visokata-i-naj-niskata-izbiratelna-aktivnost-v-oblast-ruse-kym-1800-ch-news_752631.html", "text": "    Изборният ден в Русенска област протича спокойно и без политически страсти. Явно трите почивни дни не предизвикват изборна еуфория в гражданите.      „Избирателната активност в област Русе към 18 часа е 24,93% при гласували 51 170 души“, съобщи заместник-председателят на Районната избирателна комисия Александър Николаев Корфонозов. \r\nНай-активни са избирателите в община Ценово, където са гласували 42,49%, а най-нисък е процентът в община Русе – 22,98 при гласували 33 758 души. В община Бяла са гласували 28,30 %, община Борово 31,20%, в община Иваново – 34,32 %, във община Ветово – 26,17%, в община Две могили – 27,13%, в община Сливо поле – 27,80%. \r\nДо края на изборния ден не се очаква приливна вълна от закъснели избиратели и процентите ще се променят минимално.  При възникнали проблеми при машинното гласуване техниците отстраняват повредите своевременно. До момента в РИК- Русе са постъпили шест жалби за нарушения. Пет от тях комисията е оставила без уважение, а по шестата предстои да се произнесе. Жалбите, както може да се очаква, са за предизборна агитация. ", "date": "2019.05.26", "title": "Къде е най-високата и най-ниската избирателна активност в област Русе към 18:00 ч."}
{"url": "https://www.actualno.com/politics/bylgarija-kara-dopylnitelno-buletini-na-halkidiki-nakraja-ostanaha-news_752662.html", "text": "    С решение на ЦИК и по разпореждане на вицепремиера и министър на външните работи Екатерина Захариева Министерството на външните работи пренасочи допълнителен брой от 100 бюлетини към избирателната секция, разкрита в Неа Мудания, Гърция, съобщават от ЦИК и МВнР.      Причината е огромният интерес на български граждани да гласуват в изборите за Европейски парламент в тази \"ваканционна секция\", разкрита за първи път в курортния район на Халкидики.   В крайна сметка, според МВнР в Неа Мудания останаха 100 бюлетини, а в Никити – 60.\r\nБългарските граждани в Гърция могат да гласуват в изборите за членове за Европейски парламент от Република България в общо 13 избирателни секции.   ", "date": "2019.05.26", "title": "България кара допълнително бюлетини на Халкидики, накрая останаха"}
{"url": "https://www.actualno.com/curious/sedmichen-horoskop-za-27-maj-2-uni-news_752637.html", "text": "     Овен       През тази седмица ще имате възможност да преосмислите ценностната си система. Предизвикателствата  би трябвало да ви накарат да спрете и да се замислите дали посоката, която сте поели и правилната. Не бъдете дребнави и помислете далновидно. Вероятно малка печалба сега ще ви излезе доста солено в бъдеще. Телец Тази седмица всичко, което правите ще има дългосрочни последици. Сега е време, в което да сте по-внимателни от обикновено и да не правите компромиси с качеството на дейността ви. Същото важи и за личните отношения, където трябва да сте коректни и толерантни. В края на периода не оставайте в града. Помислете къде да заведете децата за празника.   Близнаци Това е седмица, в която всичко, свързано с документи ще се развива повече от добре. Сега е времето да атакувате институциите, за да придвижите нещата си. Освен това с леко ще убеждавате и останалите да се съгласят с мнението ви. Това ще важи и за личния живот, където през периода ще постигнете дълготрайно разбирателство с партньора ви. Рак     Седмицата ще ви изненада с неочаквани задачи. Още първият ден ще е натоварен, но интензивността му може да ви освободи от някои задължения през седмицата. В личен план бавите важно решение, а партньорът ви губи търпение. Помислете добре дали не рискувате да загубите нещо много важно в негово или нейно лице. Лъв През тази седмица не си позволявайте да предявявате прекалени претенции към останалите. Съвсем скоро нещата може да се обърнат и да разберете, че никак не е приятно да сте в положението на другите. Сега повече от всякога е добре да проявите съпричастност и умение да се поставите на страната на другите. Дева През тази седмица ще ви се наложи повече усилия, за да постигнете желаното. Възможно е да бъдете под прицел и щателно наблюдение. Притеснението няма да ви помогне особено. В средата на периода напрежението ще намалее, но вие бъдете нащрек. В края на седмицата ще получите приятен жест от ваш близък човек.   Везни През тази седмица най-добре е да не планирате събития, от които чакате конкретни резултати. Не се ограничавайте в общуването, контактите са перспективни, само не губете време за празни приказки. През целия период е добре да събирате хора около себе си, да се съветвате и обсъждате различни теми. Това може да ви донесе непосредствена практическа полза.  Скорпион През тази седмица основната ви задача ще бъде да поддържате ред там, където са съсредоточени основните ви интереси. Добър разговор или книга вечерта ще ви помогне да се разсеете и да се разтоварите през почивните дни. В личен план ви очаква шеметен развой на отношения, на които залагате много. Стрелец През тази седмица ще научите, че не е толкова просто  да организирате други хора и да прехвърляте върху тях своите отговорности, а работа ви се трупа все повече и повече. Гледайте да не се захващате за много неща, за да успеете поне в едно. В петък е добре да окажете помощ там, където някой се нуждае от нея, или да поработите върху нещо, което се отнася не само лично до вас. През почивните дни може да ви зарадват приятели. Козирог    През първия ден от новата седмица може да имате незначителни проблеми в общуването с партньора ви. Почти всички дреболии ще ви пречат да се съсредоточите и да довеждате докрай планираното. В средата на периода най-добре да се заемете с нещо, което не изисква прекалено сериозен подход и което можете да оставите в случай на нужда. В петък можете обаче да водите активни преговори и да провеждате срещи. Плюсът на този ден може да притокът на информация, неочакваните отговори на въпроси, бързо решаване на проблемите. Водолей През тази седмица неочакваните събития ще ви донесат повече ползи, отколкото негативи, въпреки непредвидения си характер. Повтаряйте си, че всичко, което се случва е за добро, а и то действително ще бъде така. В средата на седмицата пазете здравето си. В края на периода поставете на първо място отношенията с партньора ви. Риби През тази седмица ви очакват различни и интересни събития. Тъкмо ще свикнете с едно положение и ще се наложи да смените настройката. Това може да ви умори, но със сигурност няма да скучаете. В средата на периода ви очаква важна новина, която ще оформи протичането на близкия месец. В личен план бъдете по-търпеливи, но и не позволявайте да ви се качват на главата. ", "date": "2019.05.26", "title": "Седмичен хороскоп за 27 май - 2 юни"}
{"url": "https://www.actualno.com/balkani/sigurnost-na-granicite-borba-s-terorizma-i-uvelichavane-na-zaetostta-prioriteti-pred-manfred-veber-news_752603.html", "text": "    Когато европейците избират нов Европейски парламент, Манфред Вебер, председател на парламентарната група на Европейската народна партия и водещ кандидат на ЕНП за председател на Европейската комисия, казва пред „Катимерини“, че по-строгата сигурност на границите, борбата с тероризма, рационализирането на Европейския съюз и увеличаването на заетостта са сред най-важните му приоритети, ако бъдат избрани. Той също така изразява подкрепата си за лидера на основната опозиционна партия в Гърция \"Нова демокрация\", заявявайки, че Кириакос Мицотакис е \"голям член\" на ЕНП, пише БГНЕС.      Като основни свои приоритети при успех през първите 100 дни като председател на Еврокомисията, Вебер очертава следните си задачи: “Приоритетите ми са да се изгради Европа, която да защитава границите си от незаконна миграция и контрабандисти с 10 000 нови гранични служители до 2022 година; Европа, която се бори с тероризма и организираната престъпност с европейско ФБР, което ще има екипи, които ще комбинират информация, за да откриват терористи, преди да атакуват; Европа, която спира преговорите за присъединяване с Турция; който създава нов механизъм за върховенство на закона, който да гарантира, че Европейският съюз запазва независимостта на съдебната власт, свободата на печата и борбата с корупцията.   Ще започна европейски план за обединяване на нашите сили в борбата срещу рака. Аз съм ангажиран с разработването на интелигентни домове за възрастни хора, където те могат да продължат да живеят независимо и близо до семействата си; създаване на 5 милиона нови работни места за нашите млади хора; да се съкратят над 1000 остарели регламенти и да се намали броят на служителите в ЕС, да се намали бюрокрацията, да се увеличи ефективността и да се осигури достъп на гражданите до Европа.\r\nИскам да създам Европа, която да гарантира, че интернет гигантите плащат своите задължения, когато нови ипотеки, които се съфинансират от Европейската инвестиционна банка, помагат на младите хора, които вече не искат да останат в стаите си от детството и искат свой собствен дом; Европа, която продължава амбициозната борба срещу изменението на климата, като поддържа споразуменията от Париж и Катовице. Където инвестираме съвместно в самолети с ниски емисии и където изискваме глобална забрана на пластмаса за еднократна употреба. Всичко това не може да бъде постигнато за 100 дни, разбира се, но през следващите пет години.“  Според Вебер тези избори са исторически, защото те ще определят степента, в която Европейският съюз ще бъде в състояние да подобри живота на европейците чрез осигуряване на сигурност и благополучие на техните икономики. ", "date": "2019.05.26", "title": "Сигурност на границите, борба с тероризма и увеличаване на заетостта - приоритети пред Манфред Вебер"}
{"url": "https://www.actualno.com/politics/eto-kakva-e-izbiratelnata-aktivnost-v-oblast-stara-zagora-kym-1730-chasa-news_752604.html", "text": "    До урните са отишли 75 553 души от област Стара Загора. С най-висока избирателна активност продължава да е община Опан с  42.14 на сто. Следват я общините Николаево с 34.60%, Гълъбово - с 34.15%, Гурково - 32.81% и Павел баня - 30.09%. Между 25 и 30 на сто е избирателната активност в четири общини: Братя Даскалови - 27.66%, Чирпан - 26.73%, Раднево - 25.60% и Стара Загора - 25.47%.      В община Казанлък избирателната активност е 24.03 на сто, а в Мъглиж не е достигнала и 20% - 19.12 на сто. ", "date": "2019.05.26", "title": "Ето каква е избирателната активност в област Стара Загора към 17:30 часа"}
{"url": "https://www.actualno.com/vraza/kakva-e-aktivnostta-v-oblast-vraca-kym-1730-ch-news_752610.html", "text": "    Спокойно протича изборния ден във врачанско. Според говорителят на РИК, Красимир Колев , няма напрежение и струпване на хора пред и в изборните  секции. Активността в област Враца е 31,65%. Най - много жители на Криводол са гласували до момента  – 48, 81%, активността на гласувалите и във Враца се е повишила и е достигнала 25%.       Ето и активността по общини: Борован – 44,61% ,\r\n41 69% -  Бяла Слатина,  28,91% - Козлодуй,\r\n30,37% -  Мездра\r\n33,29% – Мизия,    30,89% - Оряхово,\r\n46,59% - Роман,\r\n43,82% –Хайредин. ", "date": "2019.05.26", "title": "Каква е активността в област Враца към 17:30 ч."}
{"url": "https://www.actualno.com/vidin/izbiratelnata-aktivnost-vyv-vidin-nad-srednata-kym-1730-ch-news_752614.html", "text": "    27,51% е избирателната активност във Видин към 17.30 ч., каза  председателят на РИК Емил Емилов.      Няма сериозни нарушения до момента. Жалба е пуснала ПП ГЕРБ , тя визира , че във видинското село Кутово е имало неправомерна агитация в деня на изборите. От РИК не са уважили сигналът. ", "date": "2019.05.26", "title": "Избирателната активност във Видин над средната към 17:30 ч."}
{"url": "https://www.actualno.com/burgas/dve-narushenija-i-vjala-izbiratelna-aktivnost-v-burgas-kym-1730-ch-news_752616.html", "text": "    Ниска е избирателната активност в Бургас. Това е констатацията на Елка Василева, която е председател на РИК в региона. Тя изнесе данни за активността на гласоподавателите за Европейския парламент към 17.30 часа. „За община Бургас избирелната ативност е ниска в сравнение с предходни избори от същия тип“, каза Елка Василева. „Най-висока е в Руен 42, 21 %, следван от Приморско, 36, 29 и Царево с 34, 54.      В Община Бургас са гласували 22,91 % от избирателите към 17.30 часа, а в областта 25,85. „Проверени са осем сигнала за нерагламентирано разпределение на агитационни материали. Някъде въобще нямаше агитационни материали, а в другите се оказа, че няма предизборна агитация, така че, всички сигнали са неоснователни . Другите два сигнала са за купуване и продаване на гласове. Те са препратени на прокураурата и вече се работи по тях. Единият е в Равнец, а другият в Сунгурларе. Няма нарушения в изборния ден от категорията на тези, които изборната комисия има право да санкционира“, добави още председателят на РИК в Бургас.   В града има 191 секции с машинно гласуване . Навсякъде то е преминало нормално. В една от секциите, която се намира в жилищен комплекс „Меден Рудник“ е имали токов удар и въпреки, че токът е спрял машината е продължила да работи, защото има генератор. ", "date": "2019.05.26", "title": "Две нарушения и вяла избирателна активност в Бургас към 17:30 ч."}
{"url": "https://www.actualno.com/politics/sociolozi-gerb-specheliha-poneje-borisov-poe-kampanijata-na-rychno-upravlenie-news_752636.html", "text": "    ГЕРБ победи, защото Борисов пое кампанията на ръчно управление и успя да овладее кризата около \"Апартаментгейт\". Около това мнение се обединиха социолози, които гостуват на бТВ в изборния ден.      \"ГЕРБ се адаптираше по време на кампанията, докато БСП въобще не проведе кампания за евроизбори, ръководството я превърна в национална битка. Двете партии имаха различни тактики: Едната е обединяваща се с типичното дясно каквото е СДС, уплътняваща образа и разширяващата подкрепата на по-меките избиратели, докато на БСП беше изключваща, беше на принципа ние сме срещу всички, заяви Геновева Петрова от \"Алфа Рисърч\". \r\n\"Основната причина в разликата между двете партии, е че хората не разпознаха БСП като алтернатива - нито като модела на управление, който е наложен, нито на икономическата политика, която води ГЕРБ. Единственото, което направи Корнелия Нинова, е да я тласне кампанията в патриотична посока, вкара я в нишата на ВМРО и това затвори БСП към избирателите. Не зная защо тази политика бе проведена от страна на социалисти. \r\nГЕРБ ще трябва да вземат своите поуки, има върху какво да се замисли, въпреки че електоралния успех е значителен\", заяви Даниел Смилов.   ", "date": "2019.05.26", "title": "Социолози: ГЕРБ спечелиха, понеже Борисов пое кампанията на ръчно управление"}
{"url": "https://www.actualno.com/dobrich/rik-dobrich-proverjava-signal-za-vodeni-do-sekciite-izbirateli-news_752538.html", "text": "    Сигнал за лице, което придружава до три от секциите в училище „Панайот Волов“ в Добрич и им дава указания на език, различен от българския, е подаден в районната избирателна комисия.      От РИК са разпоредили областният управител незабавно да отстрани допуснатата грешка, при която на таблата пред 14 секции липсва първото име на един от водачите на листи. Освен това е разпоредено на областния управител да извърши проверка по всички секции в областта за съответствие на таблата на кандидатите по кандидатски листи за всички политически партии, коалиции и инициативни комитети.   Все още ниска избирателна активност отчитат в Добричка област. Към 12:30 часа тя е 16,15%. Най-висока е тях в община Крушари, където до урната са отишли 22,35 на сто от имащите право на глас. С над 20% са и общините Тервел и Добричка. Най-ниска е активността в община Каварна – 14,15%. С малко над 14% са общините Добрич и Балчик. ", "date": "2019.05.26", "title": "РИК-Добрич проверява сигнал за водени до секциите избиратели"}
{"url": "https://www.actualno.com/europe/olaf-reshava-dali-da-razsledva-najdjyl-faradj-news_752532.html", "text": "    Европейската служба за борба с измамите (ОЛАФ) обмисля дали да започне официално разследване във връзка с твърденията, че британския политик Найджъл Фарадж е получил 450 000 паунда от бизнесмен.      Британския Канал 4 съобщи миналата седмица, че Фарадж е получил подаръци на стойност 450 000 британски лири от застрахователния магнат Арон Банкс, съосновател на кампанийната група, подкрепяща Брекзит,  Leave.EU.   \"Ние сме запознати със съобщенията в медиите и публичните изявления по този въпрос\", заяви говорител на ОЛАФ за POLITICO. \"Като общо правило OЛАФ анализира входящата информация за потенциален интерес от разследване съгласно стандартните процедури\", каза говорителят.\r\nГоворителят отбеляза, че органът анализира дали има достатъчно подозрения за измама, корупция или всякаква незаконна дейност, засягаща финансовите интереси на ЕС, и дали въпросите попадат в политическите приоритети на ОЛАФ за разследване, пише БГНЕС.  \"Едва след такава първоначална оценка, която понастоящем продължава, OЛАФ решава дали да започне или не разследване\", заявиха от службата. Първоначалната оценка \"не означава, че въпросните лица са виновни за каквото и да е нарушение\", добавиха оттам. \"ОЛАФ напълно зачита презумпцията за невинност.\" ", "date": "2019.05.26", "title": "ОЛАФ решава дали да разследва Найджъл Фарадж "}
{"url": "https://www.actualno.com/plovdiv/jenite-se-spravjat-po-dobre-s-mashinnoto-glasuvane-tvyrdjat-v-plovdiv-news_752506.html", "text": "    124 от общо 477 изборни секции в Пловдив предлагат и опцията \"машинно гласуване\" и към нея се насочват средно половината от гласоподавателите - предимно жени и по-млади хора. До 9.30 часа изборната активното в Пловдив беше под 4 процента, но с напредването на деня потокът хора видимо се засили. Няма сериозни нарушения, наложи се да се търсят нови председатели на три комисии, но работата започна в движение.       По традиция най-активен в първите часове на деня е район Централен, а в края на деня лавинообразно гласуват в Столипиново. Ако всички жители на Пловдив и областта, които имат право на глас, днес го упражнят, това ще определи 1.2% от общия европейски вот. ", "date": "2019.05.26", "title": "Жените се справят по-добре с машинното гласуване, твърдят в Пловдив"}
{"url": "https://www.actualno.com/politics/rumen-radev-nujdaem-se-ot-demokratichna-bylgarija-s-efektivnostta-na-instituciite-si-i-obrazovanieto-news_752508.html", "text": "    Нуждаем се от демократична България с ефективността на институциите си и образованието си. Това заяви президентът Румен Радев, след като упражни правото си на глас, предаде БГНЕС.      „Изборите за Европейски парламент са не по-малко важни от националните избори. Защото Европа и България се намират на кръстопът. Нуждаем се от единна, силна и солидарна Европа, която да взема навременни решения в интерес на своите граждани. Нуждаем се от демократична България, силна с върховенството на закона и свободата на словото. С ефективността на своите институции, с предприемчивостта, идеите и таланта на своите граждани. И нашето бъдеще, нашата свобода, сигурност и благоденствие зависят и от хората, и от идеите, които днес подкрепяме с гласа си. Затова призовавам всички българи да гласуват и да не оставят друг да решава тяхното бъдеще.  Тяхното участие в тези избори е най-сигурно средство за неутрализиране на всеки опит за доминация на корпоративен, контролиран и купен вот“, каза още президентът.   Надявам се да се повиши избирателната активност, това е наша отговорност, допълни Радев. ", "date": "2019.05.26", "title": "Румен Радев: Нуждаем се от демократична България с ефективността на институциите си и образованието"}
{"url": "https://www.actualno.com/politics/ot-30-do-50-leva-za-platen-glas-narichat-go-kartof-news_752625.html", "text": "    От 30 до 50 лева струва платения вот в Монтанското село Левчето. Това съобщи бТВ след разследване на журналиста Росен Цветков. Той допълни, че за разлика от друг път, дилърите на вот наричат гласовете \"картофи\".      20 лева бонус получава всеки дилър за осигурен глас. Цветков разкри още, че е един от продаващите гласове в района е Методи-Близнака, шофьор на ученически автобус, а пък в местната дискотека след танците се е осъществявала предизборна агитация. \r\nЦветков изненада дилърите докато обсъждаха сделката с вот. Те отвърнаха, че \"пазарят колата\" и я продава. От бТВ очакват реакцията на прокуратурата по случая.\r\nМеждувременно се оказа, че в община Ардино над 100 000 души са попаднали в т.нар. забранителни списъци, чиято цел бе да изолират \"автобусния\" вот от Турция. Това означава, че в района този път, за разлика от предходни избори, ще гласуват два пъти по-малко избиратели.   ", "date": "2019.05.26", "title": "От 30 до 50 лева за платен глас - наричат го \"картоф\" "}
{"url": "https://www.actualno.com/burgas/burgas-glasuva-za-evropejski-parlament-s-nadejda-za-promjana-news_752500.html", "text": "    Надежда за по-добър живот. Това е изречението, което обединява запитаните от бургазлии, които гласуват днес.      Изборите за членове на Европейския парламент от Република България започнаха 7:00 часа. В Бургаска област 357 735 души имат право на глас. Те могат да го упражнят в отворените 724 избирателни секции. Три от тях са подвижни, за хора със здравословни проблеми, а в болниците и домовете за стари хора в региона са отворени 17 секции.\r\nВ Бургаския комплекс „Лазур“, част от гласоподавателите упражняват своя вот в ПГ по Транспорт.   разговаря с различни хора, някои от които са членове на секционни избирателни комисии, други само избиратели. Ето мнението на част от тях за изборите за Европейски парламент.\r\nДесислава Панайотова споделя как е започнал денят в секцията, в която днес работи: “Изборният ден протича много добре, отворихме в седем часа, нямаме нарушения. До момента всичко е нормално“.\r\n„Хората идват, гласуват, всичко е наред. Избирателите, които идват да гласуват в нашата секция са много позитивни и са наясно какъв е техният избор, идват подготвени предварително, знаят какво да направят, няма хора които да се лутат и всичко е спокойно и приятно“, споделя Дина Маджарова.    На въпрос дали вярва, че тези избори ще променят по някакъв начин живота на хората, Милена Казарова отговаря така: “Силно се надявам! Имам две деца и за мен е важно да има добро бъдеще в България“.\r\n\"Цялата работа е в надеждата, но дали ще стане нещо, не се знае. Гласуват обаче хората, което ми прави много добро впечатление\", казва Донка Апостолова.\r\nИрина Вангелова споделя: „Крайният резултат ще покаже дали ще се промени нещо след тези избори и Всевишният да помага“.\r\n„По-малко чиновничество в Европейският парламент.Те са чиновници на висока заплата. Въобще не ги интересува какво става в отделните държави. Така мисля за тези, които досега бяха в там“, казва пък Мария Павлова.\r\nВ Професионалната гимназия по транспорт има две секции с машини за гласуване. Председател на една от тях е Атанас Хинов. Въпреки таблото с указания как да се гласува, на него му се налага да помага на хората, решили да дадат своя глас по този начин. Оказва се, че те не са много.   Георги Михов е секретар на РИК-Бургас. Той съобщи, че към 10 часа избирателната активност в областта е 6,6 процента, а за Бургас 4,87. Сигнал за неправомерна агитация е дошъл от село Череша. Той е проверен от РИК и се е оказало, че е неоснователен. ", "date": "2019.05.26", "title": "Бургас гласува за Европейски парламент с надежда за промяна"}
{"url": "https://www.actualno.com/society/spasiha-ot-udavjane-v-dunav-7-godishno-dete-izdirvat-majka-mu-i-sestrichkata-mu-news_752518.html", "text": "    7-годишно момченце е било спасено от удавяне в река Дунав в събота вечерта. За издирване са обявени 31-годишната майка на детето и 8-месечната му сестричка, съобщава \" \".      Инцидентът станал край Силистра. Мъж разхождал кучето си в периферията на Дунавския парк, когато забелязал бедстващото дете. Влязъл във водите на реката, хванал момчето и, с помощта на друг мъж, го изтеглили на брега. На момченцето е оказана медицинска помощ, няма опасност за живота му. ", "date": "2019.05.26", "title": "Спасиха от удавяне в Дунав 7-годишно дете, издирват майка му и сестричката му"}
{"url": "https://www.actualno.com/europe/stoltenberg-nato-razrabotva-nova-strategija-sreshtu-rusija-news_752530.html", "text": "    НАТО ще приеме нова военна стратегия заради \"ядрените заплахи\", идващи от Русия, заяви в интервю за германския вестник \"Велт ам Зонтаг“  генералният секретар на алианса Йенс Столтенберг.      \"Тази седмица нашите военни експерти решиха да приложат нова военна стратегия за Алианса\", предупреждава той. Според него причината за подобен ход е \"ядрената заплаха\", която се предполага, че идва от Русия.   \"Освен това Алиансът е изправен пред нови заплахи на изток и на юг\", каза Столтенберг. \"Трябва да продължим да бъдем напълно готови за отбрана и да гарантираме стабилност, което отчасти изисква нови военни концепции\", добави Столтенберг, цитиран от БГНЕС. ", "date": "2019.05.26", "title": "Столтенберг: НАТО разработва нова стратегия срещу Русия "}
{"url": "https://www.actualno.com/vraza/kalin-kamenov-vraca-i-evropejskijat-syuz-imat-obshto-bydeshte-news_752517.html", "text": "    До този момент във Врачанска област няма сериозни сигнали и жалби, за нарушаване на изборния процес. Това съобщи Красимир Колев, говорител на Районната избирателна комисия във Враца.      В две секции за гласуване е имало технически проблеми с машините за гласуване, но са били отстранени своевременно. Към момента във всичките 77 секции в областта, може да се упражни машинното гласуване.   От имащите право на глас 161 366 души до 10.30 ч. са гласували 15 160 човека, което средно за врачанска област е 9.39 %.  Най-активни са жителите на община Борован, където са гласували 21.59 %.\r\nВ община Криводол активността е 18.19 %, в Хайредин – 14.91 %, Бяла Слатина - 12.05 %,  Роман – 11.53 %, Мизия – 10.59 %, Мездра – 9.93 %, Оряхово - 9.80 %, Козлодуй – 8.67 %, Враца – 6.22 %.  “Всички секции са отворени, работят нормално, никъде няма опашки от хора, чакащи да гласуват” – коментира Красимир Колев.\r\nКметът Калин Каменов бе 92-ият избирател, който гласува в секция №078 в кв. „Бистрец“. След като упражни правото си на глас, той каза: „Гласувах за европейското развитие на България, обвързано с европейското развитие на Враца, защото вярвам, че Враца и Европейският съюз имат общо бъдеще. Убеден съм, че Европа има нужда от активните граждани на Враца и че изборът днес, ще помогне на нашия град да продължи да се развива в правилната посока“. ", "date": "2019.05.26", "title": "Калин Каменов: Враца и Европейският съюз имат общо бъдеще"}
{"url": "https://www.actualno.com/politics/prodyljavat-problemite-s-mashinite-za-glasuvane-v-njakolko-oblasti-na-stranata-news_752554.html", "text": "    За проблем с машините за гласуване в няколко области сигнализираха наблюдатели на Института за социална интеграция, които са на терен и следят изборния процес. Блокирали машини има в редица СИК-ове в областите Кърджали, Смолян, Перник и София град.      В една от секциите в Кърджали машинното гласуване е преустановено, а в секция в 23 МИР е отказано съдействие от страна на техническо лице за поправка на машината. \r\nВ Смолян след като една от машините е блокирала, са проведени тестове, които са показали, че само един човек е упражнил своя вот - нещо, което не отговаря на истината. Затова е подаден сигнал в РИК Смолян и е написано искане в края на изборния ден да се броят задължително и разписките от машинното гласуване.   В Добрич наблюдател на ИСИ е подал сигнал, че членове на СИК разясняват изборния процес на избирателите на чужд език.  В 45 СИК в Пловдив са констатирани разкъсани и подпечатани предварително бюлетини. Подаден е сигнал до РИК Пловдив.\r\nПродължават и проблемите, свързани с намален състав на СИК и липса на условия за нормално гласуване на хора с увреждания. Подобни изцяло липсват в СИК, находяща се в 73-то СУ в град София. В 40-та СИК в гр. София е отказано на гласоподаватели с двойно гражданство да упражнят правото си на вот.\r\nИнститут за социална интеграция разполага с наблюдатели във всички областти на страната и тяхната работа по следене спазването на законността на изборния процес продължава.      ", "date": "2019.05.26", "title": "Продължават проблемите с машините за гласуване в няколко области на страната"}
{"url": "https://www.actualno.com/europe/v-21-dyrjavi-se-provejdat-izbori-za-evroparlament-dnes-news_752449.html", "text": "    13 партии, 8 коалиции и 6 независими кандидати участват на днешните избори за Европейски парламент. Изборният ден започна в 7 часа и ще приключи в 20 часа. Общо 17 представители ще изпрати страната ни в Европарламента.      Вотът се отбелязва със син химикал, а знакът в предпочетеното квадратче трябва да е \"хикс\" или с отметка. В бюлетината с номера от 1 до 27 са подредени според жребия партиите, коалициите и независимите кандидати. Последното квадратче е за опцията \"не подкрепям никого\". Втората графа е за преференциите. Тази година за първи път номерата са от 101 до 117.   Секции за гласуване на българи ще бъдат разкрити в 64 държави по света. Най-много те са в Германия и Великобритания - по 24. Следва Испания с 16 и Гърция с 13 секции.\r\nОбщо 21 държави от Европейския съюз гласуват днес на евроизборите. Това е и последният ден от датите, предвидени за гласуване за Европейски парламент. 7 държави - Холандия, Великобритания, Ирландия, Чехия, Малта, Латвия и Словакия вече гласуваха през първите три дни на европейските избори. Окончателни данни няма в нито една от тях, защото резултатите за целия Европейски съюз ще бъдат представи тази вечер. Резултатите от всички 28 държави ще станат ясни тази вечер.  В Белгия днес освен европейски, се провеждат и федерални, и регионални избори. На фона на тройните избори в страната, белгийски и френски „жълти жилетки“ готвят днес мащабен протест в Брюксел под мотото \"Да кажем стоп на европейската диктатура\". ", "date": "2019.05.26", "title": "В 21 държави се провеждат избори за Европарламент днес"}
{"url": "https://www.actualno.com/society/malyk-samolet-padna-kraj-ihtiman-dvama-sa-zaginali-news_752520.html", "text": "    Мъж и жена са загинали при инцидент с малък самолет край Ихтиман. Сигналът за случилото е подаден около 11.30 часа, предаде Нова телевизия.      На мястото са изпратени две линейки. Спешните медици са установили, че телата на жертвите са обгорели. ", "date": "2019.05.26", "title": "Малък самолет падна край Ихтиман, двама са загинали "}
{"url": "https://www.actualno.com/curious/koi-zodii-sa-naj-golemite-prokletnici-news_751700.html", "text": "     – Импулсивен проклетник. Първо мачкаш, а после с ангелска физиономия се опитваш да замажеш нещата.       – Жесток проклетник. Хем се правиш, че няма проблем, хем в същото време обмисляш отмъщението си – бавно, мъчително и удрящо на най-болезненото място.    – Несериозен и дразнещ проклетник. То даже не осъзнаваш, че се държиш като проклетник. Вършиш си белите, забравяш ги за секунда, а после с огромно учудване питаш „Ама ти ми се сърдиш! ЗАЩО???“ – Манипулативен проклетник. Как пък все ти си жертвата да му се не види? Как все някой те напада без причина, а ти винаги си бил тооолкова добронамерен. Айде не на нас тия!   – Нарцистичен проклетник. Да, ти си върхът, а всички останали са боклуци и мястото им е в краката ти. – Отмъстителен проклетник. Забавяш, но не забравяш. И след години да е, ти пак ще си върнеш всичко, при това с лихвите. – Подъл проклетник. Тук преиначи, там манипулира, на трето място направо излъга. Плетеш интрига след интрига. А накрая излизаш чист от кашите, които забъркваш.        – Ти не си просто проклетник. Ти си най-големият проклетник. В съзнанието ти има хиляди твои си правила и ако някой ги наруши (а това става по около 20-50 пъти на ден) веднага влизаш в ролята на съдник. Ако човек не ти играе по свирката, не може. – Скандалджийски проклетник. Не можеш ли да си държиш езика зад зъбите пък ти? Все обиди ръсиш и все с „добри намерения“. Все ще направиш забележка, все ще вдигнеш скандал. Дори на бабата в трамвая, за да й стане ясно, че никой не е длъжен да й отстъпва място. – Ти си комплексен проклетник – безразличие, егоизъм и алчност в едно. Но най-лошото е, че си доволен да ги притежаваш и трите. – Циничен проклетник. Заемаш първо място по гаднярство. Готов са да направиш мръсно на някого, само и само после да му се надсмиваш. – Апатичен проклетник. Ще чуеш през нощта някой да крещи за помощ, ще си наметнеш одеялцето, ще си покажеш леко носа и ще си кажеш, че или е някой луд, или пък не ти влиза в работата да се намесваш. „Всеки за себе си, съжалявам.“       ", "date": "2019.05.26", "title": "Кои зодии са най-големите проклетници?   "}
{"url": "https://www.actualno.com/chronicles/otkrit-e-vyrhovnijat-kasacionen-syd-na-bylgarija-news_752294.html", "text": "    Върховният касационен съд (ВКС) на България (от френската casation, през руската касация, със значение на „анулиране“, „отмяна“), осъществява върховен съдебен надзор в държавата върху гражданските, наказателните, военните и търговските дела. Налага точно и еднакво прилагане на законите от всички съдилища. Касация означава отмяна. Решенията на Върховния касационен съд са окончателни и не подлежат на обжалване. В него днес работят 85 съдии с над 15 години юридически стаж, разпределени в три колегии: гражданска, наказателна и търговска. ВКС разглежда жалби и протести срещу актове на окръжните съдилища, когато същите са действали като втора инстанция, и срещу актове на апелативните съдилища. При възникване на въпрос за конституционосъобразност, съдът може да го отнесе до Конституционния съд.      Върховният касационен съд се състои от гражданска, търговска и наказателна колегия. Председателите и заместник-председателите на касационния съд ръководят колегиите.   Председателят на Върховния касационен съд се назначава за срок от 7 години от президента на Република България, по предложение на Висшия съдебен съвет. Председателят на Върховния касационен съд изпълнява следните по-важни функции:\r\nосъществява организационното ръководство на работата на Върховния касационен съд и го представлява  свиква и ръководи заседанията на пленума на ВКС\r\nправи предложение за издаване на тълкувателни решения   назначава и освобождава служителите в съда    Върховният касационен съд заседава в състав от трима съдии, освен ако със закон е предвидено друго. ", "date": "2019.05.26", "title": "Открит е Върховният касационен съд на България"}
{"url": "https://www.actualno.com/society/prognoza-za-vremeto-26-maj-nedelja-news_752391.html", "text": "    В днешния неделен ден ще бъде предимно слънчево. Ще има незначителна висока облачност, а след обяд ще се развива и купеста. Ще се задържи почти без валежи. Сутринта ще духа слаб запад-северозападен вятър, а около обяд ще се ориентира от юг. Ще бъде по-топло, с максимални температури между 24° и 29°. Това съобщи за Агенция „Фокус“ дежурният синоптик Георги Цеков от Националния институт по метеорология и хидрология.      Над Черноморието ще е предимно слънчево. След обяд ще има временни увеличения на облачността, по-съществени - над крайните северни райони и на места там е възможно слабо да превали. Максималните температури ще са между 22° и 26°. Температурата на морската вода е 16-17°. Вълнението на морето ще е 1-2 бала.\r\nНад планините ще преобладава слънчево време с разкъсана висока облачност. Около обяд ще започне да се развива и купеста облачност, като до края на деня на отделни места краткотрайно ще превали. Ще духа умерен югозападен, по най-високите върхове – западен вятър. Максималната температура на височина 1 200 метра ще е около 19°, а на 2 000 метра – около 12°. ", "date": "2019.05.26", "title": "Прогноза за времето - 26 май (неделя)"}
{"url": "https://www.actualno.com/interview/gen-simeon-karaivanov-edin-ot-zabravenite-bylgarski-geroi-news_751733.html", "text": "            Г-н Сиреков, защо решихте да се вгледате толкова назад в миналото, какво Ви провокира? Най-вече някои спомени и нова информация, на която попаднах. Тя е свързана както с ген. Симеон Караиванов, така и с единия от синовете му, поручик Щилян Караиванов. Смъртта на последния в края на Междусъюзническата война, още ненавършил 23 години, бе една от най-тъжните семейни истории. В сайта на Националния военноисторически музей открих снимка от поклонението на офицери и войници от 24-и пехотен Черноморски на Н.В. Царица Елеонора полк на гроба му. Това беше емоционалният стимул, за да се захвана с писането на книгата. Беше ми интересно да открия повече данни за ген. Симеон Караиванов, тъй като той е починал преди повече от 100 години и за него разказваха преди всичко семейните легенди. Кое е най-важното, което трябва да знаем за ген. Симеон Караиванов?   Като факти, че преди 140 години е завършил първи випуск на Военното училище, участник е в Сръбско-българската война, командир на Бургаската дружина, потушил бунта на капитан Набоков през 1886 г. Последователно е командвал два от пехотните полкове на Българската войска - 3-и Бдински (един малко известен факт) и 11-и Сливенски. Бригаден командир в Трета пехотна балканска дивизия. В далечната 1907 г. е един от малкото български генерали. Един от първостроителите на Българската армия, един от многото забравени достойни български офицери. Един от тези, които са вярвали, че с любовта, която влагат в ежедневния си труд се ражда надеждата за една нова и чиста България. За каква аудиторията е предназначена Вашата книга?     Тази книга е преди всичко за хората, които се интересуват от новата ни история и искат да използват нейните уроци за основа, върху която да градят бъдещето.\r\nТематично книгата може да се разглежда като съставена от две части. Едната разказва за пътя на ген. Симеон Караиванов, а другата дава кратка информация за семейството му. От наличните факти и описания на исторически събития съм се опитал да изградя представа за живота на един български офицер на фона на тогавашното общество. Хората от онази епоха са носители на извоюваната и осъзната след Възраждането икономическа и духовна независимост. Независимост като самосъзнание, като съобразяване със законите в името на общото благо. Като имате предвид съдбата на бележитите хора от Вашия род, какви изводи си правите, повтаря ли се историята? Това, което прави впечатление, е възпитаваният няколко поколения възрожденски дух, възприемането на всичко положително от по-развити в едно или друго отношение страни, възпроизвеждането и подобряването му на българска почва. Възпитанието в една неизмерима обич към България и жертвоготовност за нея. Винаги ли е трагична съдбата на бележитите българи?    За голяма част от тях личната трагедия е част от техния подвиг. Въпросът, който Ви зададох по повод статията за Вашия дядо, кметът на Бургас Атанас Сиреков, ще задам и сега – какво е да сте наследник на хора от такава величина, направили толкова много за обществото? Бреме ли е това или настройка от която нещата се виждат по-ясно? Не го приемам като нещо извънредно. Както се вижда от историята, имало е много хора, които са работили за обществото. Това е било възпитавано у тях, това е част от възрожденския начин на мислене. Поради това и в книгата съм споменал накратко историите на някои близки на ген. Караиванов хора. А в България е имало стотици такива семейства.\r\nВ действията ни движеща сила е онова, което е вътре в нас. Една част от него са оставените ни като наследство съзнание и възпитание. Наша отговорност е да ги съхраним и предадем нататък. До колко те се вписват в съвременното общество и какво да остави от тях – това е нещо, което е различно за всеки. Оптимист ли сте по отношение на съвременна България и имате ли послание към днешните обществени личности? Обществото и държавата се формират от хората и обратно, те по свой начин също формират хората. Развитието на обществото е свързано с търсене на нови идеали и промяна на ценностната система. Но не бива да забравяме вечните човешки ценности, преди да сме открили по-добри.  ", "date": "2019.05.26", "title": "Ген. Симеон Караиванов - един от забравените български герои"}
{"url": "https://www.actualno.com/celebrate/sv-apostol-karp-news_752305.html", "text": "    Св. Карп се числи към 70-те апостоли на Иисуса Христа. Той бил сътрудник на св. апостол Павел. Първовърховният апостол пише във второто си послание до своя ученик Тимотей: \"Когато дойдеш, донеси фелона, който оставих в Троада, при Карпа, и книгите, особено кожените\" (2 Тим. 4:13).      За Карп се знае, че отнасял посланията на апостол Павел до тяхното предназначение, както споменава самият апостол. Карп бил епископ в македонския град Бер и ревностно се грижел за разпространение на Христовата вяра. Проповядвал Евангелието и на остров Крит, където приел в къщата си свети Дионисий Ареопагит. Този апостолски мъж свидетелствува за св. ап. Карп, че бил човек с необикновено дълбок ум, кротост и незлобивост, че във видение му се явил Сам Господ Иисус със Своите ангели и че никога не извършвал света литургия, без да получи предварително небесно видение.   Свети апостол Карп претърпял много страдания за Христовото име и най-после бил убит от враждебно настроени срещу християнската вяра евреи.    ", "date": "2019.05.26", "title": "Св. апостол Карп"}
{"url": "https://www.actualno.com/politics/galyp-izbiratelnata-aktivnost-kym-900-chasa-e-39-news_752466.html", "text": "    Към 9.00 ч. избирателната активност е 3.9%, според агенция Галъп интернешънъл, съобщи Нова Телевизия.      Тази активност е почти идентична с активността по време на предишните избори за ЕП, допълниха от социологическата агенция. ", "date": "2019.05.26", "title": "Галъп: Избирателната активност към 9.00 часа е 3.9% "}
{"url": "https://www.actualno.com/politics/npo-signalizira-za-redica-narushenija-oshte-predi-starta-na-glasuvaneto-news_752446.html", "text": "    Денят за гласуване на изборите за Европейски парламент в България едва е започнал, но вече има списък с нарушения - според сдружение \"Институт за социална интеграция\", което има наблюдатели в цяла България.      Наранен предварително печат и подпечатан протокол, липса на кворум при приемане на изборните книжа, залепени образци на бюлетини, закъснения при доставката на машините за гласуване, недопускане на граждански наблюдател до процеса, разделени от кочана бюлетини и др. са само част от нарушенията, които са констатирали нашите наблюдатели в деня преди изборите. За всички нарушения са подадени сигнали до съответната инстанция.   На първо място в списъка на сдружението личи нарушение на ЦИК. По нареждане точно на комисията в РИК-Пловдив не е допуснат наблюдател, за което е подаден сигнал до ЦИК. В други районни комисии в Пловдив има нарушения - липса на кворум при вземане на решения (само двама присъстващи от девет членове или трима от седем), както и незапечатани изборни помещения. Във Варна пък има сигнал за липса на достъп за хора с увреждания, както и предварително залепени образци на бюлетини, а такива се слагат едва в началото на изборния ден. В Кърджали доставката за машините за гласуване е закъсняла с 3 часа, а в Оборище в София масата на комисията е прекалено близо до стаичката за гласуване, както и до машината за гласуване. Във Видин пък денят за гласуване тръгна малко по-късно именно заради машинното гласуване.\r\nВ София има и други нарушения, твърди сдружението - в СИК има прием на изборни книжа без необходимия по закон състав от 50% плюс 1 човек, а в РИК 24 няма лепенки за запечатване на прозорците и вратите на изборните помещения. В същата секция има разкъсани бюлетини, разделени от кочана.   ", "date": "2019.05.26", "title": "НПО сигнализира за редица нарушения още преди старта на гласуването"}
{"url": "https://www.actualno.com/vraza/nova-istorija-za-pepeljashka-ot-selo-bodenec-news_750542.html", "text": "    Понякога и детските приказки стават реалност. Така се случва и с Мирослава Ценова от малкото мездренско село Боденец .Тя успява да реализира  детската си мечта и открива свой бутик и модна линия в столицата на модата Милано.      Историята  води своето начало от малкото село Боденец и основно училище \"Св. св. Кирил и Методий\" в Мездра. След това желанието ѝ да се занимава с мода я отвежда в \"Техникум по текстил и облекло\" Враца с профил \" Моделиране и конструиране на облеклото\".\r\nДнес  Мирослава е на 36 г., но не се отказва от корена си: \"Аз съм селско чадо.  Вълшебното детство премина на село. Благодарение на баба ми на 5-6 години, можех да използвам крачната машина в къщи, плетях и бродирах, както и помагах в целия процес по изработването и боядисването на домашната прежда“.\r\nПрез 2000 г. на националния конкурс  \"Мода и време\" в Шумен  печели първа награда в раздел \"Авангардна мода\". Започва работа в известно модно ателие в София, като едновременно с това изучава фотография. Практиката в ателието я научава на всичко -  шиене на копчета, гладене, изработване на илици. Дават й възможност да разработи и някои от собствените си идеи.  \"Никога не съм искала да напускам България\", разказва Мирослава, \"но понякога животът поднася изненади и там идва големия шанс – заминава за Италия. Записах курсове по италиански и след година започнах да изучавам моден дизайн в \"Европейски институт за мода\" в Милано\". Там среща съпруга си, а малко след това се ражда и синът ѝ Дойчин. \"Нямахме баби и дядовци наблизо, затова се наложи да напусна работа и да се грижа за него. Това беше и най-доброто решение в живота ми. Не след дълго отново се върнах към моята страст в модно ателие, където отговарях за цялостното изработване на дрехи по поръчка\".\r\nШансът ѝ подава отново ръка през 2018 г. – получава покана от генералното консулство на ЮАР в Милано, за участие със собствена колекция в модно ревю-спектакъл по повод месецът на културата на Южна Африка в Милано. След това следват още няколко покани и сега вече нейните модели се продават в бутик в модната столица. Характерно за тях е, че са повлияни от българската народна шевица, съчетана с пищни африкански мотиви, събрали в себе си слънчевите тонове на природата. Дрехите изработва сама  - от скицата до крайния продукт.\r\nМирослава Ценова е един от основателите на \"Българска асоциация за културен обмен\" в Милано. Танцува народни танци и пее народни песни във  Фолклорна работилница “Ритмика“. През 2017-та година в дует с Мария Начкова печели сребърен медал от националния фолклорен конкурс \"Пиленце пее\" в категорията за певци непрофесионалисти. Пише поезия.    “Мечтая много, но избягвам да правя планове\", допълва талантливата жена. \"Не обичам да планирам живота, разбрах, че мога да контролирам само собствените си действия. Научих се да оставям нещата просто да се случват и да посрещам последствията, като си взимам най-доброто от тях, колкото и негативни да са те. Започнах да гледам и по-различно на провалите, на практика няма грешки, а ситуации, благодарение на които трупаш знания и опит. Спрях и да се страхувам, и започнах да се забавлявам, предизвиквайки себе си\", завършва тя. ", "date": "2019.05.26", "title": "Нова история за Пепеляшка от село Боденец"}
{"url": "https://www.actualno.com/politics/kakvo-da-pravim-ako-se-usymnim-v-kupuvane-na-glasove-ili-v-drugo-prestyplenie-news_752400.html", "text": "    Днес (26.05.19 г.) имаме възможност да направим своя за бъдещия Европейски парламент. От гражданите зависи да се противопоставят на нередности и да сигнализират за нарушения в изборния процес. Ето какво следва да направи всеки, когато отиде до урните или в случай на съмнение за престъпление.       – проверяват внимателно дали присъствате в съответния избирателен списък и едва след това подават бюлетината\r\n– осигуряват възможност да гласувате необезпокоявано, при запазване тайната на вота (например, никой не присъства на по-малко от три метра от тъмната стаичка, няма пряка видимост към тъмната стаичка, екранът на електронната машина за гласуване се вижда само от избирателя, няма външни лица в секцията)  – боравят правилно с бюлетините: откъсват пред Вас бюлетината от кочана, поставят първи печат върху нея, след гласуването сверяват дали контролният номер в долния ъгъл съвпада с номер от кочана, поставят втори печат и откъсват пред Вас поредния контролен номер (без да разкриват тайната на вота и да проверяват как сте гласували)\r\n– вписват в съответния избирателен списък данните Ви по лична карта и Ви канят да поставите подпис, след като сте гласували\r\n– боравят правилно с електронните машини за гласуване (в секциите, в които има такива):    1) когато избирателят влезе в изборното помещение, запитват дали желае да гласува с електронна машина\r\n2) подават му една от трите електронни карти за гласуване с надпис „Избирател“\r\n3) след като избирателят е гласувал трябва да получи отпечатана разписка\r\n4) вземат обратно електронната карта\r\n5) посочват непрозрачната кутия на масата пред комисията, в която избирателят поставя сгънатата разписка от машинното гласуване   6) отбелязват в списъка, че избирателят е гласувал електронно, като поставят знак „МГ“ (т.е. машинно гласуване).   В изборното помещение машината за гласуване се разполага, така, че да се гарантира тайната на вота. Не е допустимо в изборните помещения да присъстват кандидатите, представители на местни власти и хора без обозначен статут. В изборните помещения могат да присъстват само:\r\n– членовете на секционните комисии\r\n– избирателите\r\n– застъпниците\r\n– наблюдателите\r\n– журналисти (докато правят репортаж за протичането на изборния процес).   Членовете на СИК, застъпниците и наблюдателите задължително носят обозначителни знаци.\r\nЗа всяко нарушение на секционната избирателна комисия или на представители на партиите можете да се оплачете пред Районната избирателна комисия. РИК е длъжна да вземе решение незабавно и да го публикува на сайта си, заедно с постъпилия сигнал. На вратата на изборното помещение са посочени телефони за връзка с РИК.  1.   Присъствие на лица без обозначителни знаци, застъпници или представители на партии, които проследяват как гласуват избирателите.\r\n2.   Организирано безплатно извозване с автобуси, леки автомобили, съпровождане на избиратели и групово гласуване.\r\n3.   Оказване на натиск върху избирателите да гласуват по определен начин.   4.   Възпрепятстване на избирателите да гласуват.\r\n5.   Пренасочване на избиратели, които желаят да гласуват с електронни машини, към хартиените бюлетини (отнася се само за секции, в които има такива машини за гласуване).\r\n6.   Събиране на лични карти и изготвяне на списъци с лични данни на избиратели.\r\n7.   Даване на указания на избирателите за кого да гласуват.\r\n8.   Разпитване на избирателите за начина, по който възнамеряват да гласуват.\r\n9.   Разкриване тайната на вота.   10.   Отправяне на заплахи за физическа саморазправа и оказване на тормоз върху избирателите.\r\n11.   Раздаване на пари.\r\n12.   Опрощаване на дългове.\r\n13.   Раздаване на хранителни продукти, дърва за огрев и други материални облаги.\r\nВ тези случаи се обръщайте своевременно към служителите на МВР. Те са длъжни да реагират незабавно, да проверят сигнала и да прекратят незаконни действия.\r\nНа вратата на изборното помещение са посочени телефони за подаване на сигнали до РУ на МВР и до дежурния прокурор. МВР поддържа и централизирана линия за сигнали за изборни нарушения: 02/ 982 2232, както и e-mail: izbor@mvr.bg. Можете да подадете сигнал и до Асоциация „Прозрачност без граници“ на безплатен телефон – 0800 11 224. ", "date": "2019.05.26", "title": "Какво да правим, ако се усъмним в купуване на гласове или в друго престъпление?"}
{"url": "https://www.actualno.com/politics/sprjano-e-mashinnoto-glasuvane-v-pernik-na-mesta-ustrojstvata-ne-sa-prorabotili-news_752473.html", "text": "    Няма съществени нарушения в нито една от избирателните секции. 15 жалби за нарушения са постъпили в ЦИК от сутрешните часове, съобщи говорителят на ЦИК Александър Андреев, предаде БГНЕС.      Подадени са сигнали за забавяне при отварянето на изборните секции, а на някои места машините не са проработили. Става въпрос за избирателни секции в Перник, Кърджали, Добрич, Пазарджик. В Перник е преустановено машинното гласуване, в Елешница е отстранена техническата повреда, както и в една от столичните секции, където също е имало проблем, допълни Андреев.   На места са липсвали членове на СИК. По отношение на организацията има подадени сигнали също, това е заради отварянето на някои секции по-късно, уточни Андреев.\r\nВ чужбина изборния процес до момента протича нормално.   ", "date": "2019.05.26", "title": "Спряно е машинното гласуване в Перник, на места устройствата не са проработили"}
{"url": "https://www.actualno.com/crime/pensioner-pochina-sled-ulichno-sprechkvane-v-centyra-na-pleven-news_752479.html", "text": "    66-годишен пенсионер почина след скандал, преминал във физическа саморазправа на площад „Свободата“ в Плевен снощи, съобщи Областната дирекция на вътрешните работи.      Инцидентът станал малко след 19,00 часа. Според непотвърдена информация от социалните мрежи разправията избухнала на площадката за игра на шах. Тя била между пенсионера и 39-годишен плевенчанин. При конфликта 66-годишният паднал на земята и изпаднал в безпомощно състояние на площадката. Повиканият екип на Бърза помощ констатирал смъртта. На мястото е повикан и съдебен лекар. Аутопсия ще установява причината за смъртта, поясниха криминалисти.   39-годишният мъж се опитал да помогне на пострадалия и останал на мястото до идването на линейката и на полицията. Той е задържан за едно денонощие. Причините за произшествието се разследват, съобщи още Областната полицейска дирекция.   ", "date": "2019.05.26", "title": "Пенсионер почина след улично спречкване в центъра на Плевен"}
{"url": "https://www.actualno.com/society/cacarov-ima-12-dosydebni-proizvodstva-za-kupuvane-na-glasove-news_752489.html", "text": "    12 досъдебни производства за купуване на гласове е завела прокуратурата към настоящия момент във връзка с европейските избори. Нарушенията обаче не са драстични. Това обяви главният прокурор Сотир Цацаров, който тази сутрин гласува със семейството си в пловдивското основно училище \"Д-р Петър Берон\", съобщи .      По думите на Цацаров до 18 часа снощи са били заведени 147 преписки и 13 досъдебни производства, от които едното е прекратено и остават 12. Продължава да се работи по други 40. За сравнение с предходните избори за ЕП, сигналите са били над 530.   Според Цацаров евровотът протича повече от нормално. Във всеки град има дежурни прокурори, които са готови да реагират при евентуални нарушения. \"Схемите при купуване на гласове са вариации на старите, няма по-различни модификации\", посочи Цацаров.\r\n\"Гласувах за по различна Европа, а не за бюрократична Европа. Гласувах за Европа на европейските столици и за нейните граждани. За Европа, която е по-отговорна за собствената си вътрешна сигурност и антитероризъм\", поясни той.  Относно забраната медиите да публикуват екзитполове на своите социални страници главният прокурор каза, че гледа на това като на законова разпоредба, но смята, че публикуването на междинни данни в изборния ден не би повлияло кой знае колко на хората, защото те, подобно на него, са определили за кого да дадат гласа си. Цацаров поясни, че в социалните мрежи и сега могат да се видят прогнози във вид на кулинарни рецепти, природни и исторически забележителности. ", "date": "2019.05.26", "title": "Цацаров: Има 12 досъдебни производства за купуване на гласове"}
{"url": "https://www.actualno.com/society/ogranichavat-dvijenieto-na-tejkotovarni-kamioni-po-magistralite-dnes-news_752457.html", "text": "    От 12 до 20 часа днес се спира движението на камионите над 12 тона по автомагистралите и най-натоваренитe пътища. Мерките са предприети заради очаквания засилен трафик днес след трите почивни дни.      Движението на моторните превозни средства над 12 тона се ограничава по най-натоварените пътни направления въз основа на съвместна заповед на АПИ, ГД \"Национална полиция\" и ИА \"Автомобилна администрация\". За повишаване безопасността на движение се предвижда спиране на движението на 26 май от 12 ч. до 20 ч. по следните участъци: Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).\r\nАгенция \"Пътна инфраструктура\" апелира шофьорите да карат разумно и със съобразена скорост, да спазват правилата за движение и да не използват аварийните ленти. Eмоционалното шофиране не гарантира по-кратко пътуване, но застрашава живота и здравето на всички останали, които спазват правилата, предупреждават от АПИ.  В участъците с ремонт на АМ \"Хемус\", в района на виадуктите при 19-ти км /виадукт \"Потоп\"/, при 36-ти и 37-ми км /виадукт \"Коренишки дол\"/ и при 51-ви километър, до 10 ч. в понеделник - 27 май, ще има две ленти за София и една за Варна.\r\nВ пиковите часове при интензивен трафик е възможно по-бавно предвижване в участъците с ремонт на АМ \"Хемус\" и поради това шофьорите е необходимо да предвидят повече време за пътуване и да не предприемат рискови изпреварвания.\r\nОбновяването на виадуктите и тръбата за София на тунел \"Витиня\", изграждани преди повече от 30 години, е наложително и трябва да бъде направено, за да се пътува след това по-удобно и безопасно.    На АМ \"Тракия\" се ремонтира платното за Бургас на виадуктите - при 13-ти, 15-ти и 20-ти километър. За улеснение на трафика до 10 ч. в понеделник - 27 май, в района на участъците с ремонт, ще има две ленти за София и една за Бургас. На обектите се работи изключително интензивно, за да може ремонтните дейности на АМ \"Тракия\" да приключат преди началото на активния туристически сезон.\r\nАлтернативен маршрут на АМ \"Тракия\" в посока Бургас е Подбалканският път I-6, а на АМ \"Хемус\" в посока Монтана и Видин - проходът \"Петрохан\" и Искърското дефиле.\r\nЗа улеснение на трафика през Владая и повишаване на пътната безопасност на 26 май ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ \"Струма\".\r\nВсички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. ", "date": "2019.05.26", "title": "Ограничават движението на тежкотоварни камиони по магистралите днес"}
{"url": "https://www.actualno.com/starazagora/obshtina-opan-s-naj-visoka-izbiratelna-aktivnost-kym-objad-v-starozagorska-oblast-news_752552.html", "text": "    Към 12:30 часа избирателната активност в Старозагорска област е 15,23 на сто. Към този час 44 412 души от областта са упражнили правото си на глас.      Най-висока е избирателната активност в община Опан - 30,87 процента. Следват Гълъбово с 22,22%, Братя Даскалови - 19,35%, Николаево - 16,98 %, Павел баня - 16,10%, Раднево - 16,05%, Гурково - 15,07 на сто. В община Стара Загора избирателната активност е малко под 15% - 14,87 на сто. В още три общини от Старозагорска област към обяд избирателната активност също е под 15 на сто. В Чирпан е 14,51%, в Казанлък - 14.50% и в Мъглиж - 10,51 на сто. ", "date": "2019.05.26", "title": "Община Опан с най-висока избирателна активност към обяд в Старозагорска област"}
{"url": "https://www.actualno.com/curious/3-te-zodii-koito-nito-proshtavat-nito-zabravjat-news_751701.html", "text": "           Телците не търпят обиди, нито предателство. Изобщо един от най-големите им страхове е някой да не им изневери или близък приятел да не ги предаде като издаде съкровено пазена от тях тайна. Телците истински се озлобяват, когато научат, че някой е играл срещу тях. Не са отмъстителни, но повярвайте ни, никога няма да ви погледнат отново. А това е достатъчно сурово наказание, което може да измъчва много повече.    Телците приемат само говоренето направо. Ако искате да си ги върнете, трябва сериозно да се помъчите и да победите ината им. Трябва да сте искрени докрай и да се закълнете, че повече никога няма да постъпвате така... и наистина да го мислите.   Близнаците ревниво пазят егото си. Те обичат да се оглеждат в себе си и ако нещо там не е наред, не се чувстват себе си. Ако някой ги предаде и рани сърцето им, те стават други хора. Първо, дълго време го преживяват. И второ, всъщност никога не го преживяват наистина. Тяхната най-голяма болка е да предателството в семейството. Не могат да си представят как ще простят на роднина, ако научат, че той ги е лъгал или си е играл с доверието им.    С много обещания, разговори, дълги обяснения и обещания за бъдещето. Доказването не трае толкова много, но не бива да се разколебавате и да бъдете много искрени.     Водолеите са много праведни. Те обичат справедливостта в живота, борят се за това и дават всичко от себе си самите те да са добри и честни с другите. С две думи - живеят за правдата. Може да ви се струва пресилено, но всеки човек си има своите приоритети. Водолеите няма да прекъснат напълно контакта си с вас, но отношението им към вас коренно ще се промени, което ще е истинско мъчение, предвид всичко, на което са способни. Ще ви е нужно много търпение, може би години. Водолеите трудно връщат доверието си в хора, които са ги предали веднъж. Възможно е и никога да не успеете да си ги върнете обратно. По-добре гледайте изобщо да не ги разочаровате.    ", "date": "2019.05.26", "title": "3-те зодии, които нито прощават, нито забравят   "}
{"url": "https://www.actualno.com/politics/borisov-evropa-trjabva-da-e-takava-kakvato-na-nas-ni-haresva-news_752572.html", "text": "    „Ние сме Европа. Тя трябва да е такава, каквато на нас ни харесва. Това значи сигурна, просперираща и с високи доходи“. Това заяви премиерът и лидер на ГЕРБ Бойко Борисов, който упражни правото си на глас е една от секциите на 78-о СОУ \"Христо Смирненски\" в Банкя, предаде БГНЕС.      Според Борисов трябва да бъдат публикувани междинните социологически резултати в изборния ден. „Честността е най-важното нещо. Хубаво е да си има. Аз не ги гледам агенциите и днес съм забранил да ми казват какви са резултатите. Като мине довечера 20.00 часа, като преброят резултатите, тогава. И утре е ден“, коментира още лидерът на ГЕРБ.  Той подчерта, че след изборите ще започнат и консултациите за важните постове в ЕС. „Парламент, съвет, президент на ЕК, структуриране на мнозинства. Всички евродепутати, които ще отидат от България, къде и как ще се включат. Къде България ще има полза. Как да доведем европейската агенция по труда в София. С това да търгуваме, в добрия смисъл на думата постовете, които се избират“, каза още той.   Бойко Борисов подчерта, че засега няма данни за кибератаки по време на изборния процес. Лидерът на ГЕРБ не каза дали се е възползват от правото си на преференциален вот и оправда ниската избирателна активност с поредицата от почивни дни и пътуванията зад граница на голяма част от българите. ", "date": "2019.05.26", "title": "Борисов: Европа трябва да е такава, каквато на нас ни харесва"}
{"url": "https://www.actualno.com/politics/npo-14-narushenija-na-izbornija-proces-do-1030-chasa-news_752496.html", "text": "    Раздаване на агитационни материали в изборното помещение, присъствие на представител на общинската администрация, несъответствие на ИК с методическите указания – това са само част от констатираните нарушения от страна на наблюдатели на неправителствената организация \"Институт за социална интеграция\" до 10.30 часа. До този час от института регистриха 14 нарушения на изборния процес.      Представител на общинска администрация присъства в изборното помещение на СИК в Дома за възрастни хора в кв. Дървеница, гр. София. За това е сигнализирал наблюдател, който следи изборния процес там. Представителят на общината е бил без отличителни знаци и без яснота каква е функцията му в изборния ден. След подаване на сигнал от страна на представителя на ИСИ, той се е оттеглил.\r\nРедица нарушения са констатирани и в секции в Стара Загора – липса на осветление, предварително маркиран образец на бюлетина и подписан предварително избирател в списъка за гласуване, са само част от нарушенията, които са установили наши наблюдатели там.\r\nВ Смолян е възникнал казус, за който е уведомена ЦИК и в момента се чака нейното произнасяне. Забелязано е разминаване между текста в Изборния кодекс, касаещ правомощията на застъпниците и текста в Методическите указания.  Институт за социална интеграция продължава да следи изборния процес със своите наблюдатели, базирани във всички областни центрове на страната.  ", "date": "2019.05.26", "title": "НПО: 14 нарушения на изборния процес до 10,30 часа"}
{"url": "https://www.actualno.com/curious/dneven-horoskop-za-27-maj-news_752582.html", "text": "     Овен       Този понеделник може да получите неприятни новини. Не винете вестоносеца. Опитайте се да си дадете сметка къде е вашият пропуск. Телец Този понеделник е добър ден за дейности, свързани с външността ви. Повечето процедури ще са успешни, така че не се колебайте.   Близнаци Този понеделник не е удачен ден за извършването на покупки или продажби. Ако времето ви притиска може би е добре да премислите цената. Рак     Този понеделник ще трябва да се занимаете с битови въпроси. Много от тях са досадни, но справянето с тях веднъж ви осигурява дългосрочен комфорт. Лъв Този понеделник ще ви се наложи да разберете, че не всички имат вашата енергия и устрем. Вероятно ще ви е трудно, но ще трябва да го приемете. Дева Този понеделник не си правете сметката без кръчмаря. Рискувате да вложите много средства и енергия напразно. Бъдете по-далновидни.   Везни Този понеделник от вас ще се иска да играете водещата роля. Това никак няма да ви е трудно, така че съберете сили да поведете хорото. Скорпион Този понеделник може да загубите скъпа за вас вещ. Бъдете внимателни и вземете чанта, която има сигурно закопчаване. Стрелец Този понеделник може да ви се стори безкраен. Търсете алтернативни начини за изпълняване на задълженията, за да не ви е толкова скучно. Козирог    Това е ден, в който ще е удачно да се занимаете с непозната за вас дейност. Въпреки трудността в началото на един по-късен етап може да имате сериозен успех. Водолей Този понеделник може да изскочи неочаквана допълнителна задача. При добро разпределение на времето ще успеете с всичко. Риби Този понеделник не разчитайте на друг, освен на себе си. Приемете критиката градивно и направете необходимото, за да покажете, че сте си взели поука. ", "date": "2019.05.26", "title": "Дневен хороскоп за 27 май"}
{"url": "https://www.actualno.com/politics/71-jalbi-postypili-do-momenta-v-cik-malko-nad-15-sa-glasuvali-do-13-chasa-news_752561.html", "text": "    Избирателната активност в страната към 13 ч. е 15,47%. Това заяви говорителят на ЦИК Александър Андреев, предаде БГНЕС.                        71 жалби и сигнали са постъпили до момента в ЦИК. 11 от тях са за нарушения на предизборната кампания, други 11 са за проблеми с машинното гласуване и 45 касаят организацията на изборите и упражняване на избирателни права, съобщи още Александър Андреев.\r\nВ 10 секции е преустановено гласуването с машини заради проблеми с устройствата. Става дума за по една секция във Видин, Кърджали, Кюстендил, Перник, София - област и Шумен и по 2 секции в Сливен и в 24-а РИК в София.  “Причините са различни - има случаи, в които машините не могат да стартират, проблем при отпечатването на разписката, заради което устройството блокира и в две съседни секции в София машините са били разменени. Там ще има ръчно преброяване на разписките от машинното гласуване. Става дума за проблеми с под 1% от устройствата”, уточни Андреев.    ", "date": "2019.05.26", "title": "71 жалби постъпили до момента в ЦИК, малко над 15 % са гласували до 13 часа"}
{"url": "https://www.actualno.com/politics/niska-izbiratelna-aktivnost-do-10-chasa-sutrinta-news_752505.html", "text": "    Ниска е избирателната активност сутринта в страната. Общо 439 088 души са гласували до 10.00 часа в днешния изборен ден, което прави 6,84% избирателна активност. Тя е по-ниска в сравнение с предходните избори за Европейски парламент, провели се през 2014 година, когато е била 7,62%. Най-висока е избирателната активност в Кърджали (19,91%), а най-ниска – във Варна (5,51%).      В област Видин до 10.00 часа са гласували 8,73 процента, съобщи за Дарик председателят на Районната избирателна комисия Емил Емилов. Най-висока е избирателната активност в община Бойница, където са гласували 21,92 процента от имащите право на глас, а най-ниска е в община Видин - 6,42 процента. Общо 88 826 са избирателите от 11-те общини в област Видин, които гласуват днес в 259 избирателни секции.   Общо 8855 души са гласували в Стара Загора към 10.00 часа, съобщават от пресцентъра на общината. Всички 208 секции на територията на община Стара Загора са отворени. Няма сигнали за нарушения в изборния ден.\r\nИзбирателната активност в Силистренско към 10.00 часа е 10.13 на сто, съобщиха от Районната избирателна комисия (РИК) в Силистра. Най-висока е избирателната активност в Ситовската община на Силистренска област - 14.3 на сто. Изборният ден в Силистренско е започнал нормално, няма съществени нарушения, съобщиха от Районната избирателна комисия /РИК/ в Силистра. Право на глас в района имат 108 845 души. Поучени са 130 400 бюлетини. Открити са 225 избирателни секциии, от които 4 са подвижни. В тях работят 1830 души. Петдесет и пет машини за гласуване са получени в Силистренско.  Изборният ден в област Търговище протича нормално. Активността към 10 часа е 9,4 на сто, каза председателят на Районната избирателна комисия адвокат Гергана Цонева. Своя глас за представители на Европейския парламент са дали 10 390 гласоподаватели. До момента в РИК няма подадени сигнали за нарушения, не са внесени жалби. Всички машини за гласуване работят. Един техник ще отговаря за няколко секции, за да може да се реагира адекватно при нужда, допълни Цонева.\r\nИзбирателната активност в Старозагорска област до 10.00 часа е 6.84 на сто, информират от пресцентъра на областната администрация. Най -висока е избирателната активност в Община Опан - 13,45 на сто и Община Гълъбово- 11,31 на сто. На трето място се нарежда Община Братя Даскалови - 8,77 на сто, а на четвърто Община Николаево - 8,35 на сто. До урните в областния град вече са били вече близо 7.00 на сто от имащите право на глас в областния град. Най-ниска е избирателната активност в Община Чирпан - 5,73 на сто и в Община Мъглиж - 4,65 на сто.    ", "date": "2019.05.26", "title": "Ниска избирателна активност до 10 часа сутринта"}
{"url": "https://www.actualno.com/politics/politolog-vyzmojno-e-tezi-izbori-da-bydat-s-naj-niskata-izbiratelna-aktivnost-v-modernata-istorija-na-bylgarija-news_752599.html", "text": "    Към 17 часа избирателната активност, която измерваме ние от „Тренд”, е 24,9%. Това обяви в предаването „Плюс-Минус. Коментарът след новините” по Нова телевизия политологът Димитър Ганев от „Тренд”. По думите му избирателната активност е по-ниска в сравнение с предишните европейски избори.      „Не е шокиращо по-ниска, но е по-ниска, поне към този час. На предните избори финиширахме с около 2,2 милиона действителни гласа. Твърде е възможно да осъмнем утре с резултати на ЦИК, които да са под 2 милиона действителни гласа, което много ни доближава до това изборите през 2019 г. за европейски парламент да бъдат най-ниската избирателна активност в модерната история на България”, обясни Ганев.   Според него факторите за това са няколко. „Първо бих откроил факта, че няма нови политически субекти на сцената. Основните партии, върху които е концентрирано нашето внимание са партии, които са се явявали и през 2017 г. на последните парламентарни избори. Когато нов субект се появи на сцената, той традиционно изкарва негласуващи и ги мотивира да отидат да упражнят правото си на глас”, обясни Ганев.\r\nОсвен това Ганев отбеляза още, че има 3 почивни дни, както и, че традиционно европейските избори привличат най-малък интерес от всички видове избори. „Скандалите през последните 2 години несъмнено дистанцираха хората от политическия елит”, коментира още Ганев.   ", "date": "2019.05.26", "title": "Политолог: Възможно е тези избори да бъдат с най-ниската избирателна активност в модерната история на България"}
{"url": "https://www.actualno.com/politics/predvaritelni-prognozi-gerb-bie-ubeditelno-bsp-na-evroizbori-2019-news_752624.html", "text": "    Изборите за новия Европейски парламент в България се печелят от партията на премиера Бойко Борисов – ГЕРБ. Това показват няколко вида екзит полове, тъй като все още е рано за каквито и да е официални резултати.      Дотук ГЕРБ взема между 29 и 33%, като разликата с БСП варира и в крайна сметка може да се окаже, че партията на Борисов печели и на практика, вземайки едно място от квотата на българските евродепутати повече. Припомняме, че България има 17 места в Европейския парламент. БСП се движи в границите на 23-25%, като разликата при тези диапазони ГЕРБ изглежда сигурна с един евродепутат повече от социалистите, най-вероятно 7 евродепутати . Всъщност БСП вероятно ще е с 5 евродепутати.   Картината в България е и отражение на първите обявени резултати в ЕС изобщо - в Австрия . Там Европейската народна партия (ЕНП), в която влиза ГЕРБ, взема 7 депутатски места срещу 5 за Партията на европейските социалисти (ПЕС). Австрийската народна партия на Себастиан Курц дотук е с 34,50%, а австрийските социалисти вземат с 11% по-малко. В Германия положението е същото - християндемократите на Ангела Меркел вземат 28% (28 депутати) и печелят изборите, а втори се класират Зелените - с 22% (23 депутати). Христянсоциалистите са едва трети, с 15,50% (16 депутати), а \"Алтернатива за Германия\" са с 10,50% (8 депутати). Германските евродепутати са 96. \"Винаги са го подценявали Борисов, това му е талантът\", многозначително каза финансовият министър Владислав Горанов , който беше категоричен, че не вижда Бойко Борисов да се оттегли скоро : \"Много дълго може да управлява джипа\".\r\nНа трето място в България, без никаква изненада, е ДПС . Въпросът там е колко точно процента – засега партията на Ахмед Доган върви в рамките на 13,5 до 15%, което е както достатъчно голяма разлика от БСП, така и достатъчно голяма разлика от четвъртите в подреждането – ВМРО . Това най-вероятно значи 3 места. Партията на Каракачанов се движи в границите на 6,5 – 7,5%. Веднага след нея се нарежда коалицията \"Демократична България\" , която за момента минава със съвсем малко границата от 5,8%, която отделя печелещите място в Европейския парламент от губещите. Демократите засега са с около 6%. Това значи, че и двете формации вземат по 1 място.  Вече стабилно под чертата, на първо място под нея, е \"Воля\" на Веселин Марешки, въпреки много сериозната предизборна кампания кампания. \"Воля\" върви между 3% и 4%. АБВ , която оглави \"Коалиция за България\" , взема около 2% и въпросът е колко от тези гласове са дадени с мисъл, че се гласува за БСП. Припомняме, че многократно БСП отиваше на избори с марката \"Коалиция за България\", но АБВ я патентова и Столетницата не можа да направи нищо срещу това.\r\nСлед АБВ се движат \"Атака\" и НФСБ , като там въпросът кой ще е по-напред ще се реши от десети на процента най-вероятно, но и двете формации дотук са под 1,5%. Интересни данни има за бившата кметица на \"Младост\" Десислава Иванчева . Според тях тя успява да изпревари и \"Атака\", и НФСБ. \"Възраждане\" също е в рамките, които дотук екзит половете дават на Иванчева.\r\nИначе към 17:00 часа, избирателната активност е 26,2%, което е с1,5% по-слабо от предишните избори за Европейския парламент.        Политически отзвук През целия ден ГЕРБ и БСП подават сигнали за изборни нарушения, извършени от другата партия. Софийското звено на БСП подаде сигнали 23-та, 24-та и 25-та РИК (районна избирателна комисия), както и до ЦИК, като социалистите считат, че има нарушение относно работата на секционни избирателни комисии в 23-ти, 24-ти и 25-ти избирателен район т.е. в София, защото представителите в комисиите на „Воля” не се били явили и това повдига съмнение кой ще подаде протоколите от съответните комисии на РИК, тъй като това се прави от председател или зам.-председател, секретар и член на СИК, предложени от различни партии и коалиции.\r\nОт ГЕРБ пък се оплакват от областния председател на БСП в Смолян Рабие Кьосева, която заплашвала, че при поправки в протоколите на СИК тя нямало да ги приеме в РИК. Има сигнал и как били извозвани хора с бял микробус в Ново село, а село Ясеновец, Разградско, гласоподавалите снимали попълнени бюлетини и ги показвали пред хора, чакащи ги отвън – за отчет.\r\nЛидерът на \"Воля\" Веселин Марешки пък обеща, че „до изчерпване на количествата” ще продава за 1,99 лева на литър бензин А95 и дизела, защото цял месец бил заплашван.    ", "date": "2019.05.26", "title": "Предварителни прогнози: ГЕРБ бие убедително БСП на евроизбори 2019"}
{"url": "https://www.actualno.com/crime/trup-na-ulica-v-asenovgrad-ubijstvo-ili-estestvena-smyrt-news_752490.html", "text": "    Труп бе открит снощи в Асеновград. Малко след полунощ днес е подаден сигнал на Спешен телефон 112 за безжизнено тяло в асеновградския квартал \"Зъбчето\". Към момента от полицията не уточняват дали трупът е на мъж или жена.      На мястото на инцидента са били изпратени три екипа на полицията и един от \"Бърза помощ\". А местопрестъплението е било оградено с полицейска лента, казват очевидци. Под наблюдението на Окръжната прокуратура-Пловдив текат процесуално-следствени действия по образуваното досъдебно производство.\r\nПодробности от органите на реда се очакват на по-късен етап. Междувременно из групите за Асеновград в социалната мрежа вече се говори за . Други пък твърдят, че човекът е починал от алкохолно отравяне. ", "date": "2019.05.26", "title": "Труп на улица в Асеновград - убийство или естествена смърт?"}
{"url": "https://www.actualno.com/politics/haralan-aleksandrov-lubimijat-vojd-sred-naroda-sreshtu-rejim-na-syskane-news_752646.html", "text": "    Ако наистина е такава смайваща разликата, избирателите са гласували доверие на Бойко Борисов, но има повече от една причина. Това заяви социалният антрополог Харалан Александров пред Канал 3.      Любимият вожд сред народа – на този фон драматично избледня къщата в Банкя, обобщи Александров. Според него, Борисов обиколил страната и всички го видели и пипнали, което се оказало достатъчно. От другата страна имахме две доста агресивни жени, а тяхното послание беше в режим на съскане, не на любов – любовта победи, каза експертът.   Нека не бързаме, предупредиха все пак колеги от Александров, които искат да видят абсолютния брой гласове и дали ГЕРБ губи срещу предния вот - най-вероятно да, както и БСП. Александров също каза и, че избирателите са искали да накажат ГЕРБ, но БСП им се е видяла като \"абсолютно самонаказание\". ", "date": "2019.05.26", "title": "Харалан Александров: Любимият вожд сред народа срещу режим на съскане"}
{"url": "https://www.actualno.com/politics/peevski-shte-izleze-pryv-v-listata-na-dps-sled-kato-karadajy-se-otkaje-news_752651.html", "text": "    Мустафа Карадайъ, както и бе казал на хората, ще се откаже от Европейския парламент, припомни зам.председателя на партията Йордан Цонев. По този начин първият кандидат ще бъде втория в листата - Делян Пеевски, уточни Антон Хекимян по бТВ. Цонев каза още, че Делян Пеевски и самата партия ще решат дали той да се откаже от позицията си в европарламента или ще реши да отиде там. Той допълни, че Пеевски е имал кампания различна от \"централния лъч\" на партията и е ходил самостоятелно на агитации.      Цонев и Пеевски са се засекли на два пъти по време на кампанията.\r\nА днес Пеевски заяви, че предпочита и в нашия, и в европейския парламент. \r\nЦонев каза още, че е удовлетворен от резултата на ДПС, които печелят трима евродепутати.   ", "date": "2019.05.26", "title": "Пеевски ще излезе пръв в листата на ДПС, след като Карадайъ се откаже"}
{"url": "https://www.actualno.com/pleven/aktivnostta-v-plevensko-e-blizo-20-na-sto-po-niska-otkolkoto-na-evroizbori-2014-news_752576.html", "text": "    Активността на избирателите в Плевенска област до ранния следобед днес е с близо 20 на сто по-ниска, отколкото е била на предните евроизбори – през 2014 г. Това показа сравнението между данните от РИК Плевен за гласуването сега и информацията в сайта на ЦИК за предишния евровот у нас.      На 25 май 2014 г. до 10,00 часа избирателната активност в региона е била 7,93 на сто, а към този час днес тя е 6,26 на сто.   Към 13,00 часа на 25 май 2014 г. са гласували 17,14 на сто от избирателите в региона, а днес те са били 14,19 на сто.\r\nВ края на изборния ден преди 5 години е отчетена избирателна активност 32,27 на сто.  Имащите право на глас в Плевенска област днес са 242 610 души. От тях  121 596 души са в община Плевен. От РИК Плевен съобщиха, че към 16,00 часа не са постъпвали сигнали за сериозни изборни нарушения. ", "date": "2019.05.26", "title": "Активността в Плевенско е близо 20 на сто по-ниска отколкото на Евроизбори 2014"}
{"url": "https://www.actualno.com/politics/djambazki-rodolubieto-ne-trjabva-da-razdelja-a-da-obedinjava-news_752653.html", "text": "    Резултатът от изборите дава самочувствие на нас и всички родолюбци. С гордост ще представляваме българския патриотизъм в Европейския парламент.      Това заяви в ефира на \"Нова телевезия\" водачът на листата на ВМРО Ангел Джамбазки.\r\nНа въпрос дали ще доведе до преразпределение в коалицията с АТАКА и НФСБ, Джамбазки отговори, че скоро предстои такъв разговор. \r\nТой заяви още, че не изпитва съжаление към резултата на своите коалиционни партньори и не вижда смисъл да се злорадства.  \"Българскоро родолюбие не трябва да разделя, а да обединява. Радваме се, че имаме шанс да постигнем същите мандати каквито имат и ДПС\", посочи още Джамбазки. ", "date": "2019.05.26", "title": "Джамбазки: Родолюбието не трябва да разделя, а да обединява"}
{"url": "https://www.actualno.com/politics/cik-prinudi-24-chasa-da-premahne-prognoznite-rezultati-za-izborite-ot-stranicata-si-news_752592.html", "text": "    Централната избирателна комисия издаде решение, с което нареди на 24 часа незабавно да премахне от интернет страницата 24chasa.bg публикуваните прогнозни резултати от изборите и да преустанови публикуването на данни за резултатите от гласуването в деня на изборите за членове на Европейския парламент от Република България на 26 май 2019 г. От медията се подчиниха на указанията на Централната избирателна комисия.      От 24 часа смятат решението на ЦИК като налагане на цензура, като уточняват, че ще последва и акт на ръководителите на дружеството издател. Оттам припомнят, че през днешния ден почти всички политици, без президента Радев са се обявили \"за\" това, медиите да публикуват прогнозни резултати в деня на вота.   Припомняме Ви, че през февруари на първо четене беше на публикуване на резултати в деня на вота. Предложението тогава бе именно на 24 часа. Въпреки това обаче, на второ четене предложението бе отхвърлено и забраната остана в сила. ", "date": "2019.05.26", "title": "ЦИК принуди \"24 часа\" да премахне прогнозните резултати за изборите от страницата си"}
{"url": "https://www.actualno.com/vraza/vyv-vrachansko-sa-glasuvali-20-ot-izbiratelite-news_752563.html", "text": "    До 12.30 часа има два сигнала за нарушения, постъпили в деня на изборите за европейски депутати, заяви говорителят на РИК във Враца Красимир Колев.      Първият сигнал е за разпространени агитационни материали в една от изборните секции във врачанското село Баница. При проверката се установява, че до кошче за отпадъци са хвърлени 2 постера на една от участващите в изборите партии , но това реално не е нарушение. Агитационните материали не са били и във вид, който да приканва за гласуване,уточни Колев.\r\nВторият сигнал е за закупуване на гласове пред една от секциите в с. Габаре . За случая са уведомени органите на полицията и се води разследване.   \r\nКолев коментира, че са имали сигнали от секции, за това, че ъгълчето на бюлетината, която е перфорирана и трябва да се откъсва на обозначената перфорация, за да може контролния номер да се постави в кутията за тези отрязъци, не се къса  по перфорацията, а се откъсва малко произволно , което съгласно методическите указания не се посочва като нарушение, т.е. това не е предвидено като недействителна бюлетина. РИК е взел становище по въпроса и са напомнили на  всички СИК да бъдат внимателни, макар че откъсването извън перфорацията не е основание за недействителност на изборната бюлетина.      Най-активни в областта за момента са в община Криводол  - почти -32%. Висока остава избирателната активност на Община Борован – 1361 човека или 30,8%. В Бяла Слатина са отишли до урните  27,21% от гражданите,  за Враца – 200 317 човека или 15 % от населението са гласували.\r\nВ Козлодуй – 17,07 %, Мездра – 19,33 %, в Мизия –19,2%, Оряхово – 19,23%, в община Роман – 29,37% и в Хайредин - 29 %.\r\nДосега във Врачанско са упражнили правото си на вот 31 920 граждани, като това са близо 20% от имащите право на глас, коментира още говорителят на РИК Враца Красимир Колев.     ", "date": "2019.05.26", "title": "Във Врачанско са гласували 20 % от избирателите"}
{"url": "https://www.actualno.com/politics/vladislav-goranov-anti-gerb-kampanijata-na-bsp-se-provali-news_752640.html", "text": "     . Хората очакват резултати за себе си, а не негативна кампания.      Това заяви пред журналисти министърът на финансите Владислав Горанов.\r\nТой посочи още, че както през 2017 г., социолозите и сега са предвиждали, че БСП ще спечели вота, но \"зле направената им кампания ги отдалечи от хората\" и така те са намалили своя резултат.   На въпрос дали лидерът на партията Бойко Борисов ще се оттегли скоро, Горанов заяви, че напоследък е прекарал много време с министър-председателя и според него \" \".  Горанов добави още, че в партията са си от грешките и са спечелили избирателите с позитивна кампания.\r\n\"Твърде рано е да се радваме. Добрият резултат на едни избори дава политическо доверие и перспектива, но имаме още много работа\", заяви Горанов.\r\nВ заключение финансовият министър изтъкна, че \"Борисов е фактор, който не трябва да се подценява\".     ", "date": "2019.05.26", "title": "Владислав Горанов: Анти-ГЕРБ кампанията на БСП се провали"}
{"url": "https://www.actualno.com/politics/radan-kynev-dokato-bsp-sa-opozicija-gerb-shte-sa-vechno-na-vlast-news_752657.html", "text": "    Докато БСП са опозиция, ГЕРБ ще са вечно на власт. Това заяви Радан Кънев пред бТВ, коментирайки изборните резултати. Той заяви, че е доволен от представянето на Демократична България и той е бил над 50 % от най-високото, което социолозите са предвидили.      По думите му Демократична България са доказали, че в страната ни има алтернатива и тя не е БСП. \"Хората показаха, че страната има нужда от алтернатива и тя посмъртно не може да е БСП, защото това корумпирано управление се нуждае от почтена опозиция\", каза Кънев.\r\n\"ГЕРБ регистрира значителен успех на тези избори. БСП няма как да бъде алтернатива. Не знам как се надяваха, че ще бъдат разпознати като партията, която ще свали ГЕРБ от власт. Докато БСП е най-голямата опозиция, ГЕРБ ще управлява беметежно\", посочи той.\r\n„Резултатите са със сигурност над очакванията – както нашите, така и на социолозите. Не съм изненадан, но съм щастлив с постигнатите резултати“, каза Кънев.  По думите му Демократична България е опозиция и алтернатива от съвсем друг вид, която тепърва ще расте и ще привлича нови лица и съюзници. \"Направихме малка и много важна крачка в тази посока, консолидирахме голяма част от демократичния вот, но далеч не е целия. Ще атакуваме местните и парламентарните избори\", допълни Кънев.\r\nПо думите му политиците от Демократична България ги очаква работа, а не празнуване, особено при предварителни резултати. „Нека да не празнуваме предварително, а когато му дойде времето“, призова той.\r\nПодготвяме се за много тежка политическа работа в близките часове, дни, месеци и години, каза политикът.     Според него ниската избирателна активност показва липса на доверие в българската политика и институции.\r\nЗапитан на какво ще разчита Европа в бъдеще, Кънев отговори: \"Европа ще разчита на партии, и на личности. Това е демокрацията.\" ", "date": "2019.05.26", "title": "Радан Кънев: Докато БСП са опозиция, ГЕРБ ще са вечно на власт"}
{"url": "https://www.actualno.com/society/izbornijat-den-v-stranata-zapochna-votyt-proticha-normalno-news_752445.html", "text": "    Отвориха всички секции в страната в изборния ден, нямаме проблеми със секциите. Това заяви Таня Ценова от ЦИК, пред БГНЕС.      \"Отвориха всички секции, нямаме проблеми със секциите. Гражданите могат да отидат и да упражнят своя вот, добави Ценова. От 3000 секции, само в 2 имаше проблеми с машинното гласуване. Проблемите ще бъдат оправени. Първите данни за избирателната активност очакваме около 11 часа\", съобщи още Ценова.\r\nВ столицата изборният ден започна без проблем тази сутрин в столичното 127 СОУ \"Иван Денкоглу\". Секционната избирателна комисия отвори врати точно в 7 ч. Няма опашки за гласуване.\r\nВъв Варна изборният ден започна спокойно. 406 избирателни секции има в града, в 126 от тях може да се гласува машинно. В една от избирателните секции се забавиха с отварянето с около 15 минути заради машинното гласуване.  В Плевен избирателните секции отвориха навреме. Над 120 000 са имащите право на глас и ще гласуват в 167 секции, 57 от които машинно.\r\nВ Бургас изборният ден започна малко по-късно, но всички секции са отворени. Няма информация за проблеми.\r\nНяма сигнали, жалби или информации за извършвани нарушения. И в Бургас има машини за гласуване. В 191 секции в цялата област ще може да се гласува машинно, от РИК се надяват, че няма да имат проблеми с гласуването.       В Кърджали изборният ден започна малко по-късно в някои избирателни секции заради проблеми с машинното гласуване. Първите проблеми се появиха в една от секциите, машината не работеше, не приемаше картата, оплака се един от наблюдателите в секцията. Там изчакват от ЦИК да им кажат какво да правят.\r\nВъв Видин някои избирателни секции също отвориха с малко закъснение заради проблеми с машинното гласуване.\r\nОхраната на изборните помещения през изминалата нощ протече нормално в Сливенско.\r\nКъм 07.00 часа днес секционните помещения и съдържащите се в тях материали са  предадени на РИК и СИК, съобщиха от МВР. До този момент няма данни за прояви, които биха застрашили нормалното провеждане на изборите. За осигуряване на охраната на изборните секции от 25 май до приключване на изборния ден са ангажирани 356   полицейски служители и служители на РДПБЗН-Сливен. Охраняват се 295 СИК в 139 избирателни места. Полицейски екипи са извършили транспортирането и охраната на  бюлетините, избирателните книжа и 82 машини за електронно гласуване.\r\nПо данни на Централната избирателна комисия (ЦИК) мераклиите да седнат на депутатски стол в Брюксел са общо 318 души, които ще се борят за 17 места, колкото са отредени на страната ни. Така сметките показват, че за едно място в новия състав на европарламента се борят приблизително 19 души.    ", "date": "2019.05.26", "title": "Изборният ден в страната започна, вотът протича нормално"}
{"url": "https://www.actualno.com/politics/karakachanov-ataka-ni-napadashe-grozno-ne-znam-kak-shte-se-gledame-v-ochite-news_752655.html", "text": "    „Един от коалиционните ни партньори – Атака плюха по ВМРО, плюха по мен, по семейството ми, прекрачиха всякакви граници, плюха по цялата ни кампания по грозен и непочтен начин, използвайки огромни лъжи. Не знам утре как ще се гледаме в очите, след това, което направиха спрямо нас.“ Това заяви лидерът на ВМРО Красимир Каракачанов след края на изборния ден на европейските избори.      Каракачанов благодари на другия си коалиционен партньор – НФСБ и лидера му Валери Симеонов, които запазили джентълментски тон по време на цялата кампания. ВМРО също не си е позволила да атакува нито НФСБ, нито Атака, посочи министърът на отбраната.\r\n„Искам да благодаря на всички български патриоти, които гласуваха за ВМРО и Ангел Джамбазки. Тези  8% гласуваха не заради емоцията ляво-дясно, синьо-червено, Русия-Америка, а за Ангел Джамбазки и листата, която ВМРО предложи. Това са известни в обществото хора – известни режисьори, военни“, каза лидерът на ВМРО.\r\n\"Те гласуваха за Джамбазки, който нямаше нужда да казва „аз ще направя утре“. Той вече го направи, за тези 5 години показа как трябва да се брани българския интерес в европейските институции\", посочи Каракачанов.  \"Очаква ни още много работа за защита на българския национален интерес. Тези 8% българи, които подкрепиха ВМРО, гласуваха да се спрат експериментите с българската история, с българското семейство и казаха „не“ на джендърската идеология, казаха „не“ на нелегалната имиграция в Европа, казаха „не“ на Турция в ЕС, казаха „да“ на една достойна България към общоевропейското семейство, към което принадлежим\", обясни Красимир Каракачанов.\r\n\"Резултатите от вота показват, че мнозинството от избирателите подкрепят управляващото мнозинство.\", посочи в заключение вицепремиерът. ", "date": "2019.05.26", "title": "Каракачанов: Атака ни нападаше грозно, не знам как ще се гледаме в очите"}
{"url": "https://www.actualno.com/vidin/1858-ot-izbiratelite-vyv-vidinsko-sa-glasuvali-do-1230-chasa-news_752565.html", "text": "    Избирателната  активност към 12,30 ч. във видинско е 18,58  %, об щият брой на гласувалите е 16 503 избиратели. Най-висока е активността в община Бойница - 38,12 % , а на й-ниска във Видин - 13,94 % , съобщи Емил Емилов - председател на РИК-Видин.      Без уважение от РИК е оставена подадената жалба от ръководител на гражданско сдружение в община Брегово с посочени мотиви за съмнение за контролиран вот.\r\nОсъществени са замени на членове в СИК в Община Чупрене и в община Грамада, поради „несъвместимост“ – членовете на комисията са общински съветници и по тази причина за заменени.    ", "date": "2019.05.26", "title": "18,58% от избирателите във Видинско са гласували до 12.30 часа "}
{"url": "https://www.actualno.com/tennis/grigor-dimitrov-prechupi-tipsarevich-sled-mnogo-bitka-v-parij-news_752583.html", "text": "    Най-добрият български тенисист мина през много трудности, но все пак отстрани опитния сърбин Янко  Типсаревич в  първия си мач на \"Ролан Гарос\". за малко повече от 3 часа игра. В следващия кръг Димитров ще има много по-трудно препятствие в лицето на  Марин Чилич.      Първият сет днес бе сет на пробивите, като имаше цели 5, а два  пъти Григор трябваше да наваксва в резултата. Все пак се справи, като в осмия гейм  стигна до решаващ пробив за 5:3. И двамата тенисисти бяха много  несигурни на своите подавания, но Димитров успя да затвори  първата част с 6:3. Вторият сет бе перфектен за Григор, като дори не  даде гейм на опонента си. Серията му от поредни спечелени геймове пък  стигна до 11 и не се виждаше как сърбинът може да затрудни Димитров. Това  обаче се случи и в третия сет Димитров загуби устрема си, а Типсаревич  моментално усети колебанието му. Въпреки че сърбинът видимо изпитваше  болки и няколко пъти имаше намеса на медицински щаб, това не му попречи и  успя да сътвори обрат в частта. Още в първи гейм Григор направи пробив,  но той бе върнат моментално. За 5:3 сърбинът отново проби, а  на последвалото подаване затвори частта.   В четвъртия сет играта бе равностойна, като двамата си размениха по  един пробив - всъщност Григор направи своя пробив на нула и то при 5:4 гейма за сърбина, но в последвалия тайбрек 34-годишният сърбин показа по-уверена  игра и го спечели, за да изравни сетовете. За радост на Григор в петия  решаващ сет успя да стигне до обрат в деветия гейм, като преди това нито  един от двамата не предприемаше излишни рискове. На своето подаване  Димитров не сгреши, макар при 30:30 да изпусна елементарен форхенд при мрежата и да даде точка за пробив на Типсаревич, но все пак затвори срещата след три поредни много силни точки, в които диктуваше от форхенд.    ", "date": "2019.05.26", "title": "Григор Димитров пречупи Типсаревич след много битка в Париж "}
