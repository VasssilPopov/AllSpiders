{"url": "https://www.actualno.com/dobrich/kukeri-goniha-zlite-sili-v-dobrich-news_726260.html", "text": "  Сирни заговезни събра в Добрич стотици жители на града. Възстановка на празника, известен също като Прошка или Сирница, се прави от 2003 г. насам. Главните действащи лица в него са музиканти и танцьори от ансамбъл „Добруджа“ с главен художествен ръководител Стоян Господинов. Негова е и заслугата всяка година жителите на Добрич да стават съпричастни на един от най-атрактивните празници в народния календар.     Кукерското шествие днес премина през пешеходната зона на града, а кулминацията беше в етнографския комплекс „Стария Добрич“. Пресъздадени бяха древни обреди и обичаи. Наред с прошката, която младите искат от възрастните, и хамкането с халва или сварено яйце, неразделна част от Сирни заговезни е и прескачането на огън. Фотообективът на Actualno. com хвана нережисираното прескачане на огъня за здраве от кмета Йордан Йорданов.   Особено нетърпеливи да прескачат над пламъците бяха децата, но действията им бяха последвани и от много възрастни.    ", "date": "2019.03.10", "title": "Кукери гониха злите сили в Добрич"}
{"url": "https://www.actualno.com/curious/dneven-horoskop-za-11-mart-news_726174.html", "text": "        Този понеделник е добър ден за проучвания от финансово естество. Сега информацията ще е достъпна и ще ви позволи да действате най-ефективно. Този понеделник се пазете от измами. Обещаващи предложения може да ви вкарат в капан, от който трудно ще се измъкнете.   Този понеделник не си затваряйте очите за очевидните неща. Ако игнорирате проблема, той няма да изчезне. Изправете се срещу него очи в очи.     Този понеделник ще имате възможност за печеливши действия. От много мислене, обаче може да пропуснете шанса си. Този понеделник е ден за големи планове. За да не се откажете от тях, споделете намеренията си, така ще се ангажирате с изпълнението им. Този понеделник бъдете по-смели от обикновено. От вас ще се очаква да влезете в ролята на защитници. Не разочаровайте близките си.   Този понеделник не се скъпете на комплименти. Останалите също заслужават похвали и признания. Бъдете щедри.    Този понеделник посрещнете страховете си с отворени обятия. Така със сигурност ще намалите силата им и ще се разделите с много от тях. Този понеделник не променяйте посоката, която сте следвали до момента. Още е рано да предприемате нова тактика, заложете на добрите стари прийоми.    Тази седмица не се присмивайте на сгрешилите. Обстоятелствата може да ви поставят в ситуация, която да размени ролите. Този понеделник не си търсете виновни за неуспеха ви. Способни сте да промените нещата с много малко усилия. Този понеделник нещата ще изглеждат по-сложни, отколкото са. Всъщност ще ви трябва съвсем малко усилие, за да отстраните препятствията по пътя ви.", "date": "2019.03.10", "title": "Дневен хороскоп за 11 март"}
{"url": "https://www.actualno.com/ruse/kakvo-e-nujno-za-po-moderen-flot-po-rechnite-pytishta-na-evropa-news_726243.html", "text": "  Модернизацията на речния флот по река Дунав и останалите вътрешните водни пътища в Европа е все по-належаща. Около това се обединиха участниците в експертна дискусия във Виена, свързана със Стратегията на Европейския съюз за Дунавския регион.     Деловата среща бе посветена на модернизирането на речното корабоплаване в Европа. В проведен уъркшоп по проекта ГРЕНДЕЛ, бизнесмени и заинтересованите страни обмениха опит и практики за развитието на екосъобразен речен транспорт за икономическия растеж на страните от Дунавския регион.\r\nБългаро-румънска търговско-промишлена палата участва във форума с изпълнителния си директор - Елеонора Иванова и експерта Емилия Петкова, а в дискусиите се включи и кап. Камен Иванов от Морска администрация.\r\nТревожният въпрос е невъзможността река Дунав да се използва целогодишно за корабоплаване. Ключова се оказва минималната дълбочина на фарватера на реката, която трябва да бъде целогодишно 2,5 м.  На форума, представители на 10 държави, споделиха добри практики от иновативни проекти, предложиха и демонстрираха различни технически решения за модернизирането на флота, сред които прототипи за намаляване на вредните емисии, преминаване към възобновяеми и алтернативни горива, намаляване на енергоемкостта и др.   Във Франция държавна помощ финансово подкрепя корабоплаването чрез специално създаден фонд за бизнеса, с което се внедряват мерки за обновяване на флота и за използване на възобновяеми енергийни източници. Този опит ще бъде използван за създаването на модел за държавна помощ към сектора в цяла Европа.\r\nТова е необходимо, защото голяма част от съдовете, плаващи по вътрешните водни пътища, са стари, секторът няма възможност за инвестиции, а за банките кредитирането на този сектор е рисково.    Водният транспорт е щадящ за околната среда и има сериозен потенциал за растеж, но въвеждането на нови ограничения на допустимите вредни емисии, би го забавило.", "date": "2019.03.10", "title": "Какво е нужно за по-модерен флот по речните пътища на Европа?"}
{"url": "https://www.actualno.com/society/kirilov-oprostenite-dylgove-na-religiite-shte-se-vyrnat-v-budjeta-news_726253.html", "text": "  Управляващите са положили началото на напълно нов правен режим по субсидиране на религиите, а опростените осигуровки ще се върнат в държавния бюджет, заяви председателят на правната комисия в Народното събрание Данаил Кирилов пред БНР.     Според него направеното не е опрощаване, а търсене на начин за , за да се изплати субсидията и да се плащат заплати и осигуровки на свещенослужителите.   „Свещенослужителите досега въобще не са били осигурявани - това справедливо ли е? … По тази линия в осигурителния фонд на практика ще постъпват от този момент нататък осигуровки и осигурителни плащания поне за 2-3 хил. свещенослужители. Крайният резултат за бюджета, за осигурителните фондове ще бъде силно положителен“, казва депутатът.\r\nОсновната цел е да се постигне автономност на финансирането на отделните религии, за да се избегне .  Кирилов не е присъствал на КСНС при президента, където е обсъждан законът и не знае дали там е обсъдена възможна данъчна амнистия на вероизповеданията.\r\n„Смятам, че е имало обща воля на политическите формации и президента да се стигне до положително решение с оглед независимостта на вероизповеданията в България“, посочи председателят на парламентарната правна комисия.", "date": "2019.03.10", "title": "Кирилов: Опростените дългове на религиите ще се върнат в бюджета"}
{"url": "https://www.actualno.com/business/eva-majdel-pestim-60-70-mln-evro-godishno-ot-taksi-za-bankovi-prevodi-v-evro-news_726256.html", "text": "  По-ниските такси за банкови преводи в евро в ЕС ще спестят около 60-70 млн. евро на българските граждани, които изпращат или получават пари в евро. Това каза в предаването „120 минути” по bTV евродепутатът от ЕНП Ева Майдел. Средно за ЕС може да се спестят около 1 млрд. евро на година.     По думите ѝ от по-ниските такси ще се родителите, чиито деца учат или работят в чужбина, семействата в чужбина, които изпращат пари до България, както и българският бизнес.\r\n„В момента, ако искате да направите един превод, той може да бъде много малък – от 10 евро например, най-вероятно ще ви се наложи около 15-20 евро такса в зависимост от банката. От декември още тази година тези такси ще бъдат приравнени към таксите, които плащаме за вътрешни преводи – от 2 до 5 лева”, каза българският евродепутат.   „С този регламент премахваме един истински двоен стандарт между еврозоната и страните извън еврозоната. За сравнение, в Румъния също има високи такси, но те са двойно по-ниски от българските такси. Тоест ние плащаме необосновано високи такси, което не искаме да позволим да се случва повече и точно затова ни се наложи да предприемем тези мерки”, изтъкна Ева Майдел.  Тя изтъкна, че втората част на регламента също е много важна – най-вече за всички българи, които използват кредитни или дебитни карти и пътуват често, както и за българския бизнес.\r\n„В момента отиваме, използваме картата си на ПОС терминал, теглим пари, но нито знаем обменния курс, нито таксите, които ни се налагат. Научаваме това един месец по-късно, когато си получим банковото извлечение. Регламентът предвижда тази информация да се дава предварително, още когато подписваме договора с въпросната банкова институция, когато вземем нашата кредитна или дебитна карта, и също така, когато използваме картата и на банкомат – по възможно най-бързия начин – с есемес, чрез банково приложение”, отбеляза Майдел.\r\nПо думите ѝ това ще доведе и до по-голяма конкуренция между банките и в целия сектор.    ", "date": "2019.03.10", "title": "Ева Майдел: Пестим 60-70 млн. евро годишно от такси за банкови преводи в евро"}
{"url": "https://www.actualno.com/plovdiv/s-tradicionni-obichai-bylgari-rusnaci-i-armenci-posreshtnaha-zaedno-proletta-v-plovdiv-news_726248.html", "text": "  В навечерието на Великденските пости, българи, руснаци и арменци заедно се събраха, за да посрещнат пролетта в Пловдив. След много приповдигнато настроение, представители на трите народа показаха традиционни за своите страни ритуали в слънчевия неделен ден в квартал „Капана“.      Празникът започна в 15 часа в неделя със специалното участие на кукерите от фолклорен ансамбъл “Слав Бойкин” към Народно читалище “Кирил и Методий” в гр. Раковски. Ансамбълът е един от малкото в България, който пази вековната традиция на кукерските игри. Стотици зрители обиколиха сцената „Ядрото“, за да видят как кукерите гонят злото в началото на пролетта.  Пловдивчани и гости на града имаха възможност да наблюдават и интерпретация на българския обичай „хамкане“. Според него се завързва на греда на тавана червен конец, на който е закачено парче халва, сирене или варено яйце. Децата се нареждат в кръг на пода, с ръце отзад и когато бабата разклати конеца, се надпреварват да захапят парчето с уста. Празникът не мина и без прескачане на огън, което е традиционно както за нашия народ, така и за руснаците. Гостите от Русия пък показаха как отбелязват празника, наречен Масленица. Той е един от най-веселите старинни руски народни обичаи, който символизира сбогуването със зимата и тържественото посрещане на пролетта. Главната атракция при тях е ритуалът с паленето на сламена кукла, която символизира Баба Зима.     Така руснаците се сбогуват с нея и посрещат пролетта. Неизменна част от руската \"Масленица“ са и вкусните \"блини“ – палачинките, символ на Слънцето, които днес те приготвиха. Арменският Пун Парегентан пък ни води в Райската градина и разказва за безгрижния живот на Адам и Ева. Арменският народ отбелязва този ден с пищни празненства и изобилни трапези. Всички си ходят на гости, организират се улични карнавали. Специално за деня се приготвят ориз със сушени плодове и много масло, традиционни таханови хлебчета и гевречета със сусам и мед. Арменците показаха и как се прави традиционният великденски календар от пера лук, като почти всички гости получиха такъв за спомен.   Днешното събитие се организира от Народно читалище „Захари Стоянов-1984“ и Фондация „Заедно“ в Пловдив. То е част от проекта „Да посрещнем пролетта заедно“, който се реализира с подкрепата на Община Пловдив и е включен в културния календар на града през 2019-та година. Първото съвместно честване на празника бе през 2017 г., по идея на Фондация „Заедно“ и Дом на етносите в Пловдив. Тогава в него се включиха и гости от Македония, а на благотворителния базар участваха и представители на еврейската, италианската и турската общност.", "date": "2019.03.10", "title": "С традиционни обичаи българи, руснаци и арменци посрещнаха заедно пролетта в Пловдив"}
{"url": "https://www.actualno.com/society/bashtata-na-tita-urejdal-po-viber-koj-da-poluchi-po-visoka-pensija-news_726258.html", "text": "  Шефът на НОИ - Силистра Милен Пенчев, който е , се разбирал по Viber с осъждания Тодор Тодоров кой да получи по-висока пенсия чрез фалшификация на документи, съобщават от прокуратурата по време на мярката за неотклонение на двамата в спецсъда.     Държавното обвинение поиска \"под стража\" да остане и Стоянка Симеонова, която през 2017 г. 6 месеца е била и. д. началник на отдел \"Пенсии\" в териториалното подразделение на в крайдунавския град, предава „24 часа“.   Тодоров се свързвал с Пенчев чрез мобилното приложение и му казвал кой трябва да получи по-висока пенсия и да се избегне проверката, за да не се разбере за измамата. След това бащата на Тита се обаждал по телефона на Симеонова и й диктувал ЕГН, за да я уведоми коя преписка да се придвижи по-бързо и да не се правят проверки. Върху досиетата тя прикрепяла с кламер листчета с надпис \"СМЧ - Пенчев\", което означавало \"силно мой човек - Пенчев\".\r\nОтпуснатите вече пенсии, най-вече миньорски и военни, групата теглила от банковата карта, на която са получавани парите. След това връщала пластиката на човека, който искал пенсия менте, но чак след като изтеглили за себе си между 8000 и 10 000 лева, посочват от прокуратурата.  Пенчев обаче посочи, че сам изпращал сигнали до прокуратурата за завишени пенсии. От държавното обвинение контрираха, че почнал да го прави, едва след като разбрал, че се извършват подобни проверки.\r\nПрокуратурата поиска постоянен арест за трите водещи фигури в измамната схема, която е действала от 2017 г., а от нея са се възползвали 20 души. Спецсъдът уважи мотивите на обвинението и остави и тримата в ареста.", "date": "2019.03.10", "title": "Бащата на Тита уреждал по Viber кой да получи по-висока пенсия"}
{"url": "https://www.actualno.com/curious/sedmichen-horoskop-za-11-17-mart-news_726261.html", "text": "        Най-силното ви оръжие сега ще бъде вашето въображение. Не си поставяйте граници на фантазията. От необятното ѝ поле ще се родят безценни идеи, които ще ви послужат ефективно в работата. В личен план ви очакват много приятни моменти. Не отказвайте покана за участие в събития. Това ще бъде източникът на вашите незабравими преживявания. През почивните дни не оставяйте в града и се отправете на кратко пътешествие. Това не е седмица, в която да си поставяте високи цели в работата. Може да се каже, че сега е момент, в който да огледате добре свършеното до момента и да си дадете време, за да помислите как да продължите нататък. Това ще ви даде повече възможности и време за близкия ви човек. Планирайте разходки и излизания, които да разнообразят ежедневието ви. Тонусът ви ще е добър, така че не забравяйте за спортуването.   Това ще бъде успешна седмица за представителите на знака Близнаци. Плановете ви ще се осъществяват бързо и точно по начина, по който сте си представяли. Пазете от фалшиви приятелства и хора, които са привлечени единствено от успеха ви. Бъдете резервирани към нови познанства. В личен план не променяйте нищо, колкото и да ви се иска. Резултатът сега е непредвидим, така че се заемете с дейност, която да ви отвлича от тревожните мисли.     Тази седмица ще имате време да си \"постелете\" за бъдещи професионални дейности, свързани с развитието ви в работата. Не се колебайте да си поставите по-грандиозни цели, но засега не бързайте да ги обявявате публично. Някои от тях може да отпаднат с времето. В личния живот заложете на естествеността и обикновените неща - именно те са основата на здравата връзка. В здравословно отношение не се претоварвайте с тежка храна. Това е седмица, която ще внесе промени в живота ви. Важно е да не горите мостове зад себе си. Човешките отношения са непредсказуеми и не знаем, кога отново ще ни се наложи да контактуваме с даден човек. Сега ще сте склонни към крайни решения, но нещата не са чак толкова фатални, колкото ви се струват. В работата няма да имате проблеми, така че смело може да реализирате идеите си. Това е седмица, в която да трупате нови знания и умения. Наученото ще ви бъде от полза, а процесът ще протича бързо и без особени усилия от ваша страна. В средата на периода може да бъдете изненадани от амбициите си. Не се колебайте да преследвате по-високи цели, но е добре да си дадете сметка, че няма как да постигнете всичко наведнъж. През почивните дни не се подавайте на гнева, за да не прекарате уикенда в лоши отношения с половинката ви.   Тази седмица ви очакват приятни преживявания в работата. Ще получите положителните резултати от продължителни ви усилия. Единственото, което трябва да направите е да не се подавате на суетата. В средата на седмицата помислете как да компенсирате загубеното време със семейството. През почивните дни не правете компромиси и посветете цялото си внимание на любимите ви хора.    Това е седмица, в която успешните действия ще ви се отдават в първите дни на периода. Заслужава си да положите повече усилия тогава, а след това ще може да се отдадете на заслужена почивка. В личен план ви тормози даден въпрос. Може би трябва да престанете да се измъчвате с търсене на отговора му и да го зададете директно на половинката ви. Това е седмица, в която да действате сами и да не разгласявате намеренията си. Първо, проверете какви са възможностите за реализирането на замислите ви и направете тихо проучване. Едва тогава може да споделите хрумванията ви, но така че идеите ви да не бъдат взаимнствани. В личен план е добре да проявите повече инициатива и желание за разнообразяване на семейния живот. Половинката ви отдавна очаква действия от ваша страна в тази насока.    През тази седмица ще са ви необходими минимални усилия, за да постигнете набелязаното. Още във вторни ще разберете, че имате още поле за действие. Внимавайте да не се претоварите, за да не останата много от задачите несвършени. Поставяйте си реални цели. Същото важи и в личен план. Сега не е моментът да се развихряте в тази насока. Заложете на спокойствието и рутината. Седмицата ще ви завари, изпълнени с плам и желание за действие. Не пропилявайте ресурсите си, а ги насочете в точното русло. Сега няма да има нещо, което да наруши душевния ви баланс. Това може да ви направи търсени съветници. Времето е добро за вложения и действия, свързани с повишаването на квалификацията ви или нивото на образование. Това е седмица, в която да си дадете малко повече зор. Времето е пролетно, но имате много работа, а и натрупан потенциал, който чака да бъде реализиран. Освен това ви гонят и срокове. С малко повече усилия ще успеете с всичко,  а в края на периода ще сте изключително доволни от себе си. В средата на седмица ще се отвори интересна възможност за развитието ви. Може да се уплашите от натоварването, но може би си струва да опитате.", "date": "2019.03.10", "title": "Седмичен хороскоп за 11-17 март"}
{"url": "https://www.actualno.com/balkani/erdogan-obvini-praznuvashti-8-mart-jeni-v-neuvajenie-kym-isljama-news_726262.html", "text": "  Турският президент Реджеп Тайип Ердоган обвини жени, празнуващи 8 март, в неуважение към исляма. Причината за гнева на Ердоган е, че жените скандирали по време на ислямския призив за молитва, предава Reuters.     Няколко хиляди жени се събраха в централната част на Истанбул в петък вечер, за да отпразнуват Международния ден на жените, но полицията използва сълзотворен газ, за да ги разпръсне.\r\nПо време на предизборен митинг на партията си Ердоган показа видеозапис от шествието, показвайки, че жените скандират, докато близката джамия повтаря призива си за молитва.   \"Те показаха неуважение към Азан (б.р. призив за молитва) с лозунги и освиркване\", заяви турският президент на своя митинг.  Участващите в шествието жени обясниха в Twitter, че техните скандирания и освиркване са част от демонстрацията и не са насочени към призива за молитва, която започва по време на протеста им.\r\nТурската полиция редовно предотвратява в центъра на Истанбул и на други места. Анкара затегна ограниченията след налагането на извънредно положение след опит за преврат през 2016 г. Извънредното положение бе отменено през юли миналата година.\r\nМитингът на Ердоган е свързан с предстоящите местните избори на 31 март, където ще се избират кметове и общински съвети.    ", "date": "2019.03.10", "title": "Ердоган обвини празнуващи 8 март жени в неуважение към исляма"}
{"url": "https://www.actualno.com/moresport/skioryt-albert-popov-shte-uchastva-vyv-finalite-na-svetovnata-kupa-news_726266.html", "text": "  Скиорът Алберт Попов продължава да пише история за България в зимните спортове. Младокът се класира на финалите на Световната купа, въпреки че не завърши в първия манш на последния за сезона слалом от редовната програма.     Финалите ще се проведат в Солдеу, Андора, през следващата седмица. В тях ще участват най-добрите 25 от всяка дисциплина.   В генералното класиране българинът е на 21-во място и със своите 95 точки си осигури участие в слалома. Той е първият наш сънародник, който ще кара във финалите на Световната купа в тяхната 26-годишна история.   ", "date": "2019.03.10", "title": "Скиорът Алберт Попов ще участва във финалите на Световната купа"}
{"url": "https://www.actualno.com/football/ludogorec-izhvyrli-levski-ot-spora-za-titlata-news_726241.html", "text": "  Срещата между  можеше да върне \"сините\" в битката за титлата, но \"сините\" срещнаха  изключително тежко изпитания, а шампионите показаха страхотна класа и  спечелиха почти безпроблемно с 0:2 срещу претендентите от столицата.     Гостите от Разград вкараха по едно попадение в двете полувремена, с  което си гарантираха успеха, но при първия гол останаха много сериозни  съмнения, че срещу Мартин Райнов беше извършено нарушение. В 21' Райнов  подаде грешен пас, но беше фаулиран след това от Марселиньо, който след  това пък стана автор на гола.   В 90' Лукоки след отличен финт остана сам срещу Михайлов и нямаше  проблем да го преодолее - 0:2. В мача Левски отправи едва 2 точни удара -  по 1 във всяко полувреме, и много рядко застрашаваше вратата на Пламен  Илиев, който трябваше да се намесва само веднъж в мача.\r\nСлед  поражението разликата между Левски и Лудогорец стана 8 точки  непосредствено преди разделянето на първенството на топ 6 и втората  8-ца. ЦСКА остава на второ място с актив от 6 точки. .  ", "date": "2019.03.10", "title": "Лудогорец изхвърли Левски от спора за титлата"}
{"url": "https://www.actualno.com/balkani/trojna-bitka-za-prezident-na-makedonija-kampanijata-veche-zapochna-news_726263.html", "text": "  Трима кандидати са събрали необходимите 10 000 подписа за участие в президентските избори в Македония.     \"Необходимият брой подписи бяха събрани от кандидатите Стево Пендаровски, Гордана Силяновска - Давкова и Блерим Река\", съобщи Държавната избирателна комисия.\r\nИзбирателният орган обяви, че преброяването на събраните подписи за седемте кандидати ще приключи утре, съобщи македонската телевизия “Сител“.\r\nПодписи бяха събрани и от други кандидати, като техният брой ще бъде съобщен след преброяването в общинските избирателни комисии.  Събирането на подписите продължи 2 седмици, а сега кандидатите, които са получили необходимата подкрепа, трябва да подадат кандидатурите си, като крайният срок е 21 март, а предизборната кампания ще започне в началото на следващия месец.\r\nМеждувременно кандидатите за президент вече са в неофициалната кампания, а ежедневните им дейности са обвързани с посещения и срещи на граждани, информира телевизионният канал.\r\nСмятаният за консенсусен кандидат за президент Стево Пендаровски се срещна с гражданите на Битоля и посочи като своя основна задача постигането на национално помирение, съобщава друга местна телевизия - ”TB 21”.    ", "date": "2019.03.10", "title": "Тройна битка за президент на Македония, кампанията вече започна"}
{"url": "https://www.actualno.com/asenovgrad/malyk-gejzer-ot-voda-izrigna-v-centyra-na-asenovgrad-video-news_726265.html", "text": "  Огромна дупка зейна в центъра на Асеновград заради ВиК авария. Малък фонтан от изригна от плочките рано тази сутрин непосредствено до \"Пешеходния мост\" в града. Видео от сутрешния инцидент ни изпрати Венелина Николова. Дефектирал материал е основната версия за случилото се според шефа на клона на водното дружество в Асеновград инженер Димитър Кавалджиев.      Аварийната група на ВиК-Асеновград е реагирала веднага след сигнала и за няколко часа проблемът бе отстранен, след което водоподаването към засегнатите райони бе възобновено. За целта е поставена нова скоба и е изградена нова връзка. На мястото на аварията ежедневно се събират десетки родители, които се разхождат с децата си, тъй като зоната е пешеходна. А кой и след колко време ще възстанови нарушената настилка, времето ще покаже.    ", "date": "2019.03.10", "title": "Малък гейзер от вода изригна в центъра на Асеновград (ВИДЕО)"}
{"url": "https://www.actualno.com/velikotarnovo/dohodite-vyv-veliko-tyrnovo-rastat-no-pokupatelnata-sposobnost-e-mnogo-niska-news_726250.html", "text": "   , но това не доведе до повишаване на покупателната способност на гражданите. Причината е в през втората половина на миналата година, след като бяха обявени предстоящите увеличения на доходите, едното от които все още не се е състояло – с на минималната работна заплата от 1-ви януари 2019 г. (от 510 на 560 лева бруто) и с на пенсиите от 1-ви юли 2019 г. Поскъпването обхвана и другите основни продукти и услуги за издръжката на домакинствата – храни, вкл. захарните изделия, отопление и осветление, транспорт.       Най-нископлатени през 2018 г. са били работещите в сектор „Хотелиерство и ресторантьорство“.   Реалната равносметка е направена по предварителните данни на НСИ за средната месечна заплата през 2018 г., изследване на КНСБ за последното тримесечие на 2018 г. и данните на Евростат за стандарта на покупателна способност (СПС) за 2017 г.  или със 100 лева по-ниска от средната за страната, а , т.е., значително по-висока от средната за страната. Диспропорцията между столицата и провинцията е очевидна.  от районите с най-ниска средна месечна заплата (Северозападен – 693,36 лева нето и Северен Централен – 707,71 лева нето), И   Според КНСБ, (2 възрастни + 2 деца) са необходими  , което включва храна, разходи за дома, облекло, медицински и образователни услуги по българските стандарти. З , при условие, че работната заплата е единствен източник на доходи. Данните на НСИ категорично показват, че  Все още около 25% от гражданите получават заплата под средната за страната, а едва 30% получават средна или над средната работна заплата. й средната работна заплата за страната представлява 71,9% от необходимия размер за издръжка на живота     (СПС) е показател за купуването на еднакво количество стоки и услуги във всички страни от ЕС. СПС за – по този показател сме на предпоследно място от регионите в ЕС преди .    По СПС Велико Търново все още не може да достигне средното равнище за страната през 2006 г. (преди членството в ЕС), което е било , т.е., ефектът от членството в ЕС по този показател за великотърновци е невидим. За сравнение, средният СПС на човек от населението в ЕС варира , като в България СПС е най-нисък, а в Люксембург – най-висок.", "date": "2019.03.10", "title": "Доходите във Велико Търново растат, но покупателната способност е много ниска"}
{"url": "https://www.actualno.com/society/novinite-naj-vajnoto-za-denja-10-mart-news_726233.html", "text": "   Редакционният екип на подбра най-важното от света на информацията за днешната неделя.       Шефът на НОИ - Силистра Милен Пенчев, който е баща на певицата Тита, се разбирал по Viber с осъждания Тодор Тодоров кой да получи по-висока пенсия чрез фалшификация на документи и как да се избегне проверката, за да не се разкрие измамата. В схемата участвала и Стоянка Симеонова, която за 6 месеца е ръководила отдел \"Пенсии\" в подразделението на НОИ. Спецсъдът остави и тримата в ареста.   Президентът на САЩ Доналд Тръмп смята да поиска много повече пари от правителствата на държавите-съюзници на Вашингтон заради присъствието на американските военни на тяхна територия. Тръмп иска съюзниците му да поемат всички разходи, свързани с поддържането на базите и оборудването, както и заплатите на американските военни, а в същото време всяка страна ще трябва да заплати още 50% от тази сума.\r\nТака страните ще бъдат принудени да плащат на САЩ около 5 пъти повече, отколкото в момента. Съюзниците на Вашингтон наричат тази формула изнудване, а най-потърпевши ще бъдат Германия, Япония и Южна Корея, където са разположени няколко хиляди американски военни.     Заради покупката на ракетни комплекси С-400 статутът на Турция като американски съюзник изглежда все по-проблематичен. САЩ губи търпение към Анкара и се замисля окончателно да спре обещаните ѝ изтребители F-35. Вашингтон готви все по-големи ограничения за доскорошния си съюзник, в опит да го приднуди да се откаже от руските оръжия. Ердоган обаче до последно ще държи на дружбата с Москва, очаквайки  американците да се огънат.   Британските депутати ще имат финален вот за предложението на Тереза Мей за напускане на ЕС. Ако го отхвърлят, ще трябва да изберат дали да напуснат без споразумение, или да отложат Brexit. В обществото расте подкрепата за Brexit без сделка, а предстоящата седмица е решаваща за начина, по който Лондон ще се раздели с ЕС. Това заяви бившият лидер на ДСБ и настоящ неин зам.-председател Радан Кънев пред БНТ. И добави - \"ако някой си прави сметката, че може да се коалира с ГЕРБ, ще бъде ритан на собствената си квартална улица\", коментирайки темата \"Петър Москов\" и какво ще прави бившият здравен министър, като изрази учудване, че Москов засега върви по националистическия път.   Ако смятате ефективен данък от 47,8% за нисък, то тогава да, ниски са, пише в своя публикация във Facebook бившият служебен министър на икономиката, енергетиката и туризма Асен Василев. Той заемаше поста по времето на служебния кабинет на Марин Райков, който управляваше България веднага след първата оставка на Бойко Борисов. Василев прави и \"една проста и нагледна сметка\", с която показва как данъчното бреме в България всъщност наистина отговаря на определението за думичката \"бреме\". Сара Биджерано тогава е била на 4-5 години. Помни как родителите ѝ са и казали да не плаче, отиват да се возят на влак. И най-страшното - помни колко се е радвала, че ще се вози на влак. А той е бил вече композиран на гара Пловдив и е очаквал евреите, за да ги закара в концентрационните лагери.\r\nДокато вътре в училището еврейските семейства са мислели, че ги изселват, вън по-информирани и решени да се борят българи започват трескава подготовка на акт, който така и остава безпрецедентен в териториите и на враговете, и на съюзниците на Третия райх - те не допускат българските евреи да бъдат депортирани. Имената на видните пловдивчани, застанали с целия си авторитет и решителност в тази битка, трябва да се помнят - това са пловдивският митрополит Кирил, по-късно български патриарх, създателят на Пловдивския панаир Обрейко Обрейков, Ангел Станков - председател на Адвокатската колегия, общественикът и журналист Недко Каблешков, журналистът Лука Говедаров, адвокатите Йордан Ковачев и Георги Кръстев. Помнят се и се предават от поколение на поколение думите на митрополит Кирил, произнесени пред уплашените хора със жълти звезди на реверите: \"На релсите ще легна, ако и един човек от вас напусне Пловдив.\" 38-годишната Ружа Игнатова, която се издирва от властите в Германия и от прокуратурата в САЩ по обвинения за откраднати милиарди долари чрез криптовалутата OneCoin, е била забелязана през лятото в Созопол. Отговорът на Крамп-Каренбауер на включва общ банков пазар и паневропейски климатичен пакт. И въпреки че е  защитник на просперитета в ЕС, Крамп-Каренбауер обаче е против  въвеждането на единна минимална работна заплата в ЕС. Става въпрос за \"Боинг 737-800 Макс\", който е същият тип като машината на индонезийската компания Lion Air, която миналия октомври само 13 минути след излитането си от Джакарта. Загинаха всички 158 души на борда. 30 души пострадаха при силна турбуленция по време полет на авиокомпания Turkish Airlines от Истанбул за Ню Йорк. Масови протести срещу сръбския президент Александър Вучич се проведоха снощи в 25 града на Сърбия. Най-големият беше в Белград - там се събраха най-много демонстранти.", "date": "2019.03.10", "title": "Новините: Най-важното за деня, 10 март"}
{"url": "https://www.actualno.com/asenovgrad/kukeri-i-karnavalci-progoniha-zloto-ot-asenovgrad-video-news_726232.html", "text": "   и фолклорна музика огласиха улиците на Асеновград днес по повод християнския празник Сирни Заговезни. Участници, зрители и случайни минувачи - всички заедно шестваха заедно из града, за да прогонят злите сили и да възтържествува доброто. А влизайки в къщата кукери и участници в различни роли се отблагодаряваха, като танцуваха и скачаха за здраве. Всеки един от образите изпълняваше задълженията си. Например, лекарят преслушваше домакините да провери в какво здраве са. Свещеникът благославяше цялата къща и тук-там уж \"искаше\" малко дарение за новата църква.           Циганката, пък, която е многодетна майка и към днешна дата отново бременна с 15-тото си дете танцуваше своите традиционни ориенталски танци по звуците на кукерските чанове. Полицай \"продаваше\" електронни винетки на място, и то на промоция - с 90% намаление. Само срещу 10 лева всеки участник можеше да се сдобие със задължителния винетен стикер. После проверяваше документи на домакини в домовете и на участващите в карнавала. Оказа се, че всички хора са изрядни и нямаше нито един глобен. Въпреки полицаят, из улиците на Асеновград шестваше и \"затворник\", избягал от асеновградския затвор и не възнамеряващ да се върне отново зад решетките, освен ако не го заловят.       В карнавала се включи и бъдещ \"кандидат-кмет\" на Асеновград. Той раздаваше предизборната си програма за мандат 2019 г. - 2023 г. на присъстващите, която включва обещания за 2-седмичен празник на сармите, градът да се превърне в пристанище на язовир \"40-те извора\" и други. На няколко места от маршрута си зрители и карнавалци извиха кръшни и дълги хора за здраве и да се приветства новото начало. \"Българският обичай винаги е бил свързан с няколко основни неща. И те са здраве, плодородие и по-благодаатна, успешна и даровита година. Едно ново начало е провеждането на този карнавал, от една страна и от друга, покрай Сирни Заговезни да изгоним зимата, да пристигне пролетта, да се затопли и да поискаме прошка - по-младите - от по-възрастните.\", каза пред Боян Алексиев - един от организаторите и реализаторите на идеята.       Още снимки от карнавала в Асеновград може да разгледате . ", "date": "2019.03.10", "title": "Кукери и карнавалци прогониха злото от Асеновград (ВИДЕО)"}
{"url": "https://www.actualno.com/interest/zagadkata-na-sfinksa-otnovo-e-na-dneven-red-news_726208.html", "text": "  Под Сфинкса в Египет има нещо скрито, а древен предмет, премахнат от него през XIX век, може да помогне за разрешаването на тази загадка, твърди известен историк.      Мат Сибсън, историк и човекът, който стои зад YouTube канала \"Древни архитекти\", обяви изненадващото откритие, което може би намеква за древна мистерия, свързана с един от най-известните паметници на Древен Египет – Големият сфинкс в Гиза.\r\nКакто обяснява Сибсън, пред Сфинкса първоначално е имало три стели /древни каменни плочи/: Стелата-мечта, построена от цар Тумосе между 1479 г. пр. Хр. и 1425 г. пр. Хр., която все още е на мястото си; и още две стели, създадени от Рамзес Велики два века по-късно. Те са били отнесени в Лувъра в Париж през XIX-ти век и оттогава за тях почти не се говори.  След като намерил изображение на една от двете липсващи стели в книга, написана от изследователя Хауърд Вийс през 1837 година, Сибсън направил изненадващо откритие. \"На върха на платформата има Сфинкс, а до него Рамзес Велики, който му подава жертвоприношение. Сфинксът стои на върха на онова, което прилича на врата. На Стелата на мечтите също има и врата под Сфинкса“, заявява Сибсън пред Daily Star.\r\nИсторикът също отбелязва, че в книгата си Хауърд твърди, че е била намерена врата под Сфинкса, което вероятно означава, че под него има кухина. Ученият добавя обаче, че книгата показва само една от стелите в детайли.", "date": "2019.03.10", "title": "Загадката на Сфинкса отново е на дневен ред"}
{"url": "https://www.actualno.com/america/trymp-shte-poiska-ot-syuznicite-da-plashtat-mnogo-poveche-za-amerikanskite-bazi-news_726249.html", "text": "  Американският президент Доналд Тръмп възнамерява да поиска много повече пари от правителствата на държавите-съюзници на Вашингтон заради присъствието на американските военни на тяхна територия, пише The Washington Post.     Тръмп смята да поиска от страните заплащането на всички разходи, свързани с поддържането на нормалното състояние на базите и поддръжката на оборудването, както и заплатите на американските военни, а в същото време държавата ще трябва да заплати още 50% от тази сума.   В резултат на това, страните ще бъдат принудени да плащат на САЩ около 5 пъти повече, отколкото в момента. Съюзниците на Вашингтон наричат тази формула изнудване.\r\nАко действително бъде одобрена, тази схема ще засегне главно Германия, Япония и Южна Корея, където са разположени няколко хиляди американски военни. Източник на вестника отбелязва, че американската страна вече е обсъждала плащания по новата формула \"цена плюс 50\" с поне една държава.  Тръмп многократно е критикувал страните от НАТО за факта, че според него те не харчат достатъчно, за да поддържат колективната отбрана на алианса. Президентът на САЩ поиска от всички страни-членки на НАТО възможно най-скоро да повишат разходите за отбрана до 2% от БВП.\r\nПо време на реч на срещата на върха на Алианса той предложи страните не само да изпълнят това задължение, но и да увеличат разходите до 4% от БВП. В момента само 8 държави-членки на НАТО харчат повече от 2% за отбраната, а военният бюджет на САЩ е около 3.58% от икономическата им продукция.   Един от първите американски съюзници, който се противопостави на твърдите тактики на администрацията на Тръмп, беше Южна Корея, която миналия месец се съгласи да плати 925 млн. долара, тъй като на нейна територия са разположени 28 500 американски войници.    Сумата е с 8.2% по-голяма спрямо предходната година и покрива около половината от общите разходи. Сеул предпочиташе да сключи 5-годишна сделка, но споразумението важи само за 12 месеца. Така корейците могат да бъдат подложени на натиск да приемат новите условия за плащане на 50% отгоре през следващата година.\r\nАмериканските военни в Южна Корея от месеци са били в напрегнато очакване на сключването на сделката. Според висши американски военни във Вашингтон се обсъждат многобройни идеи за споделяне на разходите, но Тръмп е отхвърлил всички.", "date": "2019.03.10", "title": "Тръмп ще поиска от съюзниците да плащат много повече за американските бази"}
{"url": "https://www.actualno.com/europe/hiljadi-rusnaci-protestiraha-sreshtu-jeljaznata-onlajn-zavesa-news_726244.html", "text": "  Хиляди хора излязоха на протест по улиците на Москва и два други града в Русия – Воронеж и Хабаровск, обявявайки се срещу по-строгите ограничения върху интернет, наложени със закон в страната. Това е един от най-големите протести в руската столица от години, съобщава Reuters.     Руските депутати приеха законодателство, налагащо по-стриктен контрол върху интернет, който според тях е необходим, за да се предотврати чужда намеса в руските дела.\r\nНякои руски медии определиха мерките като спускане на онлайн „желязна завеса“, а критиците смятат, че тя може да бъде използвана за задушаване на несъгласието. Някои дори се опасяват, че страната ще изолира интернет мрежата си, подобно на Северна Корея.\r\nПротестиращите се събраха на оградената московска улица „Проспект Сахарова“, произнесоха речи на сцена и скандираха лозунги като „ “ и „не на изолация, престанете да рушите руския интернет“.  Митингът събра около 15 300 души, според неправителствената организация White Counter. По данни на московската полиция недоволните са били значително по-малко – 6500.   „Ако не направим нищо, положението ще се влоши. Властите ще продължат да вървят по свой собствен път и точката, от която няма връщане назад, ще бъде премината“, казва 28-годишният Дмитрий.\r\nОпозиционни активисти обявиха в Twitter, че полицията е задържала 15 души на московския митинг, конфискувайки техните знамена и балони. Полицията не е съобщи за никакви арести.    През последните години Русия се опитва да ограничи свободите на интернет, като блокира достъпа до някои уебсайтове и услуги за съобщения като Telegram.", "date": "2019.03.10", "title": "Хиляди руснаци протестираха срещу „Желязната онлайн завеса“"}
{"url": "https://www.actualno.com/society/chlen-na-muzikautor-se-oplaka-ot-syda-i-predupredi-za-favorizirane-na-proizvoditeli-na-detski-igrachki-news_726209.html", "text": "  Съдебно решение обезсмисля въведените в Закона за защита на потребителите изисквания за етикетите върху стоките. Това е особено важно, когато става въпрос за неподходящо съдържание, което пряко засяга децата, например играчки с музика, чиито текстове не са съобразени с възрастта. Това твърди свое официално съобщение \"Музикаутор\".     Че има такава абсурдна съдебна практика твърди Доно Цветков – член на сдружението, композитор и автор на една от най-слушаните детски песнички \"Ало, ало, слънчице\", която беше включена в разпространена в търговската мрежа играчка без негово съгласие. Според него, съдът казва, че потребителите са тези, които следва да докажат, че написаното на етикета е вярно.   Какво означава това? . Достатъчно е той да възрази, че информацията не е вярна, и за потребителя остава тежестта да докаже, че отбелязаната върху стоката фирма е реалният производител/вносител. Това на практика значи събиране на доказателства, контролирани изцяло от фирмата, например – кой отпечатва информацията върху етикетите, кой опакова стоките, къде и как се проследява движението на играчките в търговската мрежа и т.н., обяснява Цветков.\r\nВъзможен е и сценарий, при който фирмата отрича да продава конкретната играчка, тъй като в счетоводните документи често фигурира единствено описанието \"играчка\" или дори \"стока\", или просто \"артикул\". Това прави практически невъзможно проследяването ѝ в търговската мрежа, обясняват от \"Музикаутор\".  Съществуват още редица обстоятелства, които затрудняват контрола върху съдържанието на детските играчки – липсата на регистър за сделките (изискване, което според \"Музикаутор\" не се спазва), липсата на задължение за обозначаване с баркод или друг номер, необходимостта от координация на няколко институции, тъй като голяма част от играчките се произвеждат извън страната и т.н.\r\n\"Музикаутор\" напомня за пореден път, че е въпрос на национална политика въвеждането на строги, последователни и ясни правила, които да са в интерес както на потребителите, така и на творците и на обществото като цяло.", "date": "2019.03.10", "title": "Член на \"Музикаутор\" се оплака от съда и предупреди за фаворизиране на производители на детски играчки"}
{"url": "https://www.actualno.com/analysis/kolko-seriozno-moje-da-porazjat-c-400-otnoshenijata-mejdu-turcija-i-sasht-news_726216.html", "text": "  Любителите на дипломатическата история осъзнават важността на датите - те отбелязват крайъгълни камъни, повратни точки, моменти на пробив и раздели. Тези, които следят Турция, ясно осъзнават, че се оформя нова ера в дипломатическата история на страната. Това коментира Анди Земенидес, изпълнителен директор на Гръцко-американския съвет за лидерство, цитиран от БГНЕС.     4 и 5 март 2019 година със сигурност ще станат важни дати в тази нова дипломатическа история. Миналият понеделник, обръщайки тенденцията тихо и насаме да решава проблемите си с Анкара, американският президент до Конгреса, призовавайки за прекратяване на преференциалното търговско третиране за Турция. По-голяма част от износа на Турция за САЩ се радва на безмитен режим от 1975 година насам.   Във вторник генерал Къртис Скапароти, командир на Европейското командване на САЩ и Върховният командващ на НАТО, отговори на въпрос от Комисията по въоръжените сили на Сената какъв би бил съветът му ако Турция финализира сделката за С-400. \"Най-добрият ми съвет от военна гледна точка би бил да не им продаваме изтребители F-35, да не летим и да не работим със съюзник, който използва руските системи, особено тези за противовъздушна отбраната\", заяви генералът.\r\nИзглежда, че администрацията най-накрая е настигнала Конгреса, когато става въпрос за поставяне под съмнение на статута на Турция като съюзник. Американският сенатор Крис Ван Холен - лидер на неотдавнашните усилия на Конгреса да предотврати даването на изтребители F-35, ако Турция придобие руската С-400 - отбеляза значението на случилото се през тази седмица.  \"Не мисля, че Турция се съмняваше в решимостта на Конгреса да я принуди да изостави С-400\", каза Ван Холен, но Анкара придаде по-голямо значение на \"двусмислието от страна на администрацията на Тръмп\". Свидетелствата на генерал Скапароти и на действащия министър на отбраната Патрик Шанахан премахнаха всяка неяснота: \"Американското правителство е обединено в своята позиция по отношение на очакванията за Турция и всички заинтересовани страни във Вашингтон \"губят търпение\" с Анкара\".\r\nТази липса на двусмислие и открито чувство на безсилие е особено забележителна, тъй като всяка една администрация досега беше възприела навика да преговаря за постоянните трансгресии на Турция и да надценява приноса ѝ като съюзник.\r\n\"Единствената последователност в политиката на САЩ по отношение на Турция е пожелателното мислене\", казва Майкъл Рубин от Американския институт по предприемачество. Днес един по-реалистичен, но и по-песимистичен поглед към Турция заменя дългогодишния консенсус във Вашингтон. Рубин отбелязва промяната през последните няколко години: \"Конгреса на САЩ, Пентагона и свободната преса станаха \"враждебни\" към Турция и тя стана все по-слаба дори за длъжностните лица в Държавния департамент, които са протурски настроени\". Бивш служител на Пентагона, Рубин вижда важността в намаляващия брой на привърженици на Турция в правителството на САЩ.       Турция получи статут на \"предпочитана нация\" по време на първия мандат на Барак Обама, а загубата му по време на същата администрация и неуспехът да го получи обратно по време на администрацията на Тръмп трябва да е било особено шокираща новина за турския президент Реджеп Тайип Ердоган. Неоправданото издигане и фаворизиране на Турция може да бъде отчасти отговорно за настоящата криза в двустранните отношения.\r\n\"Вашингтон е изпратил твърде много смесени сигнали към Ердоган - като оттеглянето на обвиненията срещу нападателите на Шериданския кръг\", според Айкан Ердемир, старши сътрудник във Фондацията за отбрана на демокрациите и бивш член на турския парламент. Ердемир твърди, че това е позволило на Ердоган да вярва, че \"Турция е твърде голяма, за да се провали\" по отношение на оценката на САЩ и че на самият президент може да му се размине заради закупуването на системите С-400.\r\nДебатът за С-400 изглежда провокира завой на 180 градуса, когато става въпрос за консенсуса във Вашингтон по отношение на Турция, чиято надеждност е открито и постоянно поставяна под въпрос. \"Закупуването на С-400 от страна на Турция издава тайни и разузнавателни данни\", казва Рубин, който твърди, че тази оръжейна система е потенциален троянски кон, който прави въздушната отбрана на НАТО и други активи (като F-35) по-уязвими за Русия.\r\nВ Конгреса се появи консенсус, че няма никакъв начин, по който на Турция може да бъде позволено да има и С-400 и F-35. Сенатор Ван Холен смята, че това ще \"изложи на риск американските пилоти на F-35\" и че \"неприемливо е съюзникът на НАТО да компрометира сигурността на другите сили на Алианса.\" Ван Холен понастоящем ръководи група сенатори, които подготвят ново законодателство, което ще забрани трансфера на F-35 към Турция, ако страната не се откаже от руските С-400.\r\nВъв Вашингтон все още остава лоби \"Да не губим Турция\" - и не е случайно, че именно то има най-тесни финансови връзки с Турция. Но тяхната реторика маскира факта, че Турция вече може би е изгубена. Ердемир твърди, че \"сърцето на Ердоган е с Русия\" и се тревожи, че радикалните промени в армията след опита за преврат през 2016 година. - с издигането на евразийците и трансатлантиците - може би са блокирали турския завой към Запада.      Доставката на С-400 и плановете за подготовка на турски офицери в Русия биха могли да направят тази тенденция постоянна и Ердемир предупреждава, че \"военната култура на НАТО може постепенно да бъде заменена от руска военна култура\".\r\nСлед като десетилетията използване на \"мед\" за привличане на Турция към Запада се оказаха недостатъчни, администрацията на президента Тръмп и Конгреса ще трябва да предложат \"оцет\". Изясняване на последиците - на търговския фронт, на отношенията в областта на сигурността - че Турция ще пострада, ако продължи да се отклонява от Запада, може да убедят Ердоган, че ухапването на Вашингтон най-накрая ще бъде по-лошо от лая му. Но в момента Ердоган залага, че Вашингтон ще мигне първи.", "date": "2019.03.10", "title": "Колко сериозно може да поразят C-400 отношенията между Турция и САЩ?"}
{"url": "https://www.actualno.com/america/nujorkski-nebostyrgach-poevtinja-sys-700-mln-dolara-za-10-godini-news_726239.html", "text": "  Компанията за недвижими имоти RFR Holding предложи за един от емблематичните небостъргачи в Ню Йорк - Chrysler Building цена, която е много по-ниска от първоначалната му стойност преди 11 години.     Компанията оценява известния небостъргач в Манхатън между 100 и 200 млн. долара – значително по-малко от 800-те млн. долара, платени от Abu Dhabi Investment Council за 90%-ен дял от кулата в началото на финансовата криза от 2008 г., съобщава Bloomberg.\r\nИмотите в САЩ се търгуваха изключително добре преди кризата, но след нея стойността им се срина и в някои случаи никога не се възстанови изцяло.\r\nМеждувременно се разбра, че най-голямата австрийска компания за недвижими имоти - Signa Holding се е сдружила с RFR, за да купи имота за 150 млн. долара. Двете компании са равностойни партньори в съвместно предприятие, което подписа договор с дубайците за покупката на сградата.  Завършената през 1930 г. известната сграда е един от най-разпознаваемите символи на Ню Йорк. В миналото кулата е надмината от Емпайър Стейт Билдинг, губейки статута си на най-високата сграда в света.\r\nЗаради възрастта на сградата разходите за поддръжката ѝ нарастват, а историческия ѝ статут често поражда трудности за ремонти и промени, свързани с нуждите на нейните наематели.", "date": "2019.03.10", "title": "Нюйоркски небостъргач поевтиня със 700 млн. долара за 10 години"}
{"url": "https://www.actualno.com/tips/futbolni-prognoi-sigurnite-predlojenija-v-nedelnata-super-programa-news_726215.html", "text": "  Неделният ден е пълен с убийствено интересни мачове, включително и две големи дербита в България и Висшата лига. В тежкия за всички хора, занимаващи се с , нашият типстърски екип ще се опита да ви помогне с няколко сигурни предложения от днешния ден. Ето ги и тях:       Отборът на Ливърпул вече няма право на грешки, след като в последния кръг загуби точки срещу Евертън, а с това и първото място във Висшата лига. „Червените“ се изправят срещу тима на Бърнли, който е в близост до опасната зона и все още не си е гарантирал оцеляването, така че гостите имат за какво да се борят. Мърсисайдци определено изпитват проблеми в предни позиции, където на моменти атаката на тима изглежда безидейна, а срещу затворен отбор като Бърнли домакините неведнъж са изпитвали проблеми. Все пак очакванията са за победа за Ливърпул, но тя едва ли ще бъде особено гръмка по отношение на головете.   : Под 3,5 гола в мача (1.73 коефициент) Челси излиза в пореден мач от 30-ия кръг във Висшата лига срещу  Уулвърхемптън. Мисля, че домакините ще вземат успеха, а статистиката  също е на страната на „сините”. У дома срещу „вълците” те имат 4 победи и  един хикс в последните пет мача, докато Уулвс загуби последната си  визита в Англия – от Хъдърсфийлд с 0:1.     : Челси да спечели (коефициент 1.54)     Времето на Интер за грешки се изчерпа. След слабата серия на тима от началото на 2019 година, както и след драмите с Мауро Икарди, Интер е едва на 4-о място с 3 точки преднина пред Рома и 5 пред Лацио, но \"орлите\" са с 1 мач по-малко. Грешна стъпка срещу СПАЛ ще е пагубна за тима, който има 8 победи и само 2 загуби у дома, като последната беше от Болоня преди няколко седмици. СПАЛ е с 1 победа в последните си 18 мача и ще е цяло чудо, ако оцелее на \"Джузепе Меаца\". : Интер да спечели на коефициент 1.40   Общият коефициент, който се получава, е 3.72, като !", "date": "2019.03.10", "title": "Футболни прогнои: Сигурните предложения в неделната супер програма "}
{"url": "https://www.actualno.com/moresport/bagata-specheli-pyrva-pobeda-v-ufc-news_726218.html", "text": "  Може би най-известният и силен българин що се отнася до смесените бойни изкуства - Благой Иванов-Багата, записа нова престижна победа.     Във втория си мач на такова ниво, Багата спечели своята първа битка в UFC. В дебюта си в престижната верига Багата загуби от бразилеца Жуниор дос Сантос. Така Иванов стигна до 15-то място в ранглистата за UFC.\r\nВИДЕО от победата ", "date": "2019.03.10", "title": "Багата спечели първа победа в UFC"}
{"url": "https://www.actualno.com/football/potvyrjdenie-barselona-shte-predloji-nov-dogovor-na-mesi-news_726221.html", "text": "  Испанският гранд Барселона ще предложи нов договор за най-голямата си звезда Лео Меси, съобщава Sportlive.bg. Новината идва в светлината на поредната победа на каталунците - , като Меси вкара гол и подаде за изравнителния гол на Пике.     Според информацията, президентът на Барса Хосеп Мария Бартомеу е потвърдил информацията. Откупната клауза в настоящия договор на звездата е 700 милиона евро, но в новия контракт тя ще бъде увеличена.\r\nКога изтича сегашният договор на Меси - !", "date": "2019.03.10", "title": "Потвърждение: Барселона ще предложи нов договор на Меси"}
{"url": "https://www.actualno.com/plovdiv/decata-koito-se-radvaha-che-shte-se-vozjat-na-vlak-76-godini-po-kysno-news_726219.html", "text": "  76 години са дълъг срок от време, участниците в събитията от 10 март 1943 година в Пловдив в голямата си част отдавна не са сред живите. Има обаче още преки свидетели, а когато чуеш какво разказват, нещо засяда в гърлото ти.     Сара Биджерано тогава е била на 4-5 години. И още помни как са дошли някакви хора у тях, наредили са им да си вземат багаж - по една торбичка на всеки и да отиват в еврейското училище. Помни как родителите ѝ са и казали да не плаче, отиват да се возят на влак. И най- страшното - помни колко се е радвала, че ще се вози на влак. А той е бил вече композиран на гара Пловдив и е очаквал евреите, за да ги закара в концентрационните лагери. Всичко е било въпрос на часове. Докато вътре в училището еврейските семейства са мислели, че ги изселват, вън по-информирани и решени да се борят българи започват трескава подготовка на акт, който така и остава безпрецедентен в териториите и на враговете, и на съюзниците на Третия райх - те не допускат да бъдат депортирани. , застанали с целия си авторитет и решителност в тази битка, трябва да се помнят - това са . Помнят се и се предават от поколение на поколение думите на митрополит Кирил, произнесени пред уплашените хора със жълти звезди на реверите: \"На релсите ще легна, ако и един човек от вас напусне Пловдив.\"   Пред паметника в Пловдив, издигнат в благодарност на България, спасила евреите, днес за пореден път се събраха еврейската общност, представители на местната власт, ученици, пловдивчани - думите, които бяха произнесени, свързваха в мост онова страшно време с надигналите се пронацистки настроения в Европа, те бяха поредно предупреждение за реалната опасност и за измеренията на този тип мислене.    Ето едно от тези измерения - д-р Нарцис Калева е водещ детски ендокринолог в Пловдив, нейният баща- д-р Нисим Калев, беше един от най-добрите хирурзи в Пловдив. Той е бил едно от тези деца, които, невинни в своето незнание, са се радвали, че ще се возят на влак.\r\n\"Затова ние, евреите, сме най-големите патриоти на България\", казва д-р Калева. \"Оставаме тук, децата ни са тук и се надяваме и внуците ни да са тук. Тази година денят съвпада с християнския празник , когато се иска прошка и се дава прошка. Аз искам да изкажа благодарност на всички, които ни спасиха.\"", "date": "2019.03.10", "title": "Децата, които се радваха, че ще се возят на влак - 76 години по-късно "}
{"url": "https://www.actualno.com/tips/futbolni-prognozi-ochakvajte-dyjd-ot-golove-v-tezi-3-zrelishtni-dvuboja-news_726222.html", "text": "  Головете са любими на футболните фенове. Освен ако някой не е заложил   да няма попадения, всички искаме да видим драматични мачове и много   голове, затова и рубриката \"дъжд от голове\" търси различни върху мачовете, в които нашият екип от типстъри очаква да валят попадения. Ето ги и предложенията за събота:     Не пропускайте възможността да удвоите средствата, които сте отделили за спортни залози,     Аякс посреща Фортуна Ситард в мач от 25-ия кръг в Холандия.  Домакините са втори в Ередивизие, но са окрилени след триумфа над Реал  Мадрид в Шампионската лига през седмицата, а успех ще запази разликата  от лидера ПСВ Айндховен на пет точки. Гостите се представят слабо  последно време, като са в серия от три поредни загуби. Очакванията са ми  амстердамският гранд да триумфира подобаващо над по-слабия опонент след  успеха над Реал. : над 4,5 гола на мача – 1,72.     Лига 1 никога не се е хвалела с особено резултатни мачове, а именно поради тази причина коефициентите за над 2,5 гола обикновено са по-високи от стандартните за този вид залог (с изключение на ПСЖ). Марсилия – Ница обаче е сблъсък, който може да ни предложи не само футболно зрелище, но и повече голове. И двата отбора се борят за място в европейските клубни турнири, което е предпоставка за атакуващ футбол. В последните пет мача между Марсилия и Ница само веднъж двата тима не успяват да си отбележат над 2,5 гола, а очакванията са тази тенденция да се запази и в този мач.    : Над 2,5 гола (1.90 коефициент) В последния неделен мач в Серия А ще станем свидетели на своеобразен реванш между \"виолетовите\" и \"орлите\", които се изправиха едни срещу други в турнира за Купата на Италия. Тогава Фиорентина се класира напред, но Лацио има повече за какво да се бори в първенството. Гостите имат аспирации към топ 4, но през 2019 година вече записаха няколко поражения. Мачът срещу Фиорентина е от особено значение, като гостите ще търсят победата. Всеки от последните 4 мача на Фиорентина завърши с голове в двете врати. И двата отбора ще вкарат днес. : И двата отбора да отбележат гол (коефициент 1.60)   ", "date": "2019.03.10", "title": "Футболни прогнози: Очаквайте дъжд от голове в тези 3 зрелищни двубоя"}
{"url": "https://www.actualno.com/business/bivsh-slujeben-ministyr-smetna-kak-dyrjavata-ni-vzema-polovinata-ot-vsichko-za-kakvo-news_726201.html", "text": "  България е магнит за инвестиции заради ниските данъци - тази мантра отдавна бива повтаряна изключително често от българския премиер Бойко Борисов, който не забравя да подчертава нивото на корпоративния данък и че то е най-ниското в Европа (10%).     Всъщност ефективният корпоративен данък в България дори е по-нисък - 9,5%, сочи доклад от данъчния експерт Петер Янски от Карловия университет в Прага, изготвен по поръчка на политическото семейство на \"Зелените\" в Европейския парламент. Само че според същия доклад това е една от най-малките положителни разлики от проучените държави - защото например в Люксембург официалният корпоративен данък е 29%, но компаниите плащат средно 2,2% от печалбата си. В Холандия официално корпоративният данък е 25%, но се плаща малко над 10%, в Унгария ефективната ставка е 9%. И все пак България изглежда напред, но ниски ли са българските данъци?\r\nАко смятате ефективен данък от 47,8% за нисък, то тогава да, ниски са, пише в своя публикация във Facebook бившият служебен министър на икономиката, енергетиката и туризма Асен Василев. Той заемаше поста по времето на служебния кабинет на Марин Райков, който управляваше България веднага след първата оставка на Бойко Борисов.\r\nВасилев прави и \"една проста и нагледна сметка\", с която показва как данъчното бреме в България всъщност наистина отговаря на определението за думичката \"бреме\". Той приема за база , който вече е 3000 лева.  Работодател може да си позволи да плаща за работно място от 3 570 лева (и 60 стотинки). Данъци, които плаща работодателят, са:\r\n1. Обществено осигуряване: 327.60 лева\r\n2. Здравно осигуряване: 144 лева    3. Задължително пенсионно осигуряване: 84 лева\r\n4. Трудова злополука и професионална болест: 15 лева . За работника остава \"брутна\" заплата 3,000 лева.\r\nДанъци, които плаща работникът:\r\n5. Обществено осигуряване: 251.40 лева   6. Здравно осигуряване: 96 лева\r\n7. Задължително пенсионно осигуряване: 66 лева\r\n8. Данък Общ Доход (10%): 258.66 лева . Или с други думи, работодателят наема работника и отделя за това 3 570.60 лева, но работникът получава чисто 2 327.94 лева. Държавата взема 1 242.66 лева или 34.8% от парите, които работодателят е готов да плати на работника, като това са \"директни данъци\". Следват обаче косвените:\r\n9. Работникът, след като си получи нетната заплата, плаща 20% ДДС на всички стоки и услуги, т.е. дава на бюджета още 465.58 лева под формата на ДДС.\r\n10. Отделно са акцизи върху цигарите, бензина и алкохола, мита, местни данъци и такси и т.н.\r\nНакратко - работодателят плаща 3 570.60 лева за един работник. Служителят получава 1 862.96 лева, след като са платени всички директни данъци от него и работодателя му. Държавата взема 1 708,24 лева. - без да броим акцизи, мита, местни данъци и такси.\r\nЗа финал Василев пита: \"Хайде сега да се замислим какво получаваме срещу 50% от парите, които изработваме... работещи болници? добри училища и детски градини? нормални тротоари? качествени пътища? чисти паркове? сигурност и защита? достойни пенсии?... или \" ", "date": "2019.03.10", "title": "Бивш служебен министър сметна как държавата ни взема половината от всичко - за какво?"}
{"url": "https://www.actualno.com/starazagora/transporten-shef-ot-vidin-s-pocheten-znak-zaradi-fotosi-ot-kazanlyshko-news_726226.html", "text": "  Почетния знак на областния управител на Стара Загора получи Владислав Ангелов, собственик на транспортна фирма за международен превоз от Видин.     Гергана Микова му връчи отличието му за патриотизма му и популяризирането на България в Европа. Наскоро на Ангелов му дошла идеята да постави на камионите големи снимки на различни забележителности от българското природно и културно-историческо богатство. За реализирането й му помага Министерството на туризма като му предоставя фотоси на туристически забележителности, с които за своя сметка той “разкрасява” автомобилите на фирмата си.   В момента возилата разнасят по международните пътища на Европа снимки със забележителности от България - Долината на розите и на тракийските царе, Белоградчишките скали, Стария град на Пловдив. След връчването на отличието Владислав Ангелов благодарил областния управител на Стара Загора за оказаното внимание и за признанието за скромния му труд в полза на обществото.", "date": "2019.03.10", "title": "Транспортен шеф от Видин с почетен знак заради фотоси от Казанлъшко"}
{"url": "https://www.actualno.com/cinema/npo-iska-ot-dazd-i-sem-nakazanija-zaradi-novija-hitov-serial-na-bnt-denjat-na-bashtata-news_726231.html", "text": "  Държавната агенция за закрила на детето (ДАЗД) и Съветът за електронни медии (СЕМ) за съжаление проспаха многобройните сцени на жестокост, насилие и агресия в излъчения по БНТ сериал \"Денят на бащата\", които създават сериозна опасност от увреждане на физическото, психическото, нравственото и социалното развитие на децата, категорични са от Сдружение \"Майки срещу насилието в Студентски град\". Сериалът разказва историята на битката между развеждащи се родители за попечителство над малолетния им син.     Сдружението иска ДАЗД и СЕМ \"да излязат от зимната летаргия и незабавно да санкционират съобразно разпоредбите на законодателството ни продуцентите на \"Денят на бащата\". Според НПО-то \"само малка част от недомислията и закононарушенията\" са сцените, в които героинята на Весела Бабинова удря силен шамар на малкия Патрик Шон Хесън и му крещи най-грозно и го обижда и тази, при която малчуганът наръгва с всичка сила свой съученик в корема с нож в двора на столично училище. Последната сцена е описана от \"Майки срещу насилието в Студентски град\" като \"стряскащо хрумване на режисьора Павел Веснаков\".   \"Не по-малко опасни и създаващи риск за здравето и за крехката психика на децата и подрастващите телевизионни зрители, в това число и за самото дете-актьор, разбира се, са и изключително плашещите и много травмиращи сцени в сериала, при които режисьорът на продукцията караше малкия Патрик Шон Хесън да се катери по первазите на прозорците в училищната сграда и да надзърта оттам в бездната с реален риск за живота си\", допълват от сдружението на майките срещу насилието. Те очакват и становището на Регионално управление на образованието – София-град, инспекторите на което следва да извършат спешна проверка кой директор и на какво основание е разрешил да се заснемат \"скандалните и опасни сцени на територията на въпросното училище\".\r\nОт неправителствената организация напомнят, че Чл. 11. (1) от Закона за закрилата на детето изрично гласи, че \"всяко дете има право на закрила срещу въвличане в дейности, неблагоприятни за неговото физическо, психическо, нравствено и образователно развитие\". Майките отбелязват, че в административнонаказателните разпоредби на Закона за закрила на детето са разписани глобите за нарушителите – от 500 до 1000 лв. за първо нарушение и от 1000 до 2000 лв. - при повторно нарушение, ако лицата не подлежат на по-тежко административно наказание по специален закон или деянието не съставлява престъпление.  Законът за радиото и телевизията на свой ред също задължава доставчиците на медийни услуги да спазват стриктно правата на децата, уредени в Закона за закрила на детето и в други нормативни актове, както и да не допускат участие на деца в предавания, които са неблагоприятни или създават опасност от увреждане на тяхното физическо, психическо, нравствено и/или социално развитие, изтъкват от Сдружение \"Майки срещу насилието в Студентски град\". В тази връзка Държавна агенция за закрила на детето съвместно със Съвета за електронни медии разписаха и приеха специални Критерии за оценка на съдържание, което е неблагоприятно или създава опасност от увреждане на физическото, психическото, нравствено и/или социално развитие на децата, уточняват от сдружението на майките. В чл. 34 от тези критерии например е записано, че \" създаващи опасност от увреждане на физическото, психическото, нравственото и/ или социалното развитие на децата са части от програмното съдържание или от предавания, които подтикват към престъпно и/или противообществено поведение \". В чл. 27 от същите тези Критерии, приети от ДАЗД съвместно със СЕМ, е фиксирано важно изискване, че \" елементи от програмното съдържание на доставчиците на медийни услуги, които могат да въздействат неблагоприятно или да създадат опасност от увреждане на физическото, психическото, нравственото и/или социалното развитие на децата, следва да бъдат разполагани в програмни пояси, които се предполага, че не привличат детската аудитория \", припомнят от родителското сдружение. И добавят, че \" стряскащите и отблъскващи сцени с насилие и жестокост в \"Денят на бащата\", влизащи в разрез със законодателството за закрила на децата, бяха излъчени в ефира на обществената БНТ, която издържаме с нашите данъци, именно в най-гледаното време, когато пред екрана са и най-малките зрители с тяхната все още неизградена структура на личността и неукрепналата им психика \".", "date": "2019.03.10", "title": "НПО иска от ДАЗД и СЕМ наказания заради новия хитов сериал на БНТ \"Денят на бащата\""}
{"url": "https://www.actualno.com/africa/pytnicheski-samolet-se-razbi-v-etiopija-oshte-ne-e-jasno-imalo-li-e-bylgari-na-borda-news_726211.html", "text": "  В Етиопия се разби пътнически самолет, като всички пътуващи с него са загинали, предаде БГНЕС. Все още няма информация за националността на всички пътували на борда, съобщава българското МВнР и уточнява, че при необходимост от съдействие българските граждани могат да се свържат с посолството ни в Адис Абеба на телефон  +25116610032 и дежурни  телефони в извънработно време: +251911252514; +251913069999.     Става въпрос за \"Боинг 737-800 Макс\", който е същият тип като машината на индонезийската компания Lion Air, която миналия октомври само 13 минути след излитането си от Джакарта. Загинаха всички 158 души на борда.    Етиопските авиолинии имат добра репутация по отношение на сигурността. Последният мащабен инцидент с техен самолет беше през 2010 година. Тогава самолет експлодира малко след като излетя за Бейрут, Ливан, убивайки всички 90 души на борда.   Пътническият самолет на Етиопските авиолинии се е разбил 6 минути след излитането си от международното летище \"Боле\" в Адис Абеба. Самолетът е изпълнявал редовен полет за кенийската столица Найроби, когато контролната кула е загубила контакт с машината. Самолетът е паднал край градчето Бишофту, разположено на 60 километра югоизточно от етиопската столица.\r\nНа борда на машината е имало 149 пътници и 8 души екипаж. В момента Етиопските авиолинии потвърждават имената от пасажерския списък на полет ET 302. От авиокомпанията са започнали спасителна операция, но няма официално потвърждение за оцелели пътници.      Премиерът на Етиопия Аби Ахмед обаче вече изрази в социалната мрежа Twitter съболезнования на семействата на жертвите.", "date": "2019.03.10", "title": "Пътнически самолет се разби в Етиопия, още не е ясно имало ли е българи на борда"}
{"url": "https://www.actualno.com/curious/titanik-akostira-na-karnavala-v-pavel-banja-video-news_726255.html", "text": "  Уникално подвижно съоръжение, досущ наподобяващо легендарния кораб \"Титаник\", акостира на площада в град Павел баня, предаде репортер на .     \"Корабът\", заедно с многобройния му \"екипаж\", бе част от традиционните маскарадни игри, посветени на Сирни Заговезни, които всяка година събират жители и гости на балнеолечебния курорт. Кулминацията на тридневния карнавал бе този следобед в центъра на града, където кукери, плашилки и персонажи от народния фолклор си дадоха отново среща в името на стародавната традиция. А тя гласи, че кукерите (наричани в Павел баня \"старци\") обикалят по домовете на хората за здраве, берекет и плодородие. Стопаните пък вярват, че колкото по-високо скачат тези маскирани чудаци, толкова по-високо ще израснат земеделските култури. А колкото по-надалеч се чува дрънченето на хлопките им, толкова по-далеко ще избяга злото, събрало се през зимата.   Освен характерните образи на кукери, в празника взеха участие и маскирани като плашила хора, играещи ролите на турчин, булка, камила и камилар.     Тазгодишната атракция безспорно стана корабът \"Титаник\", който \"обиколи\" няколко пъти площада на Павел баня, под смаяните погледи на близо двехилядната публика.", "date": "2019.03.10", "title": "\"Титаник\" акостира на карнавала в Павел баня (ВИДЕО)"}
{"url": "https://www.actualno.com/europe/amerikanec-se-razmina-bez-seriozna-sankcija-sled-kato-beshe-hvanat-s-mina-na-sheremetievo-news_726214.html", "text": "  Представител на Държавния департамент на САЩ заяви пред РИА Новости, че мината, която бе открита на летище \"Шереметиево\" в багажа на сътрудник на американското посолство, не е опасна, предаде Агенция \"Фокус\".     Става въпрос за случай от събота, 9 март. Тогава, при проверка на багажа на служител от посолството на САЩ в Русия, беше открита мина с взривно устройство, но без взривно вещество, макар че следи и от него бяха открити откъм вътрешната страна на корпуса. Руското МВнР определи случая като опит да се устрои провокация на транспортен обект.   \"Известно ни е за инцидента, който се е случил на летище \"Шереметиево\" в Москва\", са отговорили от ведомството. От там смятат, че \"ситуацията е регулирана и на лицето е било позволено да напусне Русия, след като властите са иззели предметите от багажа му\".\r\nСпоред представител на американското външнополитическо ведомство е имало никакъв риск за пътниците.  По данни на МВнР на Русия лицето, от което е взета мината, има пряко отношение към американските въоръжени сили. От там съобщават, че то напуска Русия поради изтичане на срока на командировката му и че е твърдяло, че притежава мината \"за личната си колекция\". Тъй като закъснял за полета, са му помогнали да презавери билета си и той успешно е отлетял за Ню Йорк, но без мината, отбелязват от руското ведомство.\r\nРусия обаче отчита сериозното внимание, което в САЩ се отделя, особено след терористичните актове през 2001 година, за сигурността на въздушния транспорт. Затова и смята, че в американското посолство \"си дават ясна сметка, че мина в багажа е твърде сериозно нещо\". Руското МВнР смята, че това е съзнателна постъпка.", "date": "2019.03.10", "title": "Американец се размина без сериозна санкция, след като беше хванат с мина на \"Шереметиево\""}
{"url": "https://www.actualno.com/politics/gerb-s-malyk-avans-pred-bsp-za-evroizborite-spored-ekzakta-news_726212.html", "text": "  Ако евроизборите се провеждаха в края на февруари тази година, ГЕРБ биха ги спечелили с резултат от 22,2% от имащите право на глас българи, а БСП биха останали втори с 19,4%. Трети са ДПС с 6,9%, а четвърти са ОП с 6,4% (ако се явят в сегашния си коалиционен формат, което изглежда няма да се случи). Това се посочва в изследване на \"Екзакта Рисърч Груп\", цитирано от БГНЕС.     Изследването е проведено в периода 19 - 28 февруари 2019 година. По домовете им са интервюирани 1000 пълнолетни лица, подбрани чрез двустепенна гнездова извадка, в 125 гнезда, в 91 населени места.   След големите партийни имена, следват Демократична България, които биха получили 2,5%, СДС – 1,3%, АБВ, Воля и \"Възраждане\" – по 1%.\r\nРезултатите от изследването леко противоречат на , където регулярно се публикуват проучвания.  Трудно е да се коментират към момента шансовете на десницата, предвид неяснотите по формата, в който ще се явят на вота десните партии. Данните от настоящото изследване показват, че десните партии имат по-малки шансове за добро представяне, ако се явят поотделно.\r\n28% от българите интервюирани от \"Екзакта\" в края на февруари заявяват, че възнамеряват да гласуват преференциално на предстоящите евроизбори. 15% не смятат да се възползват от правото си на преференциален вот. Преференциално искат да гласуват половината от избирателите на ОП, както и по една трета от избирателите на ГЕРБ и на БСП. Сред твърдо решилите да гласуват на предстоящия евровот, желаещите да отбележат преференция са два пъти повече от нежелаещите. Това показва, че преференциалният вот се е утвърдил в изборната практика у нас и мотивира немалко избиратели за участие.", "date": "2019.03.10", "title": "ГЕРБ с малък аванс пред БСП за евроизборите според \"Екзакта\""}
{"url": "https://www.actualno.com/analysis/brexit-do-kraja-na-mart-kakvo-predstoi-news_726206.html", "text": "  Тази седмица британските депутати за последно ще трябва да решат как и кога страната ще напусне Европейския съюз, само дни преди насрочената към момента за това дата: 29 март. Британският парламент трябва да гласува за споразумението за напускане на премиера на страната Тереза Мей и ако го отхвърлят, ще трябва да гласуват дали да напуснат без споразумение или да отложат Brexit.     Според ново изследване на общественото мнение, расте подкрепата за Brexit без сделка, пише The Telegraph, цитиран от Агенция \"Фокус\". Проучване на публичното мнение, проведено от ComRes, сочи, че 44 на сто от британците сега вярват, че Обединеното кралство трябва да напусне ЕС без сделка, ако Брюксел откаже да направи нови отстъпки. Това е с 6% повече в сравнение с януари. Противопоставящите се на тази идея са по-малко от една трета - 30%.   Резултатите от проучването съвпадат с предупреждението, които 74 висши активисти от Партията на консерваторите заявиха на Мей, че техните гласоподаватели \"не се страхуват от излизане без сделка\", защото те \"искат само Brexit да се случи\". Както лидерът на Долната камара Андрея Лийдсъм, така и председателят на Консервативната партия Брендън Луис, които не са проBrexit настоени, подложиха на агресивна критика поведението на ЕС в преговорите, след като главният прокурор на Великобритания Джефри Кокс, който е и правосъден министър, и министърът за Brexit Стивън Барклей запознаха преговарящия от страна на ЕС Мишел Барние със новите британски предложения за разрешаване на въпроса. Основата е независим арбитражен панел, който да определи дали е \"разумно\" да се спре действието на ирландския механизъм. Барние обаче отхвърли плана.\r\nВ петък, 8 март, Мей предупреди, че едно ново отхвърляне на нейния проект ще означава \"още месеци и години на спорове\" и поясни, че \"ако ние продължим да вървим по този път надолу, може и никога да не напуснем ЕС\".  Ето ключовите дати тази седмица: Тереза Мей може да иде в Брюксел, за да финализира всички промени, които е договорила по споразумението, отнасящо се за предпазната клауза за Северна Ирландия. ЕС отказа да отвори отново преговори по текста, но предложи по-нататъшни гаранции за действието на предпазната клауза – споразумение, което трябва да запази отворена границата между Великобритания и Ирландия. Крайният срок е понеделник вечерта, когато Мей трябва да представи пред Камарата на общините промените по споразумението, така че те да могат да гласуват във вторник.        Тереза Мей ще открие дебата по споразумението около 14:45 българско време. Гласуването се очаква около 21:00 часа. Ако споразумението бъде отхвърлено, британските депутати ще трябва да гласуват дали Великобритания да напусне ЕС без споразумение.       Ако депутатите отхвърлят твърд Brexit, те ще трябва да гласуват дали да поискат от ЕС \"кратко и ограничено\" забавяне на Brexit. Тереза Мей вече спомена възможността за 3-месечно удължаване, което трябва да приключи преди първата сесия на новия Европейски парламент в началото на юли. В противен случай ще се стигне до ситуация, в която в новия Европейски парламент, а как би станало това, след като (уж) трябва да има Brexit т.е. никой на Острова не се готви за кампания за европейските избори и никой в Брюксел не го прави, е въпрос без отговор. Лидерите на ЕС, включително премиерът Тереза Мей се събират на последната си среща, преди Великобритания да напусне ЕС Великобритания напуска ЕС, освен ако процесът не бъде официално удължен или анулиран – опция, която още никой не обсъжда.", "date": "2019.03.10", "title": "Brexit до края на март - какво предстои?"}
{"url": "https://www.actualno.com/starazagora/grajdanski-dialog-za-obrazovanieto-v-stara-zagora-news_726227.html", "text": "  След регионалното развитие във фокуса на платформата за граждански диалог „Европа в нашия дом” в Стара Загора ще бъде образованието.     Форумът ще се проведе утре, 11 март, от 17 часа в конферентната зала на \"Мериан Палас\". В него ще участват Емил Христов, заместник-председател на Народното събрание и общински ръководител на Политическа партия ГЕРБ, и Живко Тодоров, кмет на Стара Загора. Да се включат в гражданския диалог са поканени и министърът на образованието и науката Красимир Вълчев и заместник-председателят на Комисията по образование в Народното събрание Галя Захариева.\r\nФорумът е отворен за всички представители на образователните институции, неправителствените организации и гражданите.", "date": "2019.03.10", "title": "Граждански диалог за образованието в Стара Загора"}
{"url": "https://www.actualno.com/europe/protestite-na-jyltite-jiletki-naj-malobrojnite-otkakto-dvijenieto-se-nadigna-news_726180.html", "text": "  Стотици представители на движението \"жълти жилетки\" излязоха за пореден протест във Франция. Този път обаче демонстрантите бяха значително по-малко в сравнение с предишните седмици, пише БГНЕС, позовавайки се на БГНЕС.     Френското МВР обяви, че протестиращите на територията на цялата страна са били 28 600 души – най-малкият брой от началото на протестите на 17 ноември. Тогава по улиците на страната са били 282 000 души.   Полицията отблъсна протестиращи, които се опитваха да се съберат в парка \"Марсово поле\" в центъра на Париж. Демонстрантите организираха и флашмоб на летище \"Шарл дьо Гол\" срещу плановете да се приватизират летищата във френската столица.\r\nСледващият уикенд ще бъдат отбелязани точно 4 месеца от началото на протестите.  ", "date": "2019.03.10", "title": "Протестите на \"жълтите жилетки\" - най-малобройните, откакто движението се надигна"}
{"url": "https://www.actualno.com/celebrate/sirni-zagovezni-e-iskame-i-davame-proshka-news_726162.html", "text": "  Днес е Сирни Заговезни. Празникът е винаги в неделя, седем седмици преди Великден, като след него започват постите.     Празникът се нарича още Поклади и Прошка. По традиция на Сирни заговезни близки и познати се опрощават помежду си за всякакви провинения през изминалата година. На някои места в България след вечерното богослужение става опрощаване на църковните служители с християните. Така те следват предупреждението на Иисус Христос: \"Ако не простите на човеците прегрешенията им, и вашият Отец няма да прости съгрешенията ви.\"   В неделя се палят огньове и след като прегорят, се прескачат за здраве. После около тях се играят хора и се пеят песни. Затова празникът се нарича и Поклади. В някои краища на България е разпространен обичаят оратници - това са факли от слама, които всеки стопанин завърта около главата си и по този начин прогонва бълхите от къщата. Много популярен е и обичаят хвърляне на стрели. Всеки ерген изстрелва с простичък, направен от самия него, лък запалена стрела в двора на момата, която си е харесал.\r\nПрието е да се извършва и обичаят хамкане: на червен конец се завързва и се спуска от тавана парче бяла халва или варено яйце. Най-възрастният мъж завърта конеца в кръг и всеки член от семейството, главно децата, се опитва да хване халвата или яйцето с уста. Който успее, ще бъде жив и здрав през цялата година, пише БГНЕС.  На Сирни заговезни по-младите обикалят по-стари роднини и близки - свекър, свекърва, тъст и тъща, кумове, по-възрастни братя и сестри и искат прошка и целуват ръка на домакините, като изричат традиционните думи на прошката: \"Прощавай, мале, тате.\" \"Просто да ти е, Господ да прощава\" пък е задължителният отговор. Затова празникът е познат още и като Прошка. Според традицията по-възрастен не може да иска прошка от по-млад член от семейството. В седмицата преди Сирни заговезни в някои тракийски селища тръгват кукерски дружини. Маскирани мъже, облечени с кожи и накичени със звънци, обикалят по домовете, разиграват комични сценки и благославят за здраве и плодородие. В групата обикновено има водач, наричан \"хаджия\", и \"кукерска булка\" или \"баба\" - мъж, облечен в парцаливи женски дрехи и с парцалено бебе в ръце.\r\nОбредността на Сирница е подчинена на подготовката за великденския пост, който трае 49 дни. Затова и носи идеята за \"последно облажаване\". За последно може да се хапват млечни храни. Забраната за сватби след Сирни заговезни също е символична. Постът не означава само вегетарианство. Сексът също е строго забранен. Постенето е своеобразна магия, която трябва да предизвика плодородието. В традицията той означава временна смърт, след която задължително следва ново раждане. Така се символизира вечният кръговрат, завъртане на цикъла от безплодие към плодовитост. Паленето на огньовете, хвърлянето на запалени стрели също насочва към по-древни култове. Стрелите, огънят, схващан като соларен знак, мъжко начало, разкриват оплодителната функция на ритуалите.   ", "date": "2019.03.10", "title": "Сирни Заговезни е! Искаме и даваме прошка"}
{"url": "https://www.actualno.com/europe/avtobus-se-vzrivi-v-stokholm-videosnimki-news_726228.html", "text": "  Мощна експлозия разтърси центъра на Стокхолм, съобщава изданието 9news.com, цитирано от БГНЕС. По първоначална информация се е взривил автобус близо до района с правителствени гради в шведската столица.       Огромни облаци гъст черен дим се издигат над мястото на инцидента. Полицията е отцепила района. На мястото на експлозията са изпратени десетки линейки и пожарни автомобили.\r\nСпоред местни медии не е имало пътници в експлодиралия автобус. Говорителят на полицията Карина Скагерлинд потвърди информацията, казвайки следното: \"Не е имало пътници в автобуса. Не знам какво е състоянието на шофьора му, но към момента няма данни за пострадали\".  Според британския вестник Express обаче, шофьорът е сериозно пострадал и е откаран в болница. Предполага се, че взривът е станал заради удар на автобуса в един от най-натоварените тунели в центъра на шведската столица - Klaratunnel, като при сблъсъка се е взривил резервоар с газ.   Архив     ", "date": "2019.03.10", "title": "Автобус се взриви в Стокхолм (ВИДЕО+СНИМКИ)"}
{"url": "https://www.actualno.com/society/prognoza-za-vremeto-10-mart-nedelja-news_726159.html", "text": "  Утре времето ще е слънчево, като облачността ще е променлива и често намаляваща. Това съобщи за Агенция „Фокус” дежурният синоптик Анна Дякова от Националния институт по метеорология и хидрология (НИМХ).     През нощта само на отделни места в Северна България ще превали краткотраен дъжд. Утре ще духа умерен, в Дунавската равнина и на места в Горно-тракийската низина временно до силен западсеверозападен вятър, който привечер ще отслабне. Температурите ще са почти без промяна - минималните между 4° и 9°, максималнитe - между 17° и 22°. Атмосферното налягане слабо ще се понижи, но ще остане повисоко от средното за месеца.\r\nНад Черноморието ще има променлива облачност, намаляваща до слънчево. Максималните температури ще са 17°-22°. Температурата на морската вода е 7-8°. Вълнението на морето ще бъде 2-3 бала. Над планините облачността ще е променлива, с повече слънце над Рило-Родопския масив. Ще духа умерен до силен вятър от запад-северозапад. Максималната температура на 1200 метра ще бъде около 12°, на 2000 метра - около 5°.\r\nВ понеделник облачността ще се увеличава и вплътнява, към вечерта в крайните северозападни райони ще завали дъжд. Дневните температури слабо ще се понижат; сутрешните ще са високи - между 5° и 10°. През нощта срещу вторник и във вторник валежите ще обхванат цялата страна. От северозапад, впоследствие в източната половина от страната от североизток, с усилване на вятъра, ще нахлува доста по-студен въздух и температурите бързо и значително ще се понижат. По високите полета на Западна България, в Предбалкана, в североизточните райони дъждът ще премине в сняг. В останалите райони ще вали дъжд. Валежите временно ще са интензивни, има повишена вероятност на места да са значителни. До сутринта в сряда в повечето райони малежите ще спрат и в сряда през деня ще са само на отделни места в южните райони. Вятърът ще отслабне, сутринта ще е по-студено, дневните температури слабо ще се повишат.  ", "date": "2019.03.10", "title": "Прогноза за времето - 10 март (неделя)"}
{"url": "https://www.actualno.com/showbusiness/r-kelly-izleze-ot-zatvora-sled-kato-plati-izdryjka-news_726203.html", "text": "  Певецът R. Kelly беше освободен от затвора в Чикаго, след като плати издръжка в размер на 161 000 долара, която дължеше, предаде БГНЕС.     От полицията съобщиха, че парите са изплатени в събота сутринта и певецът е бил освободен малко след това. До момента не е ясно кой е внесъл сумата.   Миналият месец срещу R. Kelly бяха повдигнати 10 обвинения за сексуални престъпления срещу четири жертви, като три от тях са малолетни. Той пледира и беше освободен под гаранция след като прекара в затвора три нощи.\r\nАко бъде признат за виновен, певецът може да бъде осъден на 7 години затвор по всяко едно обвинение.  ", "date": "2019.03.10", "title": "R. Kelly излезе от затвора, след като плати издръжка"}
{"url": "https://www.actualno.com/crime/izdirvanata-ot-sasht-bylgarska-kralica-na-kriptovalutite-ja-chakat-pone-20-godini-zatvor-news_726178.html", "text": "  38-годишната Ружа Игнатова, която се издирва от властите в Германия и от прокуратурата в САЩ по обвинения за откраднати милиарди долари чрез криптовалутата OneCoin, е била забелязана през лятото в Созопол, съобщиха източници на в. \" \".     Според информацията яхтата на Игнатова зимувала преди вече две години в курортния ни град, като не можело да става и дума за грешка, тъй като била най-голямата и луксозната в пристанището. Според местни хора основателката на виртуалната валута притежавала и имот на Буджака.За последно българката била видяна през август миналата година.   Припомняме, че братът на Игнатова - Константин, в Лос Анджелис.\r\nСпоред обвинителите в САЩ 33-годишният Константин, който понастоящем ръководи компанията, и 38-годишната му сестра Ружа са подвеждали инвеститорите в OneCoin, обещавайки им големи печалби при нисък риск, но де факто прилагайки стара като света измама - т.нар. Ponzi схема (пирамида). По този начин са препрани поне 1,2 млрд. долара, в поне 21 държави, показват официалните данни на американското разследване. За 2 години (от последното тримесечие на 2014-а до септември 2016 г.) компанията на Игнатови имала печалба от 2,23 милиарда евро (2,51 млрд. долара) от продажбата на 3,35 милиарда евро (3,77 млрд. долара), установило разследването. Според американската прокуратура OneCoin все още функционира и над 3 милиона инвеститори са вложили средства в криптовалутата. Американската прокуратура твърди още, че OneCoin няма реална стойност, не предлага на инвеститорите начин да проследят вложените пари и с нея на практика не може да се купи нищо. Схемата действала като маркетингова мрежа, в която членовете получавали комисиони за привличането на нови членове, купуващи пакети от криптовалутата.  Игнатова е с обвинения за присвояване, участие в организирана група за присвояване, измама с ценни книжа, пране на пари и съучастие в измама с ценни книжа. Минималната присъда, която би могла да получи в САЩ по тези обвинения, е 20 години затвор.\r\nИмето на Игнатова е свързвано с това на , по-известен с прякора си Вълка от София. Той беше хванат след съвместна българо-германо-австрийска операция, стартирана по инициатива на германските и австрийските служби. Барак е действал по сходна схема - чрез лъжливи обещания за забогатяване посредством бинарни опции и през два колцентъра в София той е присвоил стотици милиони долари, като е правил това години наред. В схемата беше намесено името на \"Инвестбанк\", а от банката така и не коментираха пред дали Барак е бил техен клиент и има ли официално разследване дали са спазени процедурите срещу пране на пари.   Иначе Игнатова създава OneCoin през 2014 година, а само две години по-късно купува ресторант \"Крим\" в София, емблематичната къща на бившия кмет на столицата Димитър Моллов на пл. “Народно събрание”, както и сградата, в която е офисът на OneCoin у нас на пл. “Славейков”. Общата сума на имотните придобивки на Ружа, които стават нейни за по-малко от година, е малко над 16 млн. лв.    ", "date": "2019.03.10", "title": "Издирваната от САЩ българска кралица на криптовалутите я чакат поне 20 години затвор "}
{"url": "https://www.actualno.com/america/desetki-postradaha-zaradi-turbulencija-videosnimki-news_726181.html", "text": "  29 души пострадаха при силна турбуленция по време полет на авиокомпания Turkish Airlines от Истанбул за Ню Йорк, съобщава телевизия NBC, цитирана от БГНЕС.       На борда на самолета са пътували 326 пътници и 21-членен екипаж. Турбуленцията започнала, докато машината е правела заход за кацане към международното летище \"Кенеди\" в Ню Йорк.   По данни на спасителните служби, леки травми са получили 29 души. Трима души са откарани в болница, но от там съобщиха, че те също са с леки наранявания. Преди това администрацията на летището съобщи за 25 пострадали.\r\nОт Turkish Airlines коментираха инцидента, като уточниха, че пострадалите всъщност са 30 - 28 пасажери и двама души от екипажа. \" Turkish Airlines, авиокомпанията, чийто основен приоритет е безопасността и благополучието на пътниците, е дълбоко огорчена от това неприятно събитие и следи отблизо състоянието на пострадалите пътници и членовете на екипажа, като им предоставя достъп до всичко необходимо \", пише в съобщението.     Това е вторият инцидент на едно от големите летища в Ню Йорк за последните часове. \"Нюарк\" в Ню Джърси затвори пистите си за няколко часа след като товарен самолет от Флорида за Канада беше принуден да извърши аварийно кацане. ", "date": "2019.03.10", "title": "Десетки пострадаха заради турбуленция (ВИДЕО+СНИМКИ)"}
{"url": "https://www.actualno.com/europe/naslednicata-na-merkel-otgovori-na-predlojenijata-na-makron-za-nova-evropa-bez-minimalna-socialna-zaplata-news_726183.html", "text": "  В контекста на новите предложения на , наследникът на германския канцлер Ангела Меркел изложи визията си за бъдещето на Европа, предаде БГНЕС.     Лидерът на ХДС Анегрет Крамп-Каренбауер е изложила вижданията си в статия, която ще излезе в неделния брой на вестник Welt an Sonntag, но изданието предварително публикува откъси от нея.   Отговорът на Крамп-Каренбауер на предложенията на Еманюел Макрон включва общ банков пазар и паневропейски климатичен пакт. И въпреки че е защитник на просперитета в ЕС, . \"Европейският централизъм на социалните услуги и минимална заплата са грешен път\", казва тя.\r\n\"Нашата Европа трябва да стане по-силна“, казва лидерът на ХДС по повод възраждането на протекционистичните и националистичните сили. Тя призовава за реформи в Шенгенското пространство и за създаването на нова агенция \"за предпазване на демокрацията\", срещу кибератаки и фалшиви новини.  \"Никога Европа не е била в по-голяма заплаха\", каза Макрон в своето изявление за началото на предизборната кампания за .\r\nАнегрет Крамп-Каренбауер до голяма степен е съгласна по темата за сигурността с френския лидер, с когото споделят общо мнение, че Европа трябва да има общи гранични сили. Тя призовава за общо, постоянно място на ЕС в Съвета за сигурност на ООН – дългогодишно искане на Германия, въпреки че Франция настоява да запази своето място.   Досегашният канцлер на Германия Ангела Меркел обяви, че няма да се кандидатира отново след като изтече мандатът ѝ през 2021 година. Досега тя не е коментирала идеите на френския президент Еманюел Макрон, които бяха обявени на 4 март.    ", "date": "2019.03.10", "title": "Наследницата на Меркел отговори на предложенията на Макрон за нова Европа - без минимална социална заплата"}
{"url": "https://www.actualno.com/cite/desnicata-ima-tolkova-mnogo-proshka-da-iska-che-i-100-godini-njama-da-stignat-news_726192.html", "text": "  Това заяви бившият лидер на ДСБ и настоящ неин зам.-председател Радан Кънев пред БНТ. И добави - \"ако някой си прави сметката, че може да се коалира с ГЕРБ, ще бъде ритан на собствената си квартална улица\", коментирайки темата \"Петър Москов\" и какво ще прави бившият здравен министър, като изрази учудване, че Москов засега върви по националистическия път.     Кънев каза още и, че на днешния е добре да се подходи към социалистите в максимата \"или добро, или нищо\", пък той е чувал малко добро за социалисти.   Радан Кънев коментира и темата \"Европейска народна партия\", като настоя, че в нея нямат място хора като Бойко Борисов, и Никола Груевски, защото те управляват буквално деспотично. Относно Европа и развитието ѝ, тъмносиният политик настоя - или продължаваш да се развиваш, или се запускаш и се разболяваш. Европа стигна едно ниво, в което не може да стои в бюрократичния консенсус, в който е - няма да стане със 70-годишни премиери, категоричен беше Кънев.\r\nСъщевременно пред БНТ Кънев каза и друго - че \"политиката е занимание с хора, които не харесваш\" и видя дори добра страна в трупането на негативи, като призна, че той е натрупал много заради определени компромиси в миналото и затова сега не се вижда като фигура, която има голям потенциал да бъде избрана на важен пост. По думите му, в Десницата лидерите не са като Бойко Борисов, който работел само с цел да бъде харесван и правел всичко с идеята да се задържи на власт, с което всъщност спъва възможностите за развитие на България.  ", "date": "2019.03.10", "title": "Десницата има толкова много прошка да иска, че и 100 години няма да ѝ стигнат"}
{"url": "https://www.actualno.com/africa/njama-danni-za-bylgari-na-razbilija-se-v-etiopija-samolet-news_726236.html", "text": "  Български граждани не са пътували на борда на на „Етиопиан Еърлайнс“, съобщават от Министерството на външните работи (МВнР).     Посолството ни в Етиопия в сътрудничество с други посолства се опитва да получи списъка на пътниците в катастрофиралия самолет, но засега не му е предоставен такъв. Посолството ни е в контакт с местните власти и следи ситуацията.\r\nПо непотвърдени данни на борда на самолета, разбил се на път от Адис Абеба за столицата на Кения – Найроби, е имало пътници от 33 националности. Няма данни за загинали служители и на европейските делегации в Африка.\r\nПо последни данни жертвите са 32 кенийци, 18 канадци, 9 етиопци, 8 италианци, 8 китайци, 8 американци, 7 британци, 7 французи, 6 египтяни, 5 холандци, 4 индийци, 4 словаци, 3 австрийци, 3 шведи, 3 руснаци, 2 мароканци, 2 испанци, 2 поляци и 2 израелци. Белгия, Индонезия, Сомалия, Норвегия, Сърбия, Того, Мозамбик, Руанда, Судан, Уганда и Йемен са имали по един гражданин в самолета.  На борда на машината - \"Боинг 737\" е имало 149 пътници и 8 души екипаж. Няма оцелели, съобщават световните агенции. Самолетът е паднал край градчето Бишофту, разположено на около 50-60 км югоизточно от Адис Абеба.\r\nПричините за катастрофата засега са неизвестни. Според шведския сайт за проследяване на полетите в реално време Flightradar24 самолетът е имал \"необичайна нестабилна вертикална скорост\" след излитането, предаде bTV.\r\nЕтиопският премиер Аби Ахмед изрази в Twitter съболезнования на семействата на жертвите.     Българските власти изпратиха съболезнователни съобщения до етиопските си колеги.\r\nМоля приемете моето най-искрено съчувствие във връзка с този нелеп инцидент и безвъзвратната загуба на толкова много невинни човешки жертви“, пише премиерът Борисов.\r\n„Тази страшна новина днес разтърси целия свят. Моля да предадете моето най-искрено съчувствие и съпричастност към семействата на невинните загинали в това ужасно събитие“, пише външният министър Екатерина Захариева.", "date": "2019.03.10", "title": "Няма данни за българи на разбилия се в Етиопия самолет"}
{"url": "https://www.actualno.com/showbusiness/djenifyr-lopes-oficialno-se-sgodi-news_726197.html", "text": "  Дженифър Лопес се сгоди за приятеля си Алекс Родригес, съобщава британският вестник Daily Mail, цитиран от БГНЕС.     Само няколко седмици, след като отбелязаха втората годишнина от връзката си, певицата и бившият бейзболист публикуваха снимка на огромния диамантен годежен пръстен, който вече краси ръката на Джей Ло. Под поста в социалната мрежа „Instagram бившата звезда на \"янките\" написа лаконично: \"Тя каза \"да\".   Според близки на звездната двойка Алекс е предложил на любимата си на плажа. Двамата са на почивка в курорта \"Бейкърс бей\" на Бахамските острови.\r\nНовината идва на фона на друга, свързана с любовта, която обаче завърши по-зле. Двама влюбени от Иран бяха арестувани, след като се сгодиха пред ликуваща тълпа посетители в търговски център, съобщава BBC. Случката се разиграла в северния ирански град Арак, а видео от предложението за брак бързо набра популярност в социалните мрежи. За жалост щастие на младите влюбени не продължило дълго. Двамата били задържани от полицията за \"нарушаване на ислямските закони и ритуали под въздействието на уронващата морала западна култура\". Малко след задържането им влюбените били освободени под гаранция.    Това не е първият случай, в който иранци попадат под ударите на тежките закони в Иран, защото се забавляват. Миналата година длъжностно лице беше арестувано, след като чиновникът беше заснет да танцува по време на събитие в търговски център в град Машхад.", "date": "2019.03.10", "title": "Дженифър Лопес официално се сгоди"}
{"url": "https://www.actualno.com/america/desetki-jertvi-sled-prestrelka-v-noshten-klub-v-meksiko-news_726161.html", "text": "  Най-малко 15 души загинаха след стрелба в нощен клуб в централната част на Мексико, съобщава АФП. Четирима души са ранени, като състоянието им е сериозно.     Инцидентът в нощният клуб е станал в град Гуанахуато, където полицията провежда мащабна акция срещу криминални банди, замесени в кражба на гориво.   ", "date": "2019.03.10", "title": "Десетки жертви след престрелка в нощен клуб в Мексико"}
{"url": "https://www.actualno.com/society/chestvame-denja-na-spasenieto-na-bylgarskite-evrei-news_726182.html", "text": "  По повод Деня на спасението на българските евреи - 10 март, Организацията на евреите в България \"Шалом\" и Столична община организират в Шествие на толерантността и единението на българския народ \"Заедно за България. Заедно за Европа\".     Началото на шествието ще бъде дадено в 11:00 часа от зам.-кмета на Столична община доц. д-р Тодор Чобанов пред храм \"Света София\". Маршрутът включва отдаване на почит с минута мълчание пред Паметника на Незнайния войн, среща с представители на Светия синод на Българската православна църква пред храм-паметник \"Св. Александър Невски\", среща с народни представители пред сградата на парламента и ще завърши в 12:00 часа с официална церемония пред Паметника на спасението в парковото пространство между Народното събрание и Националната художествена академия, на която ще бъде почетена и паметта на 11 343 евреи от Беломорска Тракия, Вардарска Македония и град Пирот, депортирани в нацистките лагери на смъртта. Церемонията е с участието на председателя на Народното събрание Цвета Караянчева, кмета на София Йорданка Фандъкова, президента на Световния еврейски конгрес Н. Пр. Роналд С. Лаудер, посланика на Държавата Израел в България Н. Пр. Ирит Лилиан и председателя на Организацията на евреите в България \"Шалом\" доц. д-р Александър Оскар. Към шествието се присъединяват представители от еврейските общности в цялата страна.   Заключителната церемония по повод Деня на спасението на българските евреи ще се състои от 17:00 часа в Централната Софийска синагога с официално обръщение към българската еврейска общност от президента на Световния еврейски конгрес Роналд С. Лаудер. В рамките на церемонията ще бъдат връчени награди \"Шофар\" на посланика на Държавата Израел в България Ирит Лилиан, посланика на САЩ в България Ерик Рубин и Националния координатор за борба с антисемитизма и езика на омразата зам.-министъра на външните работи Георг Георгиев за големия им принос към развитието на толерантността и демократичността в българското общество.\r\nГлавен акцент на заключителната церемония е присъединяването на 9 български неправителствени организации към Меморандум за сътрудничество и партньорство в борбата с езика на омразата и дискриминацията в българското общество, подписан между ОЕБ \"Шалом\" и фондация GLAS на 15 февруари 2019 г.  ", "date": "2019.03.10", "title": "Честваме Деня на спасението на българските евреи"}
{"url": "https://www.actualno.com/balkani/pak-protesti-sreshtu-vuchich-v-syrbija-news_726179.html", "text": "  Масови протести срещу сръбския президент Александър Вучич се проведоха снощи в 25 града на Сърбия. Най-големият беше в Белград - там се събраха най-много демонстранти, предаде БГНЕС.     Протестите се провеждат от началото на декември, а повод за тях стана нападение срещу лидера на опозиционната партия \"Левица\" Борислав Стефанович и двама негови приближени в Крушевац.   Традиционно в столицата на Сърбия множеството се събра пред Философския факултет, а след това се отправи на мирно шествие по улиците на Белград. В центъра демонстрантите се събраха пред сградата на парламента и \"Радио и телевизия Сърбия\", която планираха в блокират в продължение на 3 часа. \"Излезте навън, страхливци\", скандираше множеството. Там имаше плакати с  образите на Вучич и военния министър Вулин, преобразен като \"Рамбо\".  Участниците \"излъчиха\" и една централна новинарска емисия. В нея бе  оповестено, че в Сърбия са проведени протести в 110 общини. В тях са  участвали над 150 000 граждани.\r\nПред събралите се граждани говори известният публицист Владимир Димитриевич. \"В тази страна сме свидетели на чисто насилие - от проекта Белград във вода, до опожаряването на домовете на критиците на режима. Не трябва да забравяме, че единственото лекарство е правовата държава\", каза Димитриевич и добави: \"Живеем в джунглата на Вучич с един клоун, който няма никакво чувство за хумор\".  След това демонстрантите се отправиха към площад \"Теразия\". Там говори артистът Бранислав Лечич. \"Никой не може да се пребори за нашата свобода - нито руснаците, нито американците, нито Брюксел. Сами трябва да се преборим за свободата си\", каза Лечич и припомни, че на 9 март 1991 година сърбите са протестирали срещу цензурата по време на режима на сръбския диктатор Слободан Милошевич. \"Имаме право да кажем собственото си мнение. Всяка национална медия е длъжна да предаде нашите послания. Хората трябва да разберат защо народът е по улиците и какво се говори тук\", каза още известният сръбски артист.\r\nЛечич припомни, че \"вълкът не пасе трева, защото има овце\". \"Е, сега ние сме тези овце. Цял живот пасем трева за тези вълци. Тези кръвожадни зверове, които ни изпиха мозъка, душата, костите, кръвта, целия наш живот. И това нещо продължава 28 години\", заяви пред множеството Бранислав Вучич и добави: \"Управляващите се държат точно по този начин. Те разделят народа, всяват страх. Искат да ни унижат, да ни обезсмислят - те се отнасят към нас като към овце за подстригване и за клане при нужда. Но няма да успеят. Когато народната съвест се разбунтува не ни е необходимо по-мощно оръдие - няма по-голяма сила от масовия протест и от солидарността\".", "date": "2019.03.10", "title": "Пак протести срещу Вучич в Сърбия"}
{"url": "https://www.actualno.com/plovdiv/kuklenskijat-manastir-rajsko-kytche-na-15-kilometra-ot-plovdiv-snimki-news_726061.html", "text": "  Едва на 15 километра югоизточно от Пловдив се намира . Със затоплянето на времето кукленският манастир „Свети Свети Козма и Дамян“ се превръща във за туристи от цяла България.     Няма единно становище кога е възникнала светата обител. Има данни, че тя е съществувала . Според някои данни Кукленският манастир остава невредим при първите нашествия на османските завоеватели в края на XIV век, но по-късно, през годините на османско владичество светата обител е разрушавана и съграждана на два пъти. Според редица данни, манастирът е останал невредим и през бурния XVII век, по време на помохамеданчването на родопските българи, когато между Костенец и Станимака (днешен Асеновград) са сринати до основи. За това загатва и народното предание, според което прогонените български монаси от Белочерковския манастир намерили убежище в Кукленския. Може би той е единственият, оцелял след погромите в района. За запазването на Кукленския манастир от уста на уста се предава и една . Според нея светата обител попада в ръцете на мохамеданин. Той имал дъщеря, която била неизлечимо болна. Научил за лековитата сила на приготвяните от монасите илачи и за водата от аязмото, той помолим християнските богослужители да опитат да излекуват момичето. Монасите успели да изцерят дъщеря му, поради което той и дори поискал да бъде погребан тук. Така дори след смъртта си той пазил светата обител, тъй като никой не смеел да оскверни гроба на мохамеданина. Всичко това се базира на легенди, но е факт, че манастирът е оцелял в тежките години на робство, когато много други християнски светини са били опожарени.   Целият манастирски комплекс е , ограден с обща манастирска ограда. Има две църкви – голяма и малка, жилищни постройки, където се намират монашеските килии, гостоприемница, състояща се от стаи за отсядане на поклонници и стопанските постройки. Извън манастирския комплекс е разположено аязмото.    В най – долната част от двора е голямата църква „Свети Свети Козма и Дамян”. Тя се счита за една от старите църкви в България. Сведенията за нея датират от XV век. Дължината й е 22 м., ширината -  8 м. Представлява кръстовидна, безкуполна постройка с два притвора. Във външния и до днес се пази голямата верига, с която са връзвали болните, идващи в манастира за изцерение. Манастирът е известен с това, че тук са водели хора с психични отклонения, които са намирали помощ от Козма и Дамян. Някои са били толкова зле, че са ги връзвали с веригата, защото бесовете не са им давали покой. Когато останели тук ден-два до седмица, бесовете са ги напускали. Помага много и лековитата вода, която блика от аязмото, намиращо се на около 200 метра от сградата на манастира. Днес манастирът е . Храмовият празник се чества на 1 юли и на 1 ноември, когато се почита паметта на Свети Свети Козма и Дамян. Дверите на обителта са винаги отворени за поклонници  и посетители, дошли да се помолят на Бога и светите братя за здраве и благословение и да потърсят спасение за душите си. Известен е още с народното си име „Свети Врачoве”. Според един ктиторски надпис върху аязмото, манастирът някога е носел и името „Свети Безсребърници”.   Светите братя Козма и Дамян живеели през 3 век в околностите на Рим. Те били възпитани във вяра и благочестие, привличало ги и лекарското изкуство. След като се изучили, заради тяхната любов към Бога и ближния, Творецът на света ги дарил и с чудодейната сила да лекуват всякакви болести и страдания сред хората. От голяма благодарност към Бога, светите братя лекували без да вземат пари от болните, затова били наречени безсребреници. Заради християнската вяра, която изповядвали, те били заплашени със смърт. Когато пратили войници да ги заловят, по желание на излекуваните от тях хора, лечителите се скрили в една пещера. Така вместо тях били заловени невинни хора. Щом двамата братя разбрали за това, те не могли да понесат мисълта, че друг може да пострада заради тях, затова отишли и се предали доброволно. Императорът бил склонен да ги освободи, ако те принесат жертва на езическите богове. Но щом изрекъл тези думи, той се свлякъл на земята. Така императорът бил постигнат от . Направил усилие да стане, но не успял. Тогава той осъзнал, че християнският Бог е истинският Бог, повярвал и помолил Светите братя да го излекуват, а от благодарност към тях ги освободил.  След това Св. Козма и Св. Дамян продължили да лекуват и да помагат на хората. Друг лекар обаче им завидял за славата, завел ги веднъж в гората и там по жесток начин ги убил в 284 г. Така Свети Свети Козма и Дамян завършили земния си живот и прославили Божието име със своята вяра и чудотворна сила.", "date": "2019.03.10", "title": "Кукленският манастир - райско кътче на 15 километра от Пловдив (СНИМКИ)"}
{"url": "https://www.actualno.com/healthy/94-sa-veche-sluchaite-na-morbili-u-nas-news_726172.html", "text": "  94 са случаите на морбили у нас досега, каза проф. Тодор Кантарджиев, директор на Националния център по заразни и паразитни болести.     \"Плашещо е, че в момента имаме два пъти повече заболели от морбили за седмица, отколкото миналата година\". Това каза в предаването \"Метроном\" на Радио \"Фокус\" директорът на Центърът по заразни и паразитни болести проф. Тодор Кантарджиев.   „Всички деца, които подлежат на ваксинация до 8-годишна възраст трябва да бъдат спешно ваксинирани и това е ангажимент на семействата и на родителите. Те трябва да знаят, че в момента в околните на нас държави положението е доста сериозно. Деца по-малки от 13 месеца, които не са ваксинирани, не трябва да контактуват с други деца и да не бъдат водени в страни, където има морбили. Защото сега настъпват прекрасните пролетни празници и масово родителите ще тръгнат с деца на няколко месеца да ги водят в Охрид, в Гърция, което не е правилно за момента“, предупреди проф. Кантарджиев. Той допълни, че Районните здравни инспекции взимат мерки да не се допуска приемът на деца, които не са ваксинирани, в детските заведения.", "date": "2019.03.10", "title": "94 са вече случаите на морбили у нас"}
{"url": "https://www.actualno.com/business/leko-poskypvane-na-cenite-na-edro-na-hranite-v-poslednata-sedmica-news_726193.html", "text": "  През изминалата седмица цените на едро на хранителните продукти в България се повишиха, показва Индексът на тържищните цени (ИТЦ). Той се повиши с 1,03% до 1,541 пункта, съобщава Държавната комисия по стоковите борси и тържищата (ДКСБТ), цитиран от \" \".     Миналата година ИТЦ достига най-високото си ниво през април - 1,534 пункта. Базовото ниво на индекса - 1,000, е от 2005 година.   Доматите от внос поскъпват тази седмица с 2,2%, до 2,28 лева за килограм, а цената на краставиците от внос пада с 1,1% до 2,62 лева за килограм. Картофите поскъпват с 15,1% и се продават по 1,07 лев за килограм на едро. Морковите се търгуват по 1,07 лева за килограм. Зелето поскъпва с 2,6%, до 1,20 лева за килограм.\r\nСъщевременно ябълките също поскъпват с 1%, до 1 лв./кг. Цената на портокалите се повишава с 8,3 на сто, до 1,30 лева за килограм. Мандарините поевтиняват с 1,8 на сто и се търгуват по 1,60 лева за килограм. Бананите поскъпват с 0,9 на сто, до 2,15 лева за килограм. Лимоните се продават по 1,65 лева за килограм.  Кравето сирене поскъпва с 2,7 на сто и се търгува по 6,01 лв./кг; кашкавалът тип \"Витоша\" се купува по 10,11 лв./кг, а олиото поскъпва с 0,5 на сто и се купува по 1,93 лева за литър. Каймата се търгува по 4,65 лева за килограм. Пакетче краве масло от 125 грама поскъпва с 3,6 на сто и се продава по 2,33 лева. Пилешкото замразено месо поскъпва с 2,6 на сто и и се продава по 3,90 лева за килограм на едро в края на седмицата. Захарта се търгува по 1,16 лв./кг, а брашното, тип \"500\" поскъпва с 3,3 на сто и се продава по 0,93 лева. Яйцата се продават по 0,20 лева за брой.", "date": "2019.03.10", "title": "Леко поскъпване на цените на едро на храните в последната седмица"}
{"url": "https://www.actualno.com/business/rykovoditeljat-na-bai-se-pohvali-s-investiciite-no-preskochi-vyprosa-dali-ima-chujdestranna-eksploatacija-news_726190.html", "text": "  През 2017 година общият обем на всички проекти, подкрепени от държавата върху които работи Българската агенция за инвестиции (БАИ), е 311 млн. лева, докато през 2018 година обемът е 850 млн. лева. Това заяви Стамен Янев, изпълнителен директор на БАИ, който добави: \"Считам, че общият тренд е възходящ\".     По думите на Янев сега БАИ работи по 70 преписки, чийто общ обем 1,7 млрд. лева. Според ръководителя на БАИ през 2019 година щяло също да има сериозен ръст на .    . Софтуерните компании  почват да се развиват все по-сериозно и в автомобилната индустрия,  продължи със завоите в говоренето Янев, който заяви, че така може да  реализираме \"подготвените си кадри\".\r\nНа въпрос на Българската национална телевизия (БНТ) какви са тенденциите на развитие, Янев наблегна на новите технологии и иновациите. Той отказа да коментира дали в България ще бъде открит завод на Volskwagen, като каза: \"Нека да не спекулираме\" предвид неофициалната информация, че германската автомобилна марка ще дойде у нас или в Сърбия и ще открие голямо предприятие, за производство на множество компоненти за германската марка. Говореше се за такава инициатива в Турция преди няколко месеца – бизнесът най-добре си знае какво къде и как да направи, заключи Янев.  Попитан обаче след като хвали и индустриалните зони кой ще работи там предвид всеизвестното изтичане на човешки капитал от България, Янев изрази увереност, че \"има все още кадри в България\", а и правителството почва да обръща по-голямо внимание на подготовката на кадри чрез засилване на съответните специалности в образованието. Има райони с висока безработица в България и затова БАИ предоставя освобождаване от данъци при реинвестиции на печалба в тях от бизнеса, като за последните 3 години имало данъчни облекчения от 80 млн. лева за такива компании.\r\nОцеляват не най-големите, а най-гъвкавите – в днешно време мениджмънтът трябва да пренасочва ресурс към определени продукти много бързо, настоя Янев.", "date": "2019.03.10", "title": "Ръководителят на БАИ се похвали с инвестициите, но прескочи въпроса дали има чуждестранна експлоатация"}
{"url": "https://www.actualno.com/burgas/krepostta-rusokastro-edna-zagadka-v-razvitie-news_724552.html", "text": "  Крепостта Русокастро . През миналата година тя беше обет на проучвате от страна на археолозите от Регионален исторически музей Бургас. Разкопките са спонсорирани от Министерство на културата и Община Камено, на чиято територия се намира крепостта.     48 метра от западната крепостна стена са . В част от нея е установена ранновизантийска крепостна стена широка два метра. Археолозите откриха и две нови кули с различни форми. Едната с правоъгълен план по протежението на западната крепостна стена, а другата северозападно от северния край на цитаделата. Последната е завършек на новоразкрита крепостна стена – мустак и е дълга осем метра.\r\nБойната кула е кръгла, и запазена височина малко над един метър. Датирана е от първа половина на XIII век. От същото време са и сградата с пилони от зидани каменни стълбове и цитаделата на крепостта.\r\nДруго интересно откритие, направено през 2018 година, е , който е стругован, с отвор през тялото. От монетите са намерени емисии на цар Иван Александър, цар Тодор Светослав, султан Мурад I, Шарл I Анжуйски, Гийом II Вилардуен, дожът Джовани Дандоло, на Палелозите до Андроник III, римски и ранновизантийски монети, както и фолиси от XI век.  „Запазената височина на архитектура е по-голяма от тази в Царевец, така че този обект може да се превърне във втори Царевец. Нашето желание е да реставрираме изцяло един фрагмент от крепостта, като стената бъде възстановена на височина до 10-11 метра - такава, каквато е била през Средновековието. Това ще бъде направено с оригиналните материали - всеки един камък от градежа е запазен, така че и дума не може да става за някаква бутафория\" - заяви Милен Николов, директор на РИМ-Бургас и ръководител на проучванията в Русокастро.\r\nРаботата на археолозите продължава и през 2019 година. Те ще се съсредоточат върху цялостното проучване на цитаделата на крепостта Русокастро. Очакванията на специалистите са, да се потвърди хипотезата, че Русокастро е бил замък на българския цар Иван Асен.    ", "date": "2019.03.10", "title": "Крепостта Русокастро – една загадка в развитие"}
{"url": "https://www.actualno.com/africa/11-novorodeni-pochinaha-v-tunis-zdravnijat-ministyr-podade-ostavka-news_726184.html", "text": "  Министърът на здравеопазването на Тунис Абдеррауф Шариф подаде оставка след смъртта на 11 новородени в болница в столицата на страната. Това стана само 4 месеца, след като той беше назначен на поста, предаде БГНЕС.     Бебетата са починали от септичен шок между 7-8 март, съобщи тунизийското министерство на здравеопазването. Министър-председателят на Тунис обяви, че е започнало разследване на държавната болница, както на медицинските ѝ практики и хигиената в нея.\r\nТунизийската педиатрична асоциация написа в изявление във Facebook, че е много вероятно бебетата да са станали жертва на инфекция, предизвикана от продукт за интравенозно хранене. Асоциацията призовава властите да \"хвърлят светлина\" върху ситуацията и припомня лошите условия, при които работят неонатолозите и педиатрите в страната.\r\nВ изявление на Министерството на здравеопазването на Тунис се казва, че са взети превантивни мерки, за да бъде избегната смъртта на други бебета. Всички новородени в родилното отделение са били прегледани.  Здравната система на Тунис, някога повод за гордост за страната, беше засегната от управленски и финансови проблеми, които занижиха стандартите и предизвикаха недостиг на лекарства, коментира АФП.  Архив ", "date": "2019.03.10", "title": "11 новородени починаха в Тунис, здравният министър подаде оставка"}
{"url": "https://www.actualno.com/chronicles/ubiti-sa-angel-i-ilija-chaushevi-news_725952.html", "text": "   (Въльо) е участник в комунистическото съпротивително движение по време на Втората световна война. Партизанин от чета \"Стефан Божков\" на Родопски партизански отряд \"Антон Иванов\"\".     Ангел Чаушев е роден на 28 август 1903 г. в с. Батак. Завършва прогимназиално образование. Притежава една от най-богатите библиотеки в Батак, изучава есперанто и е в кореспонденция с есперантисти от много страни, което му дава възможност да обогати своите знания и представи за света. Пише стихове.   По негова инициатива през 1928 г. се създава организация на БРП (к) в Батак. Избран е за неин секретар. За организиране и участие в митинги и събрания, за участие в дейността на кооперативните и други организации и за разпространение на идеите на социализма е многократно арестуван.\r\nУчаства в комунистическото съпротивително движение по време на Втората световна война. На 2 септември 1941 г. след инцидент с полицай по повод освобождаването от полицейски конвой на Тодор Коларов, преминава със своите другари в нелегалност. Участва в създаването на първата в Родопите партизанска чета. Приема партизанско име Въльо. Партизанин от чета „Стефан Божков“ на Родопски партизански отряд \"Антон Иванов\". Близо три години участва във въоръжената борба.  Загива на 10 март 1944 г. в сражение край гр. Брацигово заедно с брат си Илия Чаушев. е роден на 2 март 1914 г. е роден в с.Батак. Работи като горски работник и шофьор. Заедно с брат си Ангел възприема социалистическите идеи. Член е на РМС и на БРП и участва във всички техни прояви в Батак през тридесетте години на XX век.   Участва в комунистическото партизанско движение по време на Втората световна война. На 2 септември 1941 г. с другарите си, участвали в освобождаването на Тодор Коларов, преминава в нелегалност и е партизанин. Приема партизанско име Борьо. Той е един от най-смелите партизани и взема участие в десетки сражения с полицията и войниците от т. нар. ловни дружини. Командир на партизанската чета \"Стефан Божков\" от Родопски партизански отряд \"Антон Иванов\" (1942-1943).    ", "date": "2019.03.10", "title": "Убити са Ангел и Илия Чаушеви "}
{"url": "https://www.actualno.com/celebrate/sv-mychenik-kodrat-nikomidijski-news_726011.html", "text": "  В царуването на император Декий (249–251 г.) било предприето гонение против християнската вяра. Много християни били доведени в гр. Никомидия и там били затворени в тъмница. Съдебните власти очаквали чиновника, когото императорът трябвало да изпрати за съденето на християните. Страх обзел никомидийските християни. Едни бягали в планини и пустини, но други със спокойствие очаквали и мъчения, и смърт.     Между тия последните бил един млад християнин, на име Кодрат, човек от знатен род, богат и уважаван от всички. Без да се бои от смъртта, Кодрат дълбоко скърбял за своите едноверци и с всички средства се стараел да им помогне. Той с пари си откупвал право на вход в тъмницата, помагал на затворниците, утешавал ги и ги увещавал твърдо да пазят своята вяра и да не се боят от смъртта.\r\nСлед известно време пристигнал в града пратеният от императора главен съдия Перений. Той заповядал да доведат при него затворниците. Довели ги в съдилището, където се събрали множество жители от града; дошъл и Кодрат. Като видял, че някои от християните са обзети от страх, той почнал да се опасява да не би те да се отрекат от вярата си и когато съдията казал на затворниците: \"Нека всеки от вас съобщи своето име, звание и отечество\", – Кодрат веднага застанал между затворниците и гръмко отговарял за всички: \"Нашето име е християни. Нашето звание и благородство е да бъдем раби на Христа. Наше отечество е небето, където Господ ще всели уповаващите се на Него\".\r\nПерений, учуден от неговата смелост, казал на слугите си: \"Хванете тоя умопобъркан и го доведете близо до мене!\"  Без да дочака да го хванат, Кодрат се промъкнал през тълпата и застанал пред съдията. Всички присъствуващи със страх и съчувствие гледали на него, защото всички обичали Кодрата. Като се прекръстил, той казал на съдията:\r\n- Аз сам дойдох, за да ти говоря от името на всички мои братя. Прави по-скоро онова, за което си дошъл, и се убеди, че сме мъжествени Христови войници!\r\n- Кажи ми първо името си – казал му Перений.    – Аз вече ти казах, че ние сме християни; това е нашето име, и звание, и достойнство!\r\n– Послушай ме, приятелю – казал съдията – и принеси жертва на боговете!\r\nВ отговор на това Кодрат започнал да хули езическите богове и да слави истинския Бог. Тогава съдията заповядал да го бият и мъчат жестоко.\r\nДокато слугите изпълнявали заповяданото, съдията се обърнал към жителите на града и ги запитал за името на мъченика. Като узнал, че Кодрат е един от най-знатните никомидийски граждани, той се изплашил, заповядал веднага да прекратят мъченията и да го доведат при него.\r\n– Какво стори – казал му той, – като скри от мене името си? Ти сам нанесе позор на твоя славен род. И как си могъл ти да забравиш своето благородство и своя знатен род и да приемеш презряната вяра на християните?   – Предпочитам да бъда в дома на моя Бог, отколкото да живея в жилищата на грешниците, отговорил Кодрат с думите на Псалмопевеца (Пс. 83:11).\r\nПерений отново започнал с увещания и заплахи да го убеждава да се отрече от Христа. Кодрат оставал твърд и непреклонен във вярата си. Тогава съдията го предал на нови мъчения. Дълго и жестоко мъчили св. Кодрата. Той проявил непобедима твърдост и на всички увещания на съдия та отговорил само с изповядване на вярата си в Иисуса Христа. Най-после, понеже се свечерявало, отвели го заедно с другите затворници в тъмницата, като го оковали в тежки вериги.\r\nНа Перений било поръчано да обходи много градове и области за съдене на християните. След няколко дни той се отправил в Никея и заповядал да отведат след него Кодрат и другарите му. Като стигнал в Никея, той насрочил в езическия храм тържествено жертвоприношение и заповядал да доведат там християните.\r\n– Принеси жертва на боговете – казал той на Кодрат.\r\n– Аз съм раб на Христа – отгойорил мъченикът, – на Христа принасям в жертва себе си; а на твоите богове няма да принеса жертва.   – Ти не уважаваш царската воля – казал съдията.\r\n– Аз уважавам царя – отговорил Кодрат – и се моля за него да разбере той истината.\r\n– Ако ти се молиш за него, то трябва да изпълниш и повелите му, защото и във вашия закон е казано: отдайте кесаревото на кесаря, а Божието на Бога (Мат.22:21).\r\n– Ти си прав – отговорил светият мъченик – и затова аз се покорявам на царя и му плащам данък. Но аз съм длъжен преди всичко да служа на небесния Цар. Когато обаче Царят ми предлага или да принеса жертва на боговете, или да умра, то аз избирам последното и съм готов да умра за името на моя Бог.\r\n– Мнозина християни се съгласиха да принесат жертви на боговете – казал съдията. – Нима ти се смяташ по-добър от тях?   – Разбира се, аз ще бъда по-добър от ония, които отстъпиха от Бога, ако Му остана верен – отговорил Кодрат. – Но къде са ония, за които ти говориш?\r\nДовели в съдилището тълпа отрекли се от вярата християни. Вероятно съдията се надявал, че те ще убедят Кодрата да откупи живота си и безопасността си с цената на вероотстъпничеството. Но се случило съвсем друго.\r\n– Нещастници! Какво сте направили? казал им светият мъченик. – Нима вие не вярвате във възкресението на мъртвите и вечния живот, та дадохте Царството небесно за кратковременния земен живот? Или забравихте думите на Спасителя: \"Не бойте се от ония, които убиват тялото, а душата не могат да убият! А бойте се повече от Оня, Който може и душата и тялото да погуби в геената!\" (Мат. 10:28).\r\nХристияните паднали на колене, проливайки покайни сълзи: \"Ние се уплашихме от страданията, рабе Христов – викали те – и нас ни терзае нашият грях; защото желаейки да не изгубим временния живот ние умряхме за вечния живот.\"\r\nКодрат, забравяйки собствените си страдания, се зарадвал като видял искреното разкаяние на отпадналите.   - Не се отчайвайте, братя – казал им той. – Господ е милостив, молете Му се с покайни сълзи, твърдо изповядвайте Неговото свято име, измийте с кръвта си вашите прегрешения и Той ще ви прости!\r\nВсички започнали да се молят, като плачели с глас.\r\nСъдията чул за случилото се и заповядал още повече да усилят мъченията на Кодрат. Изпълнен с духовна радост и любов към ближните, светият мъченик бил равнодушен към собствените си страдания. \"Господи – молел се той, – вземи моята душа заради техните души и се смили над тях!\" Вдъхновени от неговата молитва, отреклите се християни се изпълнили с ново усърдие. Всички те пламенно се молили и във време на тяхната молитва последвала небесна личба. Те чули гласове на ангели, които се молели заедно с тях, и необикновена светлина ги озарила. Съдията заповядал да отведат всички в тъмницата, където затворили и мъченика.\r\nНа другия ден съдията ги повикал при себе си и им заповядал да извършат жертвоприношение на боговете. Но християните твърдо изповядали вярата си. Обещанията и заплахите на съдията останали тоя път безсилни и всички вярващи той осъдил на смърт. Перений водил Кодрата със себе си по всички градове, които обхождал, като го предавал често на жестоки изтезания. Но никакви страдания не могли да победят вярата на светия мъченик, а напротив – неговата твърдост спечелвала нови служители на Иисуса Христа. В Кесария, където св. Кодрат бил измъчван, пред целия народ, множество християни смело обявили вярата си в Христа и двамина – Саторин и Руфин, умрели мъченически за нея. Най-после св. Кодрат бил посечен с меч. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.03.10", "title": "Св. мъченик Кодрат Никомидийски"}
{"url": "https://www.actualno.com/europe/verojaten-bydesht-predsedatel-na-ek-shte-govori-s-orban-za-mjastoto-mu-v-enp-news_726198.html", "text": "  Кандидатът на Европейската народна партия (ЕНП) за председател на ЕК Манфред Вебер съобщи, че в близките дни ще се срещне с унгарския премиер Виктор Орбан.      \"Фидес\" е заплашена от изключване от ЕНП, заради негативната кампания срещу ЕК и нейният председател Жан-Клод Юнкер за предстоящите евроизбори. Тези дни Будапеща започна да сваля антиевропейските плакати с образа на Жан-Клод Юнкер и на милиардера от унгарски произход Джордж Сорос. ЕНП ще решава съдбата на \"Фидес\" на 20 март.   Преди два дни самият Орбан заяви, че \"Фидес\" ще обсъди съюз с полската консервативна \"Право и справедливост\", ако напусне дясноцентристката Европейска народна партия. \"Промиграционните политици ни нападнаха в Европейската народна партия\", заяви Орбан пред държавното радио \"Кошут\". \"Тези политици искат да превърнат ЕНП в \"международна организация за миграция\", добави той.\r\n\"Ако се окаже, че трябва да започнем нещо ново в Европа и е възможно това да е краят на дебата, че нашето място не е в крайна сметка в ЕНП, а извън нея - макар че бих предпочел да постигна трансформация в ЕНП и реформа, например, че в нея ще има място за антимиграционни сили като нас - но ако има нужда да се започне нещо ново, тогава очевидно първото място, където ще преговаряме, е Полша\", каза още Орбан.  ", "date": "2019.03.10", "title": "Вероятен бъдещ председател на ЕК ще говори с Орбан за мястото му в ЕНП"}
{"url": "https://www.actualno.com/analysis/venecuela-kakvo-sledva-news_726188.html", "text": "  Както кризата във Венецуела се разгаря и все още не е сигурно дали президентът Никола Мадуро ще се задържи на власт или лидерът на опозицията Хуан Гуайдо ще осигури прехода на страната.     Привържениците на двамата \"премериха сили\", но според данни на западни медии тези на Гуайдо са били 4 пъти повече от тези на Мадуро. В Каракас се стигна и до боеве между полицията и подкрепящите Гуайдо, а протестът стана факт след поредното спиране на тока в цяла Венецуела. Заради липсата на ток 15 пациенти с тежки бъбречни заболявания са починали, след като не са успели да преминат хемодиализа. Повече от 10 200 души на хемодиализа на територията на цялата страна са застрашени заради проблемите с тока, твърди Франсиско Валенсия, директор на правозащитната групировка Codevida.   Но какъвто и да е крайният изход, изглежда решението е в ръцете на военните. Какви са вариантите - представяме анализ на АФП, публикуван от БГНЕС:   Гуайдо, който се радва на силната подкрепа на населението, се върна във Венецуела тази седмица след пътуване в Латинска Америка, за да помогне за координирането на доставките на хуманитарна помощ – неуспешен опит, който Мадуро описа като предвестник на американската военна интервенция.\r\nСамообявилият се временен президент - признат от над 50 държави, включително САЩ и – не беше при завръщането си, въпреки факта, че е нарушил забраната за пътуване. Обратно на родна земя, той обеща да увеличи броя на протестите и да продължи да затруднява живота на Мадуро, а именно чрез призив за стачка в обществения сектор и искане от Европейския съюз да затегне санкциите срещу социалистическото правителство.\r\nТози вид натиск може да тласне военните към това да прегърнат идеите на Гуайдо и \"да съборят режима, като проправят пътя за преход чрез избори\", казва от Вашингтонския мозъчен тръст \"Интер-американски диалог\". \"Досега има недостатъчно признаци, че това може да се случи, но е възможно\", гласи коментарът.       Първо, санкциите, наложени от американския президент Доналд Тръмп, включително ембарго върху горивата, ще направят живота на венецуелците още по-труден. Това създава потенциал за потъпкване на имиджа на Гуаидо, посочва анализаторът Луис Висенте Леон, представител на Datanalisis.\r\nВсъщност някои - включително политологът Луис Саламанка - вярват, че Мадуро залага на стратегия за \"изчезване\" от Гуайдо. Рейтингът на Мадуро се е понижил само до 14%, според Datanalisis, но лоялността на военните към него е силна.\r\nВ опит да отнеме от Мадуро една от последните му крепости, Гуайдо предложи на военните амнистия, ако дезертират - освен ако не са обвинени в престъпления срещу човечеството. Според Гуаидо, през последните седмици около 700 военнослужещи и полицаи са напуснали от Мадуро, въпреки че сред няма високопоставени служители.      За привличането на командващите длъжностни лица ще са необходими \"специфични гаранции\", особено за лицата, замесени в корупция и нарушения на правата на човека - да не говорим за икономически интереси. \"Преход като този ще отнеме повече време, но би увеличил вероятността той да не бъде насилствен\", според Шифтер.\r\nВойниците се страхуват да бъдат унищожени от ново правителство или да се провалят в бунт срещу Мадуро, така че всяка амнистия трябва да бъде \"договорена лице в лице\". Това би могло да доведе до решение, в което \"военните да запазят контрола на своите сили като гаранция за самозащита\".\r\nМеждународната контактна група за Венецуела, съставена от страните от ЕС и Латинска Америка, настоя за преговори между правителство и опозиция. Досега обаче това не се е случило. Третият сценарий би могъл да покаже откъсване на военните от Мадуро и организиране на избори, или той да бъде свален с традиционен преврат, според Шифтер.   \"Сценарият за военна интервенция, водена от САЩ, изглежда все по-малко вероятен - но той не може да бъде изключен, в зависимост от това как се развива ситуацията\", казва Шифтер.\r\nГуайдо поиска от Групата в Лима - предимно латиноамериканските държави, които признават неговото ръководство - да разгледа всички възможности, но отказа да се намеси със силови методи. Въпреки това, анализаторът Диего Моя-Окампос от IHS Markits смята, че сценарият \"намеса\" все още е на дневен ред по две причини. Първата е \"величината и мащабът\" на хуманитарната криза - и втората - възможността Мадуро \"да може да атакува Гуайдо или контролирания от опозицията парламент.\"\r\nНо Леон предупреди, че намесата може да отприщи същия тип хаотично насилие от лоялни на Мадуро отряди, които се появиха по време на неуспешния опит за доставка на хуманитарна помощ.\r\nИ регионалният конфликт - с участието на колумбийските партизани, действащи в граничните райони - също не е изключен, казва Шифтер.", "date": "2019.03.10", "title": "Венецуела - какво следва?"}
{"url": "https://www.actualno.com/europe/velikobritanija-otne-grajdanstvoto-na-dve-bulki-na-isljamska-dyrjava-news_726199.html", "text": "  Отнеха британското гражданство на още две жени, които в момента живеят в сирийски бежански лагери с децата си, предаде БГНЕС.     Новината идва на фона на съобщението за смъртта на 3-седмичния син на Шамима Бегум, която на 15-годишна възраст напусна Лондон, за да се присъедини към \"Ислямска държава\", като британското ѝ гражданство също беше отнето.   Двете млади жени с отнето гражданство са Рийма Икбал и сестра ѝ Зара – и двете от Източен Лондон. Британското министерство на вътрешните работи заяви, че решението на властите е взето въз основа на доказателства и след дълго обмисляне и отказа да коментира \"индивидуални случаи\".\r\n30-годишната Рийма и 28-годишната Зара в момента живеят в различни бежански лагери в Сирия. Двете жени имат пет момчета под 8-годишна възраст. Родителите на двете сестри са от Пакистан, но не е ясно дали имат двойно гражданство. Според в. Sunday Times двете сестри са заминали за Сирия през 2013 година, след което са се омъжили за бойци на \"Ислямска държава\", които са отговорни за заснемането на убийствата на западни заложници.  ", "date": "2019.03.10", "title": "Великобритания отне гражданството на две \"булки\" на \"Ислямска държава\""}
{"url": "https://www.actualno.com/europe/italija-vremenno-sprja-goljam-jp-proekt-s-francija-news_726195.html", "text": "  Италианският премиер Джузепе Конте временно спря изграждането на високоскоростната железопътна връзка с Франция след политически разногласия заради проекта, предаде БГНЕС.     Мултимилиардният проект е силно критикуван от движението \"Пет звезди\", което представлява Конте, но има подкрепата на коалиционния му партньор \"Лигата\". Проблемите около железопътната връзка вътре в италианското правителство идват на фона на дипломатическото напрежение с Франция за имиграцията.   Железопътната връзка е съвместен проект на Рим и Париж, целящ да свърже Торино с Лион посредством 58-километров тунел под Алпите. Очаква се след пускането в експлоатация на линията времето за пътуване между двата града да намалее наполовина, а именно до два часа. Тунелът ще съкрати и времето за пътуване между Париж и Милано от сегашните седем на четири часа.\r\nСтойността на тунела от Торино до Лион се очакваше да бъде около 8,6 милиарда евро, но италианското правителство заяви, че сумата е по-вероятно да е около 20 милиарда евро. Проектът стартира преди около 20 години, като част от тунела вече е прокопан. Завършването му е предвидено за 2025 година. Доклад на италианското правителство твърди, че линията няма да е печеливша и прогнозира 7 млрд. евро загуби до 2059 г. Но методологията в документа бе подложена на силни критики.  ЕС първоначално обеща да финансира 40% от проекта, делът на Италия да е 35%, а на Франция - 25%. В петък френската транспортна министърка Елизабет Борн заяви, че Еврокомисията е предложила да увеличи дела си до 50%, като Италия и Франция покрият по 25%.\r\nНапрежението ескалира в четвъртък, докато вицепремиерът Матео Салвини и лидер на \"Лигата\" заяви, че що продължи да участва в коалицията, докато не се натрупат твърде много \"не\" срещу тунела и други инфраструктурни проекти. Лидерът на \"5 звезди\" Луиджи ди Майо, който също е вицепремиер, отвърна, като обвини Салвини в безотговорност с настояването си да се продължи тунелът. В събота Ди Майо се опита да успокои тревожите за правителствена криза, като написа във Facebook, че спорът \"е решен положително\". А Салвини заяви, че \"няма да има криза\".", "date": "2019.03.10", "title": "Италия временно спря голям жп проект с Франция"}
{"url": "https://www.actualno.com/business/po-malko-rusnaci-se-kanjat-da-dojdat-v-bylgarija-skoro-shte-ima-plan-kak-da-privlichame-chartyri-news_726224.html", "text": "  Ранните записвания към момента сочат между 15 и 25% спад на руските туристи в България. Това каза министърът на туризма Николина Ангелкова пред БНР.     Ангелкова обяви, че се мисли за инструмент, чрез който да се подпомагат чартърните полети, така че да се привлекат повече полети към България. Става дума не само за руските туристи, а за целия сектор.   \"Съвсем скоро предстои да представим детайли по това предложение. Проучваме практиките на нашите партньори, които се явяват и наши конкуренти в някои сектори. Смятам, че ще успеем да предложим едно изключително добро и работещо решение. Максимално скоростно работим по тази тема, за да можем да бъдем конкурентоспособни на държавите, които не са членки на ЕС. Буквално борбата в момента е за всеки един турист. Конкуренцията в сектора е много голяма\", обясни Ангелкова.\r\nПрави се икономически анализ по отношение на възможността за превоз на туристи с техните леки автомобили чрез фериботната линия Бургас-Новоросийск, каза още Николина Ангелкова.  Иначе, по думите ѝ приходите от туризъм през миналата година са 8,4 млрд. лева. Министърът отчете, че при изминаващия зимен сезон се наблюдава лек спад от около 3% в сравнение с миналата година. За месеците декември и януари има спад на дошлите от Турция в рамките на 17%. Има лек спад и при гръцките туристи. За последните 3-4 години обаче има увеличение на германските туристи (за цялата година) с 39%. За миналата година те са достигнали почти 900 хил. души.", "date": "2019.03.10", "title": "По-малко руснаци се канят да дойдат в България, скоро ще има план как да привличаме чартъри"}
