{"url": "https://www.actualno.com/society/karlsberg-bylgarija-pravi-proizvodstvoto-na-bira-zeleno-news_706127.html", "text": "   Това стана ясно по време на тур в благоевградската пивоварна на \"Карслберг България\", който бе част от Националната бирена академия. Тя е инициатива на Съюза на пивоварите в България (СПБ) и има за цел по прозрачен и достъпен начин да покаже чистотата и интегритета на пивопроизводството.     „Карлсберг България“ е единственият производител на бира в страната с две пивоварни  – в , където се произвеждат \"Пиринско\", сайдерът Somersby и други продукти, и където пък се прави \"Шуменско\".\r\nКомпанията, в която работят над 500 души, активно развива проекти, свързани с околната среда. Една от последните големи инвестиции, на стойност 5 милиона лева, е тази за изграждането и пускането в експлоатация на Анаеробният биологичен реактор на инсталацията осигурява биологичното третиране на 100% от отпадните води на завода.   \"Пречиствателната станция е нашата гордост. Все още не я използваме напълно, защото трябва да довършим документална част с Агенция Митници, тъй като биогазът стана акцизен продукт. Идеята е в бъдеще да използваме този биогаз, който се образува при пречистването на водата\", обясни Методи Стоянов, директор \"Производство\".\r\nПрез 2019 година ще започне изграждането на аналогична станция и в пивоварната в Шумен.\r\nЕдна от топ целите на \"Карлсберг\"  \"Този въглероден отпечатък се получава от разхода на електричество и природен газ. По-краткосрочната ни цел е до 2022 г. той да бъде намален наполовина\", допълни Методи Стоянов.    Резултат от усилията за опазване на природните ресурси е фактът, че за последните 3 години. Това означава, че консумацията на природен газ е намаляла с над 15 % на база произведена продукция. Иновативен е и проектът за „short neck” капачки на пластмасови бутилки, които са с по-къса гърловина и по този начин  \"Тази година започнахме с фотоволтаици за топла вода, като снабдяваме една голяма част от производствто ни с топла вода именно от слънчева енергия. Целта е тези проекти да се разширяват и в бъдеще и административната сграда да бъде захранена със слънчева енергия. Работим по възобновяване на всички енергийни източници - когато харчим една енергия, да можем да върнем половината от нея в производството\", каза още Стоянов.\r\nСред основните мисии на \"Карлсберг България\" е и Във фабриките има специални трафик планове, сигнализации и визуализации, които подпомагат безопасния труд. Провеждат се и множество обучения за т.нар life-saving rules - правила на база истински инциденти, които са се случвали, за да не се повтарят повече.\r\nПо време на посещението в пивоварната  „Пиринско пиво“ бяха показани отблизо стъпките в производствения процес и технологиите, които са неизменна част от получаването на крайния продукт с емблематично качество. Разгледани бяха     У нас портфолиото на \"Карлсберг България\" включва 12 основни национални и международни марки пиво, които се предлагат в 21 различни асортимента и десетки разфасовки на опаковките. По данни на Nielsen, брандът „Пиринско“  е лидер на бирения пазар в България през последните 2 години. От местен, регионален бранд той се превръща в национална бирена марка номер едно. За 2017 година Пиринско държи близо 20% дял в обем (19,7%) от пазара на бира в страната.\r\nПо данни на СПБ, Така например през първите 6 месеца на тази година, в Благоевград е консумирало бира 14 пъти месечно, като средните за страната стойности по този показател са 13 пъти месечно. За същия период, са консумирали бира 4 пъти месечно.\r\nА какви са предстоящите тенденции в производството и консумацията на пиво? Според Методи Стоянов следващият хит ще бъдат които освен вкусни, са и полезни, тъй като съдържат определени витамини.", "date": "2018.11.14", "title": "\"Карлсберг България\" прави производството на бира \"зелено\""}
{"url": "https://www.actualno.com/blagoevgrad/protestyt-kraj-gkpp-kulata-bil-nezakonen-news_706129.html", "text": "  След една особена напрегната неделя, когато целият Югозапад бе блокиран от протести, МВР излезе с официална информация по проведените шествия. Оказа се, че      „В Община Разлог и Община Благоевград е получено заявление за провеждане на протести и те са разрешени от съответните кметове”, коментират от МВР.   В Петрич е имало официално питане до общинската администрация, но не е било одобрено. В предложението е било отбелязано, че протестът ще се проведе  на 11.11.2018 г. от 12.00 часа  в района на зеленчукова борса с. Кърналово, общ.Петрич, на главен път III-108. Петричани обаче не се трогнаха от този отказ и блокираха Е79 в продължение на часове, като се присъединиха към протестиращите от Благоевград и Дупница. , коментират от МВР. Припомняме, че там блокадата беше най-силна, като жители на гр. Кулата и гр. Сандански се обединиха в протестните си действия.  В понеделник пък Благоевград се готви за нов протест, както вече писа . В мрежата вече усилено вървят планове как ще протекат протестните действия. Според някои от организаторите, планът бил в 18:30 часа всички да се срещнат на паркинга на голям хранителен магазин, а след това да направят пешеходно шествие до централите на всички политически партии в града, Не е ясно все още дали това ще бъде планът, или действията ще протекат както в неделя и ще бъдат затворени пътища и магистрали.   ", "date": "2018.11.14", "title": "Протестът край ГКПП Кулата бил незаконен"}
{"url": "https://www.actualno.com/politics/pravitelstvoto-shikalkavi-s-pozicijata-si-za-pakta-za-migracija-na-oon-news_706122.html", "text": "   , дори и след съвместно заседание на вътрешната и външната комисия на парламента, предаде репортер на Actualno.com      да отговори  дали България ще се присъдини към пакта или ще бъде уважено решението взето на Коалиционен съвет преди дни, че държавата ни няма да се присъединява към него.   До пакта се стигна след съгласие между страните от общността, ЕС и ООН, че трябва да се търси общ подход за решаването на глобалния проблем. . Това твърдение направи външният министър Екатерина Захариева.  \"Ако България се присъедини към Споразумението за миграция на ООН можем да кажем кои части от него и мерки ще бъдат считани от нас за приоритетни и към кои цели няма да се приесъдиняваме и няма да бъдат приоритетни за България\". заяви тя. Захариева обясни, че никой не е принуждавал България да се присъединява към него.  Външният министър отбеляза, че засега Унгария и Австрия официално са заявили, няма да се присъединят към пакта на ООН.       По думите на Ектерина Захариева, според експертите на МВР, МВнР и МТСП - голяма част от мерките залегнали в Пакта ще бъдат от полза за България.\r\nВътрешният министър Младен Маринов коментира, че Глобалният пакт за миграцията и допълни, че България и сега работи за борбата с нелегалната миграция и разбиването на мрежите на контрабандистите.\r\nПо думите му към момента дейността на МВР допринася за това България да контролира напълно миграционната ситуация и да поддържа сигурността на външната граница на ЕС.\r\nТой посочи като пример, че има над 30 случая, при които за първите шест месеца на годината са задържани над 250 лица на гръцка и турска територия по информация, подадена от българските органи на реда. Както и, че има образувани 131 разследвания за каналджийство.\r\nМинистерството на труда и социалната политика отбеляза, че по въпросите от неговата компетенция - трудовата миграция и социалното приобщаване,       През последните седмици БСП и ВМРО подеха инициатива протжв пакта. Първоначално против споразумението се изказа евродепутатът от ВМРО Ангел Джамбазки.\r\nЛидерът на БСП Корнелия Нинова пък обвини премиера Бойко Борисов, че се подготвя да присъедини България към пакта. Впоследствие от правителството ѝ отговориха, че не е взимано подобно решение, за да се стигна до съвместния дебат на комисиите. И след него обаче позицията на страната не стана окончателно ясна.", "date": "2018.11.14", "title": "Правителството шикалкави с позицията си за Пакта  за миграция на ООН"}
{"url": "https://www.actualno.com/europe/britanskoto-pravitelstvo-odobri-sporazumenieto-za-brexit-news_706155.html", "text": "   Това става ясно от изявление на британския министър-председател Тереза Мей, предават AFP и \"Фокус\".     „Колективното решение на кабинета бе, че правителството подкрепя проектоспоразумението с политическа декларация“, заяви Мей пред офиса ѝ на Даунинг Стрийт 10.   Европейската комисия публикува  текста на окончателния проект за споразумение за излизане от  Великобритания от ЕС, документът е с обем 585 страници. е публикуван на  уебсайта на Европейската комисия под заглавието: \" за  споразумение за оттегляне на Обединеното кралство Великобритания и  Северна Ирландия от Европейския съюз и Европейската общност за атомна  енергия, договорено на преговарящите на 14 ноември 2018 г.\". Основата на раздора т.е. границата между е решена по следния начин - ще има обща евро-британска митническа зона, която ще е в сила през транзитния период след излизането на Великобритания от ЕС докато не бъде оформено търговско споразумение между двете страни. Това означава, че мита ще има само за рибни продукти и морски продукти. Преди 1 юли, 2020 година, Лондон може да поиска увеличение на транзитния период, който трябва да е 2 години.  Освен това - в проектодоговора се казва, че гражданите на ЕС и техните семейства ще продължат да имат право да се местят да живеят и работят във Великобритания до края на преходния период след Brexit– декември 2020 година. Тези, които успеят да вземат жителство до края на преходния период ще могат да останат и след прехода, а ако останат да живеят 5 години в Обединеното кралство, ще мога да остана за постоянно. Но след като този период приключи Великобритания може да изиска от гражданите на ЕС допълнителни документи за пребиваване.", "date": "2018.11.14", "title": "Британското правителство одобри споразумението за Brexit"}
{"url": "https://www.actualno.com/blagoevgrad/uvelichiha-zaplatite-na-slujitelite-v-detskite-jasli-v-blagoevgrad-news_706131.html", "text": "  В Благоевград се състоя среща между кмета на града д-р Атанас Камбитов и синдикални лидери от КТ \"Подкрепа и КНСБ. Повод за срещата беше подписване на анекс за увеличаване на заплатите на помощния персонал в детски ясли в Благоевград.     Увеличението на тяхното възнаграждение ще бъде с 11.11% и ще влезе в сила със задна дата, от 1 ноември. Добрата новина касае В момента те взимат 535 лв., като им се признава и клас прослужено време. дойде след решение на общинската администрация през месец април. Новите заплати ще бъдат 590 лв.   \"Продължаваме да работим и в посока осигуряване на отлични условия за децата в детските заведения. Непрекъснато подобряваме материално-техническата база и следим нивото на възпитателния процес. Осигуряваме и здравословна храна, като менюто е изцяло съобразено с изискванията на Министерството на здравеопазването\", коментира кметът на града в личния си профил в социалната мрежа.\r\nВъпреки добрата новина обаче, според информация на НСИ, Със сумата от 740 лв. благоевградчани се оказаха в дъното на класацията, изпреварени дори от Видин, който от много време беше първенец по най-ниски заплати.  Липсата на работни места, голямата безработица и проблеми в социалната политика са най-големите критики, които гражданите отправят към кмета.   ", "date": "2018.11.14", "title": "Увеличиха заплатите на служителите в детските ясли в Благоевград"}
{"url": "https://www.actualno.com/blagoevgrad/godina-sled-smyrtta-na-studentka-v-blagoevgrad-obshtinata-sloji-svetofar-na-lobnoto-j-mjasto-news_706128.html", "text": "  Усилена дейност течеше днес на благоевградското кръстовище на улиците „Славянска” и „Дойран”. Страховитото кръстовище от години смущава съня на благоевградчани с честите си катастрофи, опасността от пресичане и един смъртен случай, ужасил града за месеци наред.     Преди една година студентката Фатме губи живота си на оживеното кръстовище, след като товарен автомобил я помита. Съдът не доказа вината на шофьора, но случаят предизвика вълна от негативни реакции против общинската администрация.   След инцидента общината обеща редица мерки: светофар, постоянен полицейски конрол и промяна на пътната настилка. Засега успяха да изпълнят само едното от условията: пътната настилка.\r\nТази сряда обаче започна работата по изграждането на светофарна уредбаа. Работниците се появиха на улицата малко преди обяд, за да монтират началната част на уредбата.   „С монтирането на светлинната уредба ще бъде регулирано движението на моторни-превозни средства и ще бъде улеснено преминаването на пешеходци по една от най-натоварените артерии в града”, коментираха от общинската администрация.\r\nБдителни граждани обаче веднага коментираха, че    „Аз съм шофьор и колоездач и желая да споделя, че улицата в посока от поликлиниката към болницата всяка вечер се използва за гонки на коли и мотори. Не смятам, че това е мястото”, коментира мъж от Благоевград.    Живеещи в квартала коментираха пред , че чакат с нетърпение светофара. Те ставали често свидетели на леки катастрофи, или неправилно изпреварване, затова новото подобрение със сигурност ще облекчи ежедневието им.", "date": "2018.11.14", "title": "Година след смъртта на студентка в Благоевград, общината сложи светофар на лобното й място"}
{"url": "https://www.actualno.com/society/protestirashtite-majki-24-dni-prikanvame-kym-moral-v-politikata-video-news_706125.html", "text": "  “24 дни приканваме към морал в българската политика и няма морал”. С тези думи започна тазвечершният протест на майките на деца с увреждания и граждани, които ги подкрепят, под прозорците на властта, предаде репортер на      “Ако някой успее да устои зад една кауза толкова, колкото майките устояха, ние ще го подкрепим лично”, категорични бяха протестиращите, които продължават да искат оставката на вицепремиера Валери Симеонов.   На 24-я си ден недоволството премина в    По-рано майките стартираха инициатива за разпращане на имейли към заместник-министър председателя с призиви да се оттегли от кабинета “Борисов 3”. Във Facebook страницата на инициативата “Системата ни убива” те написаха, че към 18:00 ч. днес на електронния адрес: Акции в подкрепа на майките на деца с увреждания имаше по традиция и в други градове на страната.        ", "date": "2018.11.14", "title": "Протестиращите майки: 24 дни приканваме към морал в политиката (ВИДЕО)"}
{"url": "https://www.actualno.com/society/dyrjavata-shte-chisti-vyzduha-sys-zakonodatelni-promeni-i-evroprogrami-news_706120.html", "text": "   Това са част от мерките, предвидени в проекта за изменения на Закона за качеството на атмосферния въздух, който е на път към пленарна зала. Проектът бе одобрен от парламентарната икономическа комисия след разяснения от страна на екоминистъра Нено Димов.     Той поясни, че според замислените промени Това ще бъде доказвано със сертификати от производителите и вносителите, а контролът ще бъде изпълняван от ДАМТН, като ще бъде акредитирана една българска лаборатория за проверки, включително по сигнали. При установяване на гориво, което не отговаря на изискванията, се предвижда конфискация в полза на държавата.   Това, на което кметовете се противопоставят, е санкцията, която ще им бъде наложена, ако не постигат конкретни резултати за подобряване на качеството на въздуха, призна Нено Димов. \"Под конкретен резултат разбираме поясни той и апелира за политическа воля за решаване на проблема.\r\nДрагомир Стойнев от БСП повдигна въпроса как чрез в сектора би се съдействало за решаване на проблема. Той посочи, че 7 общини - Благоевград, Бургас, Видин, Димитровград, Монтана, Смолян и Столична община, ще си разпределят около 65 млн. евро като мярка за подобряване на въздуха, докато други общини като Гълъбово, където има значително промишлено замърсяване и повишена заболеваемост, остават извън програмата. Министър Димов обясни, че от 2 години Гълъбово няма превишение на фините прахови частици и не е в наказателната процедура. Изисква се общините да имат програми за качеството на атмосферния въздух, битовото отопление да е идентифицирано като основен източник и да имат предприети мерки за подмяна на уредите на твърдо отопление, отбеляза Димов и уточни, че това са мерки, насочени единствено и само към домакинствата.  Според отговора на Нено Димов избрани са 7, а не 25 общини, заради ограничения ресурс. Той изрази надежда в следващия програмен период да бъдат предвидени пари за всички общини в наказателната процедура.", "date": "2018.11.14", "title": "Държавата ще чисти въздуха със законодателни промени и европрограми"}
{"url": "https://www.actualno.com/balkani/oficialno-gruevski-njama-imoti-a-bankovite-mu-smetki-sa-prazni-news_706133.html", "text": "         Това предава скопският телевизионен канал „1 ТВ“, цитиран от \"Фокус\".   Все пак той получава заплата като депутат в парламента, независимо, че в сряда тя бе намалена заради неоправдано отсъствие от заседанията.\r\nМедията, коментира, че, „докато беше на власт бедният премиер, се предполага, че той и неговите сътрудници за изнесли от държавата милиони в чуждестранна валута“.  Телевизията отбелязва също, че Груевски е прекарал първата си нощ в Унгария в луксозния хотел „Коринтия“ в центъра на града.", "date": "2018.11.14", "title": "Официално Груевски няма имоти, а банковите му сметки са празни"}
{"url": "https://www.actualno.com/blagoevgrad/uvolniha-gorski-nadziratel-prevozval-nezakonna-dyrvesina-news_706144.html", "text": "        Заповедта за освобождението му е от 13 ноември и е подписана от директора на Държавно горско стопанство „Дикчан“ – Сатовча инж. Исмаил Моллов, предаде кореспондент на    Освен най-тежкото наказание, Бошнаков е получил и два акта – за транспортиране на дървесина без контролна горска марка и без превозен билет.\r\nКакто вече ви информирахме, нарушението на горския служител бе установено при съвместна акция на контролното звено на ЮЗДП и Гранична полиция – Гоце Делчев. Тя се проведе на 23 октомври около 21.50 часа в района на село Вълкосел.  Тогава Бошнаков бе заловен да управлява микробус с 4 кубични метра иглолистна дървесина за огрев без превозен билет.", "date": "2018.11.14", "title": "Уволниха горски надзирател, превозвал незаконна дървесина"}
{"url": "https://www.actualno.com/interest/otkriha-priznaci-za-tova-che-v-mozyka-moje-da-ima-chrevni-bakterii-news_706088.html", "text": "  В клетките на главния мозък на здрав човек, вероятно живеят бактерии. Това стана ясно по време на ежегодния конгрес на Обществото на невролозите в САЩ, където бяха показани снимки с висока резолюция, направени под микроскоп.     \"Благодарение на снимките, направени под електронен микроскоп, учените установили, че в астроцитите - клетките, които помагат на невроните , а също така в някои неврони живеят бактерии, които се срещат в червата.   Бактериите са били установени в мозъка, както на здрави хора, така и на болни от шизофрения. Засега не е ясно каква роля играят микроорганизмите - положителна, отрицателна или неутрална, пише испанското издание АВС.\r\nИзследването е осъществено от Розалинда Робъртс, Кортни Уокър и Чарлин Фармер от университета в Алабама.  Ръководителят на изследването подчерта, че става въпрос за предварителни изводи и е възможно бактериите да са били пренесени в образците при подготовката на тъканите за анали. Ако обаче изводите се потвърдят откритието може да покаже тясна връзка между микроорганизмите и главния мозък.\r\nСмята се, че мозъкът е защитен от хематоенцефалитна бариера, която не пропуска вещества и клетки от другите части на организма.   \"Известно е, че някои вируси и бактерии, преодолели тази бариера, предизвикват възпалителни реакции, които може да имат сериозни последици\", напомня АВС.    От изданието привеждат и подробности за изследването - бактериите са били установени в проби от мозъка на 34, неотдавна починали хора. Половината от тях били здрави, а останалите имали диагноза шизофрения. Ръководителят на изследването е открила бактерии и в мозъка на здрави мишки. Откритите бактерии са били от вида Firmicutes, Proteobacterias и Bacteroidetes. Според Розалинда Робъртс те са могли да попаднат в мозъка през кръвоносната система, нервите или носа.", "date": "2018.11.14", "title": "Откриха признаци за това, че в мозъка може да има чревни бактерии"}
{"url": "https://www.actualno.com/society/bashar-rahal-izcjalo-otmeni-kastinga-za-novi-kadri-na-televizija-alma-mater-news_706136.html", "text": "  Директорът на студентската телевизия \"Алма Матер\" Башар Рахал отмени кастинга за нови лица.     \"Поради негативната обществена нагласа, отменям кастинга за неопределено време. Искам да изкажа благодарност на всички кандидати, както и да ги уверя, че ще се свържем с тях на по късен етап\", написа актьорът във Facebook.   В предизвикалото скандал видео една от двете „главни роли” играе именно Рахал, а подчинена му носи „кафенцето\" и \"сметанката”. Той пък оглежда задните ѝ части и подканва желаещите \"да станат известни\" да се явят на кастинг.\r\nСлед множеството негативни коментари Рахал заяви, че \"лоша реклама няма\", а клипът е пародия. Видеото все пак бе свалено, след като и от Софийския университет признаха, че е неуместно.  Междувременно стана ясно, че покрай позициите и изказванията във връзка с клипа и телевизията договорът с външен продуцент бил замразен.", "date": "2018.11.14", "title": "Башар Рахал изцяло отмени кастинга за нови кадри на телевизия \"Алма Матер\""}
{"url": "https://www.actualno.com/blagoevgrad/83-dvojki-ot-razlog-shte-praznuvat-zaedno-zlatni-i-srebyrni-svatbi-kumuva-im-kmeta-news_706132.html", "text": "   От тях 31 са семействата, които ще отбележат златна сватба, а останалите сребърна.     Събитието се организира всяка година в Обредния дом на града, със съдействието на Община Разлог.\r\nОт общинската администрация коментират, че за поводa ще бъде омесена питка от златните юбиляри,  която заедно със запален огън ще предадат на най-младото семейство в града, като символ на любовта и семейното огнище.   Всички празнуващи ще подновят брачните си клетви и ще се подпишат в летописната книга на златните и сребърни сватби.  Официално поканени за кумове на дългогодишните брачни партньори са кметът на община Разлог инж. Красимир Герчев и съпругата му Ирина Герчева.    ", "date": "2018.11.14", "title": "83 двойки от Разлог ще празнуват заедно златни и сребърни сватби. Кумува им кмета"}
{"url": "https://www.actualno.com/sciencelogy/resheno-novi-ceni-za-telefonnite-razgovori-v-es-news_706092.html", "text": "  Европейският парламент окончателно одобри , изготвено съвместно с Европейския съвет и Асоциацията на европейските телекомуникационни регулатори, съгласно което ще има нови горни граници относно използването на телефони в ЕС. Това де факто е продължение на инициативата за отпадане на роуминга във вида му отпреди две години ( ).     Според новото споразумение, от 15 май, 2019 година, разговорът по мобилен телефон в рамките на ЕС т.е. при обаждане от една държава-членка в друга ще е максимум 19 евроцента на минута. Един SMS ще е 6 евроцента. Освен това – след прекратяването на договор с даден оператор, потребителят на даден телефонен номер ще може да го запази в рамките на един месец. Въвежда се и право за възстановяване на неизползван предплатен кредит при прекратяване на договор, както и обезщетение в случай на забавяне или злоупотреба с прехвърлянето му. Друга важна промяна – до 2020 година всяка страна-членка ще трябва да е отделила необходимите честоти за 5G мрежа.   Голяма промяна има и по отношение на спешните случаи. При голямо природно бедствие или авария, всички абонати на мобилни оператори трябва да бъдат уведомени със SMS или през мобилно приложение. Страните-членки имат 42 месеца, за да приведат в готовност за работа такава система.\r\nВсички тези промени следва да бъдат отразени в националното законодателство на всяка една страна-членка. Да направи това всяка държава-членка на ЕС има срок от 2 години.  ", "date": "2018.11.14", "title": "Решено - нови цени за телефонните разговори в ЕС"}
{"url": "https://www.actualno.com/blagoevgrad/57-godishen-myj-ot-petrich-opita-da-nasili-dete-deloto-mu-vliza-v-syda-news_706134.html", "text": "        Скандалният случай шокира цяла България през юни тази година. Обвиняемият Стойчо С. живеел със съпругата си и семейството на дъщеря си в гр. Петрич. Една от внучките му била в приятелски отношения със съседското седемгодишно момиче – А.М. Децата ежедневно се виждали, играели заедно.   Около 14 ч. мъжът взел няколко царевични кочана и ги дал на внучката си, за да отиде и ги нарони на отглежданите зад къщата кокошки, което детето изпълнило. Използвайки, че вече е останал насаме с малолетната А.М., той пренесъл детето в избеното помещение, съблякъл го, след което извършил блудствени действия спрямо него без съвкупление.\r\nМеждувременно внучката на обвиняемия С. се върнала и се насочила към прозореца на избеното помещение, където станала свидетел на случващото между нейния дядо и приятелката й, плачеща със свалени дрехи. Пострадалата А.М. също я видяла и й махнала с ръка, след което по най-бързия начин изтичала към дома си, където разказала на майка си какво й е направил „дядо Стойчо“. Бил подаден сигнал в РУ на МВР – Петрич, а малолетното момиче било прегледано от лекар, който констатирал одрасквания със зачервявания по интимните й части.  Пред разследващия орган обвиняемият С.С. категорично не се признал за виновен, дал кратки обяснения, като заявил, че близките му „скалъпили“, че е извършил престъпление. Предстои делото да продължи в съда.   ", "date": "2018.11.14", "title": "57-годишен мъж от Петрич опита да насили дете, делото му влиза в съда"}
{"url": "https://www.actualno.com/crime/dji-pi-grup-vsichkite-ni-sredstva-sa-s-dokazan-i-zakonen-proizhod-news_706139.html", "text": "   Това се казва в позиция на компанията.     Поводът е съобщението на специализираната прокуратура от днес, че за данъчни и финансови престъпления на двама души, свързани с компанията.   Извършването на финансови и банкови операции е обичайна дейност, която не съдържа никакви елементи на престъпление, се посочва в позицията.\r\nОт \"Джи Пи Груп\" уточняват, че още преди месец са заявили пред прокуратурата желанието си за пълно съдействие на разследването, но до момента не са потърсени за официална информация.  \"В подкрепа на горното твърдение в момента на повдигането на обвиненията на прокуратурата са предоставени повече от 1000 страници доказателствен материал за законния произход на средствата\", се казва още в писмото до медиите.\r\nДо момента по случая прокуратурата съобразно изискванията на чл. 219 от Наказателно-процесуалния кодекс, завършва позицията.   Припомняме, че тръгна от журналистическо разследване на сайта \"Биволъ\". В него беше представена информация за източване на евросредства посредством редица консултантски компании, свързани с \"Джи Пи Груп\". Става въпрос за потенциални измами и раздаване на подкупи, чрез които са реалиирани проекти, които иначе не биха видели бял свят. Малко след като историята се появи на бял свят, журналистите Димитър Стоянов и Атила Биро бяха арестувани при Радомир, след като бяха тръгнали да проверяват информация, че се горят документи, доказващи скандала.    Името на \"Джи Пи Груп\" се появи и в още един скандал - този с ремонта на ул. \"Граф Игнатиев\" в София. Компанията спечели ремонта на трамвайните релси, който още не е приключил, както и не е приключил още цялостния ремонт. Появи се обаче информация, благодарение на неправителствената организация \"Спаси София\".", "date": "2018.11.14", "title": "\"Джи Пи Груп\": Всичките ни средства са с доказан и законен произход"}
{"url": "https://www.actualno.com/politics/plevneliev-rumen-radev-igrae-roljata-na-klasicheski-populist-news_706095.html", "text": "  Много е важно протестите да бъдат чути дотолкова, доколкото те се провеждат по един демократичен и правов начин. Това заяви пред БНР президентът (2012 - 2017 г.) .     \"Гражданите имат право не просто да бъдат чути, но и техните идеи да бъдат облечени в решения на демократичната държавност - само така можем да вървим напред. Разбира се, ако има бунтове или ако има незаконни протести - тези, които ги инициират, трябва да си носят отговорността\", добави президентът, който определи като \"странна\" появата на автомобили с руски идентификационни номера \"да предвождат протеста срещу високите цени на горивата\" в Бургас. \"Много странно, при положение че всъщност в България това е почти един монопол на руската компания \"Лукойл\". Същевременно в други градове - като Перник, като Благоевград, имаше идея, че един телевизионен водещ и неговите сценаристи са в много пряка и близка връзка с тези протести\", каза още Плевнелиев.   \"Неведнъж сме минавали през вълни от протести, неведнъж е имало гражданско недоволство. Важно е обаче да минем по един демократичен и правов начин, за да може в крайна сметка да стане по-силна нашата демокрация, а гласът на тези хора да бъде чут и в крайна сметка техните идеи реализирани по един правов, а не хаотичен начин\", каза Плевнелиев, който направи паралел с масовите протести през 2013 година.\r\n\"Тогава бях аз може би едно от главните действащи лица като държавен глава, но тогава протестите бяха по-масови и в много повече градове с подобни тези - за високи цени на горивата, на тока, а и срещу енергийните монополи... Но тогава, като държавен глава, аз отидох при протестиращите на улицата, след което ги поканих в президентската институция и те дойдоха. Организирах дебат, на който дойдоха и протестиращите, и непротестиращите, и профсъюзите, и работодателите - всички, които имат какво да кажат в тази тежка ситуация, в която се намираше държавата, така че да се чуе гласът на всеки\", припомни Плевнелиев.  \"Президентът изигра своята роля на обединител - и на тези, които протестират, и на тези, които не протестират. В крайна сметка по един демократичен начин ние минахме през един труден период - народът се успокои, имаше легитимни избори и нашата демократична държавност продължи да се развива. А голямото ми притеснение днес е, че държавният глава не прави нищо подобно\", подчерта Росен Плевнелиев.\r\n\"Той е една от демократичните институции в нашата държава, които са призвани да дадат решение така, както аз го направих. Държавният глава прави точно обратното, т.е., той се дистанцира от институциите на демократичната държавност, той по-скоро подбужда протестите, отколкото да помага за тяхното демократично решаване\", коментира той.   \"По отношение на тези протести в момента държавният глава е пасивен. Нещо повече - той не използва нито една от възможностите, които Конституцията му е дала, за да може да помогне на институциите на българската държава да преминат през този момент така, както аз го правих. Държавният глава играе ролята на класически популист и набляга не просто на популист, който се бори за народната любов\", подчерта Плевнелиев, както и отправи апел към президента Румен Радев \"да се възползва от това, което Конституцията му е дала, и ако трябва, да се поучи от примера, който аз дадох два пъти\". \"На един държавен глава не му прилича да играе популистки\", подчерта Росен Плевнелиев, според когото текущият държавен глава трябва да започне да изтъква не само минусите, но и плюсовете, които \"това управление донесе на България\".    \"България има едно успешно председателство на ЕС - целият свят дойде да ни го каже, а единственият, който го оплю, е президентът Радев. Нима му отива на българския президент да принизява едно голямо постижение на българската държавност? По същият начин и Договора за приятелство с Македония - историческо постижение и кой е единственият, който го оплю и го принизи - президентът Радев и Корнелия Нинова\", подчерта Плевнелиев.\r\n\"Това правителство има какво да свърши и специално според мен това е най-голямата битка сега. Тя е геополитическа битка - правителството е дало курс за влизане в Еврозоната, дало е курс за отпадане на механизма за контрол и е дало курса за влизане в Шенген. И вместо ние да се хванем в ръце, за да се обедини този елит на България и да постигне тази стратегическа цел, ние започваме чисто по балкански да се клатим\", добави ьрьосен Плевнелиев, който коментира и управляващата коалиция, поставяйки акцент върху това, че \"Обединените патриоти\" не са \"патриоти\", а \"националисти\". Според него вицепремиерът Валери Симеонов \"категорично трябва да си подаде оставката\" като \"акт на морал, акт на ценности и акт на демократична култура\".\r\n\"Колкото и Корнелия Нинова да се опитва да играе на върха на възможностите си, тя тотално трансформира БСП в една антиевропейска националпопулистка партия, която също е далеч от ценностите\", добави Росен Плевнелиев. \"Считам, че президентът Радев е много силен в патриотичното говорене - има много хубави речи от сърце, които аз харесвам много. Като обективен човек съм готов да му стисна ръката и да го поздравя за това\", каза също така президентът на България в периода 2012-2017 година.", "date": "2018.11.14", "title": "Плевнелиев: Румен Радев играе ролята на класически популист"}
{"url": "https://www.actualno.com/education/vylchev-naznachi-slujeben-rektor-na-tehnicheskija-universitet-vyv-varna-news_706100.html", "text": "  Министърът на образованието и науката Красимир Вълчев назначи проф. д-р инж. Розалина Стефанова Димова за временно изпълняващ длъжността ректор на Техническия университет във Варна, предаде БГНЕС.     До момента проф. Димова бе заместник-ректор по научната, научно-приложната и проектната дейност в университета. Тя е преподавател по „Комутация и мултиплексиране в телекомуникациите“, „Телекомуникационни мрежи“ и „Цифрови преносни системи“.   Проф. Димова ще изпълнява длъжността до избирането на нов ректор, като ще има всички правомощия и задължения на ректор на висшето училище, включително да освободи от академична длъжност предшественика си и да организира провеждането на предсрочни избори за нов ректор. Припомняме, че досегашният ректор на Техническия университет във Варна Росен Василев бе отстранен от поста заради плагиатство. Това се случи след решение на новосформирана в МОН комисия, която следи дали в научния труд има текстове, които са заимствани от чужди автори, без да се цитират. Плагиатството е констатирано още миналата година, но едва тази Просветното министерство се е сдобило с правомощията да освободи ректора.   ", "date": "2018.11.14", "title": "Вълчев назначи служебен ректор на Техническия университет във Варна"}
{"url": "https://www.actualno.com/curious/dneven-horoskop-za-15-noemvri-news_706102.html", "text": "        Днес бъдете внимателни при спазването на границите. Всякакъв вид излишества сега може да ви навредят. В края на деня ви очаква приятна изненада. Това е ден, в който няма да остане разочаровани и ще бъдат изпълнени всичките ви желания. В края на деня внимавайте да не прекалите с харченето на пари или да не загубите портфейла си.   Ще ви е трудно да се придържате към реалността и най-голямата ви задача е да направите така, че това да не ви личи.     Този четвъртък се откажете от преследването на лични цели. Сега е време да вложите повече в любовните отношения и да се погрижите за партньора ви. Денят не е подходящ за любовни обяснения. Може да получите и претенции от страна на партньора ви. Опитайте се да разрешите въпроса възможно най-хладнокръвно. През този ден бъдете внимателни да не ви подведат с оферта за пътуване в чужбина. Не бързайте да подписвате нищо и да давате категорични отговори.   Днес ще постигнете много, но само ако проявите достатъчно настойчивост. Опитайте още през първата половина на деня да свършите всичко важно.    Днес ще може да направите всичко, което си наумите. Денят ще е успешен за всякакви бизнес начинания и любовни авантюри. Днес ще бъдете приятно изненадани от ваши близки хора. Отдайте необходимото внимание и не пестете думи, за да изразите благодарността си.    Днес ще имате достатъчно свободно време, в което да опитате ваш нов начин за справяне с нещата. Използвайте момента, че останалите са заети с друго, за да направите първите опити. Денят ще ви даде поле за изява. Не се колебайте да представите поне 1-2 от положителните ви качества. Ще спечелите и нов приятел. Не позволявайте нищо да застане на пътя ви. С много малко усилия и добри доводи ще разчистите пред себе си за дълго време, така че не  колебайте да сте по-хладнокръвни.", "date": "2018.11.14", "title": "Дневен хороскоп за 15 ноември "}
{"url": "https://www.actualno.com/crime/12-godini-po-kysno-njama-vinovni-za-ruhnalata-sgrada-na-alabin-vzela-dve-jertvi-news_706141.html", "text": "  12 години след смъртта на две млади  момичета, загинали при рухването на сграда на столичната улица „Алабин”,  Софийски градски съд се произнесе - всичките искове са неоснователни. На подсъдимата скамейка застанаха четирима обвиняеми: Георги Кирчев, Петър Петров, Николай Симеонов, Манчо Иванов, предаде БГНЕС. Според решението на съда собственикът на сградата Георги Кирчев е невиновен . Инженерът,  контролирал ремонта - Петър Петров, е невиновен. Николай Симеонов,  управител на фирмата, ангажирана с ремонта, е невиновен. Строителят  Манчо Антонов е невиновен. След заседанието прокурор  Момчил Момчев заяви, че в хода на делото основният свидетел си е  променил показанията. Запитан дали от тук нататък има някакъв полезен  ход, той заяви, че се надява Апелативният съд да отхвърли решението на  Градския съд. Присъдата на Софийски градски съд, прочетена тази вечер, може да се обжалва. Ход на делото бе даден през октомври 2016 година - 10 години след трагичния инцидент. 5-етажната сграда в центъра на  София се срути на 19 септември 2006 година. Под руините й загинаха  26-годишната Деница Ченишева и 24-годишната Петрина Христова.     ", "date": "2018.11.14", "title": "12 години по-късно: Няма виновни за рухналата сграда на \"Алабин\", взела две жертви"}
{"url": "https://www.actualno.com/africa/holerata-e-otnela-jivota-na-857-dushi-v-kongo-news_706147.html", "text": "  Епидемия от холера в Демократична  република Конго е отнела 857 живота от началото на годината , съобщи  Световната здравна организация (СЗО), цитирана от БГНЕС. Досега здравните органи са записали 25 170 случая, настъпили в 21 от 26-те провинции на страната, съобщи офисът на СЗО в ДРК. Провинциите Източен Касай и Ломами, в центъра на страната, Южно Киву, Танганика и Горна Катанга на изток, са най-засегнатите. Миналата година страната имаше 55 000 случая на холера, което доведе до 1 190 смъртни случая. Холерата е силно заразна  бактериална инфекция, която може да убие заразения  в рамките на часове,  ако не се лекува. Тя се развива  в условия на лоша санитария и  замърсена вода или храна. ДРК също се бори с избухването  на ебола в две източни провинции, Северно Киву и Итури, от която болест  там от август досега са починали  212 души.     ", "date": "2018.11.14", "title": "Холерата е отнела живота на 857 души в Конго "}
{"url": "https://www.actualno.com/society/tyrgovcite-na-goriva-shte-trjabva-da-izpisvat-razbivka-na-cenata-na-kasovata-belejka-news_706145.html", "text": "        Ще се обмисли и възможността да се записва и каква е търговската надценка, предаде bTV.   Ако на касовата бележка пише колко прибира държавата и колко търговецът, а и каква е надценката му, потребителите ще могат по-добре да се ориентират и да сравняват чисти цени, обясни финансовият министър Владислав Горанов.\r\n„За да може всеки един български гражданин, ако има претенции към пазара, към правителството, към КЗК – да може да реагира. Защото подчертавам акцизът на течните горива в България е най-ниският възможен”, заяви още той.  От газовата и петролна асоциация засега отказват да коментират идеята.   ", "date": "2018.11.14", "title": "Търговците на горива ще трябва да изписват разбивка на цената на касовата бележка"}
{"url": "https://www.actualno.com/burgas/puskat-parnoto-v-burgas-news_706086.html", "text": "  В Бургас започна поетапно пускане на парното. Първи ще бъдат отоплени детските градини, училища и болниците. След това удва ред на жилищни сгради.     За да не бъде съпроводен процесът с аварии, от дружеството съветват да бъдат при отворени радиаторни и терморегулаторните вентили на всички отоплителни уреди в апартаментите.\r\nЗа да се избегнат наводнения и щети в жилищата, отоплението ще бъде пускано само в абонатните станции със запълнена вътрешна отоплителна инсталация.\r\nОстава в сила изискването, абонатите на Топлофикация-Бургас, които желаят отоплението им да бъде пуснато , да представят в съответните районни бази молба и протокол, подписан от 2/3 от живеещите.  Понижаване на средно денонощните температури под нормативните и неблагоприятната дългосрочна прогноза е причина за пускането на топлото от днес.       ", "date": "2018.11.14", "title": "Пускат парното в Бургас"}
{"url": "https://www.actualno.com/ruse/otkrivat-ledenata-pyrzalka-v-ruse-sys-svetlinno-shou-news_706089.html", "text": "  На 2018 г. ще бъде открита официално ледената пързалка в Русе. Тържествената церемония ще започне в . В програмата ще бъдат включени изпълнения на спортисти по фигурно пързаляне от клуб „Ледени искри“ от гр. София. В премиерно за България светлинно шоу на кънки, артистите на спортен клуб „Дивинитас“ ще покажат умения.     Ледената атракция е с площ и е разположена на пред Държавна опера – Русе. Съоръжението ще допълва празничната атмосфера на Коледно-Новогодишните празници. Фирма „Парк – спорт – консулт“ ЕООД, партньор на австрийската фирма AST Eis und Solartechnik GmbH – най-големият производител на ледени пързалки, доставя зимната придобивка за Община Русе.\r\nЗа начинаещите кънкьори са предвидени обучителни тренажори под формата на пингвинчета и мечета, които ще бъдат безплатни. Пързалката ще има на разположение квалифициран медицински екип, който при необходимост ще оказва първа помощ, а всеки закупен билет включва застраховка. Функционирането на пързалката ще бъде съпътствано и от развлекателна програма, атракции и много изненади, които ще допълват празничното настроение. Работното време ще бъде от 10 до 22 часа, всеки ден. На разположение на гостите са общо 200 чифта кънки от №25 до №46, готови за експлоатация. Цената на билет за възрастни е 5 лв. на час, а за ученици 3 лв. за час. Отделно за наем на кънки ще се заплаща 2 лв. Предвиден е и предплатен абонамент за 10 посещения за сумата от 40 лв. за деца, а за възрастни 56 лв. Цената за групови посещения до 6 души, включваща входен билет и наем на кънки, е 5 лв. на час на посетител.  ", "date": "2018.11.14", "title": "Откриват ледената пързалка в Русе със светлинно шоу"}
{"url": "https://www.actualno.com/plovdiv/bezplatni-izsledvanija-na-kryvnata-zahar-se-provejdat-v-plovdiv-news_706099.html", "text": "  Анонимен и безплатен скрининг на кръвна захар се провежда в Пловдив. Кампанията е на Областен съвет на Български Червен Кръст-Пловдив чрез програма „Мобилен Социален Екип” и Фондация “Национална мрежа сърце за сърце“ и е по повод 14 ноември - Световен ден за борба с диабета. През 2018 г. и 2019 г. мотото е \"Семейството и диабетът\".     Инициативата ще обхване всички социални кухни в Пловдив, като ще продължи три дни - днес, утре и вдругиден. Трапезарията на улица \"Звезда\" в район \"Западен\" бе една от първите, която бе посетена от медиците. За час над 60 души минаха през безплатното изследване, съобщи за Actualno.com доктор Виктория Станчева. Тя обясни, че всички те са били с нормални стойности на кръвната захар, като освен това желаещите са имали възможност да проверят и кръвното си налягане. Социалната трапезария се посещава от възрастни хора, които често нямат възможност да посещават редовно лекар и за тях е изключително важно да следят основни показатели като нивата на кръвната захар и кръвното налягане. \"Диабетът е един от рисковите фактори за появата на инсулт. Затова е изключително важно на първо място да се осъществява превенция, за да не се стига до усложнения, които в много от случаите могат да бъдат инвалидизиращи\", заяви доктор Станчева. Тя припомни, че преди броени дни е завършила друга кампания, с която е проверено здравословното състояние на всички работещи в детските градини и училищата в район \"Западен\". Организатори на тази инициатива бяха Фондация „Национална мрежа сърце за сърце“, Лайънс клуб Пловдив – Филипополис, община Пловдив, район „Западен“, съвместно с Асоциацията на студентите медици в България и Диагностично консултативен център II – Пловдив.  Фокусът в нея отново бе върху нивата на кръвната захар и кръвното налягане, като освен тях със специален апарат желаещите бяха прегледани и за аритмия и други ритъмни нарушения. Доктор Станчева съобщи, че по време на тези прегледи са били посетени общо 11 обекта - училища, детски градини и кметството на район \"Западен\". Прегледани са общо 282 души, като при двама е установено сериозно повишаване на кръвната захар и те са насочени към специалисти за последващи прегледи. На други двама пък е било обърнато внимание, че са с аритмия.     Световният ден за борба с диабета се отбелязва с решение на Международната Диабетна Федерация и Световната здравна организация в отговор на нарастващата тревога за бъдещето на милионите хора, страдащи от заболяването. 14 ноември е избран, тъй като това е рожденият ден на Фредерик Бантинг, който заедно с Чарлз Бест през 1921 г. откриват животоспасяващото лечение за захарен диабет тип 1 – инсулина.\r\nСпециалистите предупреждават, че високите нива на кръвната захар може да увредят очите, бъбреците, нервите и големите кръвоносни съдове и да предизвикат усложнения, като загуба на зрение, ампутации и бъбречна недостатъчност. Захарният диабет тип 1 съкращава очакваната продължителност на живот с 15 години, а при тип 2 – с 5 до 10 години. Всяка година вследствие на заболяването в България умират над 8000 души, като е ефективното лечение може да намали инвалидизиращите усложнения с до 50 %.", "date": "2018.11.14", "title": "Безплатни изследвания на кръвната захар се провеждат в Пловдив"}
{"url": "https://www.actualno.com/burgas/edinstvenoto-otdelenie-v-ugoiztochna-bylgarija-za-lechenie-na-deca-s-diabet-veche-ima-uchebna-staja-news_706047.html", "text": "  Стая за обучение на деца с диабет има от днес отделение в Югоизточна България, където се диагностицират и лекуват деца с коварната болест. Тя се намира във Второ детско отделение на УМБАЛ Бургас.     Стаята е дарение от Инер Уил клуб \"Бургас\", женска организация към Ротари. Дамите са събрали над две хиляди лева, а освен това са положили доброволен труд и творчество, за да превърнат един обикновен кабинет в приятно място. В него деца, родители и лекари ще се грижат малките пациенти да живеят , каквото е мотото на кампанията. Те ще бъдат обучавани да поставят инсулинови инжекции, да се пазят от усложнения, да се хранят правилно. Д-р Недялкова, която е ендокринолог в отделението, отдели специално място на и двигателният режим при децата. Според нея родителите не трябва да включват храни със скрито съдържание на захар в детското меню. В същото време тя съветва малките пациенти да не бъдат лишавани от хляб, но да го приемат в разумни количества.  На откриването на стаята присъстваха представители на организацията, лекари от Второ детско отделение и представители на ръководството на болницата. Д-р Хрипсиме Каспарян завждащ отделението, получи протокол за дарението от женската организация Инър Уийл клуб Бургас по проекта „ “. Световният ден за борба с коварната болест, беше специално избран за откриването на стаята, която ще помага децата от 2 до 18 годишна възраст, както и на техните семейства, да се учат да живеят активно, въпреки заболяването.    ", "date": "2018.11.14", "title": "Единственото отделение в Югоизточна България за лечение на деца с диабет вече има учебна стая"}
{"url": "https://www.actualno.com/vraza/teatyryt-vyv-vraca-shte-otbeleji-80-godishnija-si-ubilej-s-bogata-programa-vhodyt-e-svoboden-news_706049.html", "text": "  Назад в годините остават възрожденските времена, когато през група театрали изнасят първото представление в град Фердинанд ( днешен Монтана ). Играе се „Пристанала“ по Ботев. Архивите не са запечатали нищо от тези вълнуващи спектакли, но по разкази на първия му директор проф. Стефан Кортенски, трупата изнасяла по и имала съдбата на пътуващ театър. Със Заповед на Областния управител, всяко селище от Врачанска околия, трябвало да дава за поддръжка на театъра.     През октомври театърът намира свой дом в сградата на местното читалище, което сега е сграда на Центъра за работа с деца. По време на представленията, тогавашният кмет на Враца издава заповед да не преминават файтони по улицата, .\r\nПрез 1977 г. театралната трупа се мести в читалище  „Развитие“ - удобна сграда с голяма сцена, където остава до 1977 г., когато е готов Дворецът на културата на площад „Христо Ботев“ , който приютява и до днес Драматично-кукления театър на града.\r\nИнициативите по повод започват на в сградата на първият дом на театралите – Центърът за работа с деца. За любителите на кукленото майсторство ще работят местните кукловоди и театралмайстори, които ще покажат на децата как да си изработят кукли за театър и как да играят пиески с тях.  От 17 часа, за по-големите ученици, се организира пърформанс с различни актьорски задачи в читалище \"Развитие\". Очаква се голямо театрално шествие, което ще премине по централните градски улици, а на голямата сцена на театъра. Директорът Анастас Димитров сподели, че представлението ще е низ от вижън, фотоси и актьорска игра, като с много самоирония и любопитни случки ще бъде разказано преживяното през годините. , който е ученик на врачанина Мистър Сенко, ще участва в този спектакъл, за да разкаже за магията на театъра. Припомняме, че мистър Сенко е изиграл първото си представление на сцената на Врачанското читалище \"Развитие\". Още много известни личности от актьорското войнство ще присъстват на спектакъла, но ръководството на театъра не повдигна завесата и остави тази изненада за 21 ноември.\r\nДнес във Врачанския театър работят 65 човека, от тях 33-ма са актьори, а останалите са сценични работници, технически лица и административен персонал. В близките месеци се очаква да стане готова и книга за историческата съдба на театъра. „ Гости за юбилея ще пристигнат от Македония Сърбия, Украйна и Румъния, с които нашите театрали имат творчески контакти.    На 22 и 23 ноември ще стартира новата премиера на „ Ивковият Гергьовден“ от  Слободан Алексич, една пиеса, която може да се нарече втора серия на Зона Замфирова “, обяви директорът Анастас Попдимитров.\r\n„Салонът на театъра ще бъде отоплен и нашите зрители ще ни гледат в приятна атмосфера\", допълни Попдимитров, като каза, че има открита набирателна сметка за дарения. \"Ако има някой, който е изпълнен с любов към изкуството и е родолюбец, ще сме му благодарни\", заявява в заключение той.\r\nГолемият празничен спектакъл е и ще бъде отворен за всички, които са винаги са показвали своето пристрастие към изкуството на врачанските театрали.", "date": "2018.11.14", "title": "Театърът във Враца ще отбележи 80-годишния си юбилей с богата програма, входът е свободен"}
{"url": "https://www.actualno.com/politics/bivshata-partija-na-kuneva-se-jalva-pred-chetiri-institucii-che-njama-mashinno-i-elektronno-glasuvane-news_706106.html", "text": "  Смятам, че правата ми като гражданин и гласоподавател са нарушени, тъй като Министерският съвет и Централната избирателна комисия не дават възможност да се упражвява вот чрез машинно и дистанционно електронно гласуване, въпреки законовите разпоредби. Това заяви Андрей Петков, който заедно с други представителни на Младежката организация на ПП „Движение България на гражданите” (ДБГ), внесе жалба до омбудсмана на България. Подадени са жалби още до Президентството, Министерския съвет и ЦИК.     В жалбата е посочено, че властта не е изпълнила разпоредбите в измененията и допълненията в Изборния кодекс от 2016 г. за правото на машинно гласуване, което е трябвало да се осигури още за президентските избори. Законът не е спазен нито за парламентарните избори през 2017 г., нито на проведените частични избори в 11 общини и населени места. Отказът за машинно гласуване тогава ЦИК обяснява с краткия срок за осигуряване на техниката. От промените в ИК досега ЦИК само е обявила обществена поръчка за изпълнитил, който да проучи пазара за машини за гласуване. Поръчката е за 12 500 лв., но няма избран изпълнител.   Според вносителите на жалбата държавата нарушава и приетите  допълнителни разпоредби в Избирателния кодекс, които дават право на  дистанционно електронно гласуване. Това доказва, че властта няма  намерение да осигури техниката, която би могла да пресече изборните  измами и да повиши избирателната активност.\r\nДБГ изрично подчертава, че в проектобюджета за догодина държавата дава  само 600 000 лева повече спрямо 2018 година, а 2019 година е година с  предстоящи местни и европейски избори. Затова и моли Манолова да предложи на Министерския съвет и ЦИК \"да предприемат незабавни действия за осигуряване на финасови и технически възможности за машинно и електронно гласуване още на евроизборите\".  ", "date": "2018.11.14", "title": "Бившата партия на Кунева се жалва пред четири институции, че няма машинно и електронно гласуване"}
{"url": "https://www.actualno.com/curious/naj-skypata-podpravka-v-sveta-zavladja-rodopite-news_706048.html", "text": "        Причината е високото качество на това нетипично за нашата страна цвете.   Подкрепа, да замени отглеждането на трайни насаждения като овошки с шафран, ѝ дава председателят на Асоциацията на производителите на шафран в България — Хасан Тахиров. Той от години говори за това, че тук в планинските райони красивото лилаво цвете може да замени доскорошната прехрана на хората тук — тютюна.\r\nВ райони като Кърджали се работи усилено шафранът да стане основно препитание, още повече, че е доста доходоносно.  В подкрепа на това предстои пътуване на български производители, начело с Хасан Тахиров, до Иран, страната с най-голямо производство на шафран в света. Там родните земеделци ще почерпят опит не само за отглеждането, а и за обработването му. Това би донесло още по-големи печалби за родните производители, които тепърва се учат да отглеждат ценното цвете.\r\nШафрановият минзухар е доста непретенциозен за отглеждане, но все пак изисква подходящи условия. Най-важното е почвата да е достатъчно отцедлива, така че да не загине луковицата от твърде много влага. Ниските температури не са от толкова голямо значение и тънките листа на цветето продължават да растат и през зимата и изсъхват чак напролет. Тогава растенията изпадат в покой докъм октомври-ноември, когато листата избуяват наново и се появяват първите цветове.   Шафран се отглежда на доста обширна територия и в много страни – от Португалия до Кашмир в Индия, а най-северните насаждения за добив на подправката са в Швейцария и Австрия. В Африка един от най-сериозните производители на шафран е Мароко, където се отглеждат много растения. Шафранът е пренесен дори в Австралия и в Северна Америка. Най-прочут обаче, си остава шафранът, който идва от Испания и Ла Манча.    ", "date": "2018.11.14", "title": "Най-скъпата подправка в света завладя Родопите "}
{"url": "https://www.actualno.com/ruse/balerini-ot-ruse-zavouvaha-prestijni-nagradi-news_706061.html", "text": "  В XIII Национален танцов конкурс „България танцува“ в Димитровград се включиха над 1000 участници от 32 града от страната. Млади дарования от специалност „Класически балет“ към Националното училище по изкуствата в Русе достойно представиха учебното заведение и спечелиха награди от престижния форум. Признанието за положения труд оцени авторитетно жури в състав: Раул Торес – солист на популярната в миналото кубинска формация „Тропикана“, Чан Тхе Чунг – солист на балет „Арабеск“, Небойша Веселинович – организатор на конкурси за танци в Ягодина, Сърбия, проф. д-р Анелия Янева – основател на специалност „Съвременна хореография“ в ЮЗУ „Неофит Рилски“, Благоевград, Никола Хаджитанев – балетист, Боряна Сачанова – директор на балет „Арабеск“ и Диляна Никифорова – прима-балерина от Националната опера и балет.     Момичетата и момчетата на д-р Деница Анчева завоюваха лидерска позиция в категория „Класически балет, формации“ за „Валс“ от балета „Копелия“. В него участваха учениците от V до VII клас на русенското музикално училище. В подножието на върха остана дуета Алена Герджикова и Ива Петрова за танца „Пицикато“. Трето място бе отредено в категорията „Класически балет, малки групи“ за танца „Музикален момент“, в който се включиха Ива Петрова, Алена Герджикова, Зорница Димитрова и Евангелина Карачорова. Трети позиции бяха завоювани също за: „Чарлстон“ в категорията „Съвременни танци, малки групи“;  „В ритъма на джаза“ в категория „Съвременни танци, формации“ и за „Полка“ в категория „Класически балет, формации“ I-IV клас. Наградата за дебют на конкурса бе присъдена на Националното училище по изкуствата - Русе, а педагогът д-р Деница Анчева получи изследването на проф. Анелия Янева, посветено на хореографските композиции в балетни творби.   ", "date": "2018.11.14", "title": "Балерини от Русе завоюваха престижни награди"}
{"url": "https://www.actualno.com/prasspress/100-godini-nerushima-stabilnost-s-njakoi-leki-propukvanija-news_706054.html", "text": "  ПРАС-ПРЕС държи ръка на пулса на стабилността не само в локален, но и в глобален план.     Заедно със световните лидери в Париж отбелязахме сто години от края на Първата световна война.\r\nПреди сто години тази война се е наричала не Първа световна, а само Световна, защото друга такава светът не е познавал дотогава.\r\nРазбира се, след края на войната народите се заричат никога повече да не допуснат такова чудовищно развитие на световните дела.  И както добре знаем от печалните и страшни страници на Историята - след тази свята клетва светът за има-няма 20 години си организира Втора световна касапница, с много повече жертви, много повече инвестиции в смъртоносни технологии, а накрая влизат в употреба и две атомни бомби със закачливи имена (Little Boy в Хирошима и Fat Man в Нагасаки).\r\nФренският президент Еманюел Макрон бе домакин на мероприятията по отбелязването на стогодишнината и заедно с канцлерката Меркел почетоха паметта на многобройните човешки същества, които военните машини на държавите им са унищожили в миналото, докато си изясняват дипломатическите отношения.\r\nИ макар че е малко тъпо, дето клетвите за “никога вече” след Първата световна не утраяха много, все пак тази стогодишна проблематична стабилност не е като Стогодишната война, водена на територията на Европа - дето даже не е сто години, ами гърми и трещи от 1337 до 1453 между Англия и Франция.     Това хубаво, ама на Меркел стабилността уйде у Рейн. След изборите в Бавария и Хесен, катастрофални за нейната партия, Мути обяви, че няма да се кандидатира повече за шеф на партията, за канцлер или за депутат в Бундестага. Канцлерският ѝ мандат изтича чак през 2021, но европейската политическа мисъл вече постанови и конституира: Ерата “Меркел” приключи!\r\nЖалко, защото Мути е голям политически приятел на Бойко Борисов, когото и да свалят сегашните протести, на следващите пак ще си го издигнем, особено ако се закълнем като общество, че “никога вече”.\r\nВ политическото наследство на Мути остава и прочутият символ, известен като Ромба на Меркел - жест с две ръце, който някои оприличават просто на ромб, други на детероден орган, трети четат в него масонски послания. Жестът е популярен сред политическия елит, използват го например Цветан Цветанов и Цецка Цачева.\r\nМеркел не изключи след края на кариерата си в германската политика да продължи работа в европейските институции. Възможно е, възможно е, макар че за висшите германски политици има и други възможности - бившият вицеканцлер и външен министър на Германия Йошка Фишер например се реализира твърде успешно в руските газови институции.   В Съединените щати също имаше важни междинни избори за Конгрес, на които републиканците, чийто представител е Тръмп, изгубиха позиции за сметка на демократите в долната камара, но пък спечелиха в горната.\r\nТака че стабилността на Бай Тръмп засега е уравновесена и той си е все така ухажван и ценен на световната сцена.   На тържествата в Париж по случай хубавата стогодишнина той отново бе най-желаният партньор за селфи.\r\nДомакинът Макрон дори имаше щастието да попипа бедрото на Тръмп - светът се наслади на тази снимка, а Бай Тръмп трябва да е направил мислено сравнение със Сторми Даниелс в полза на Макрон.\r\nМръсницата Сторми - порнозвезда, която Тръмп е уважавал в близкото минало, продължава да му прави немомински номера и да плямпа наляво и надясно как е била уважена по времето, когато на Доналд му се е раждало поредното дете.\r\nТя обяви намерението си да издаде автобиография, в която разбира се отделя специално внимание на аферата “Тръмп”, която Сторми окачествява като “най-малко впечатляващия секс”.\r\nТоест, ако сравним атрибута на Тръмп с атрибутиката на войната - неговото пате е като бомбата над Хирошима - Little Boy.   Тръмп отговори на Сторми в Туитър, като я нарече галено - Horseface, което значи “конска муцуна”, но фонетично е близко и до “курвенска муцуна”.\r\n***\r\nНа стогодишнината в Париж бе и българският президент Румен Радев, който успя да се снима и с американския, и с руския президент. Което бе нож в сърцето на Бойчето.\r\n \r\nАвтор: Evil Dick, Прас-Прес", "date": "2018.11.14", "title": "100 години нерушима стабилност (С някои леки пропуквания)"}
{"url": "https://www.actualno.com/plovdiv/svetovnoizvesten-fotograf-s-izlojba-i-lekcija-v-plovdiv-news_706083.html", "text": "  Роджър Балън е един от най-известните фотографи в света в момента. Ретроспективната му изложба \"Архетипи\" е разположена в Градската художествена галерия, а вечерта в СКЛАД в Тютюневия град в Пловдив той ще изнесе лекция.     Балън за пръв път идва в България и появата му поражда . В галерията са разположени над сто черно-бели снимки, направени между 1982 и 2014 година в Южна Африка. \r\nРоджър Балън е роден през 1950 година в Ню Йорк в семейство на фотографи- баща му е фоторедактор в Magnum, а майка му открива една от първите фотографски галерии в Ню Йорк. Още 18 годишен снима протестите срещу войната във Виетнам, а по- късно завършва психология с бакалавърска степен. При пътуванията си от 1073 до 1979 до Истанбул и Нова Гвинея и до Кайро и Кейптаун, Балън прави първата си известна серия- Boyhood, визуално изследване на децата по света, най- често заснети на улицата без тяхно знание.\r\nПрез 1981-ва той , поне наглед, защото взема докторат по икономика на минералите от Минното училище в Колорадо и се установява като минен предприемач в Йоханесбург. Но не изоставя фотоапарата, напротив. Пътуванията до отдалечени места за издирване на минерални залежи му носят  и срещи с един непознат свят, който изследва с обектива. През 1986-та той започва да използва квадратния формат 6Х6 на фотоапарат Rollex в интериор, често със светкавица и създава неповторими портрети. В снимките му започват да се появяват основни елементи, които са заредени с особено съдържание и го правят разпознаваем- заплетени жици, голи стени, тектурирани повърхности. Публикува серията Dorps: Small towns of South Africa. Следва период от 1986-та до 1994-та, в който Балън снима хора в изолирани места в ЮАР по време на рязка политическа промяна и безредици.  Публикуваната от него серия Platteland: Images of Rural South Africa предизвиква международен интерес. Следва серията Outland, която е показвана р редица прочути галерии по света. През 2002-ра година Балън е обявен за Фотограф на годината на Международния фотофестивал в Арл, Франция. Следва нов цикъл- Shadow Chamber. В годините досега Роджър Балън превръща фотографията в изкуство, издирено като диаманти в праха на ежедневието.", "date": "2018.11.14", "title": "Световноизвестен фотограф с изложба и лекция в Пловдив"}
{"url": "https://www.actualno.com/cars/ford-pokaza-neizvesten-do-momenta-vsydehod-news_706015.html", "text": "  Снимки на нов всъдеходен модел на Ford, направени по време на конференция на дилърите, бяха публикувани в интернет. На тях се вижда автомобил, като най-вероятно става дума за възроденият Bronco. Не е изключено обаче, това да е друг кросоувър, изграден на платформата на модела Focus Active. Този автомобил е наричан Baby Bronco от медиите в САЩ.     Ако се съди по изображенията, засега безименният модел е в ретро-стил, което засилва слуховете, че става дума именно за възродения Bronco. Автомобилът напомня за класическите всъдеходи на Ford по стилизираната си светодиодна оптика, леко снижената задната част, както и по двуцветната украса на каросерията с бял покрив.    По-рано Ford загатна нещо подобно (на снимката). Тогава компанията обяви, че това е бъдещият Bronco, който е сочен за основен конкурент на Jeep Wrangler. Освен него, на дилърите са били показани нов Explorer, обновения Escape, електромобил, както и топ-версията на Mustang – Shelby GT 500.  За възродения Bronco е известно, че ще бъде построен на платформата на пикапа Ranger. Дизайнът донякъде ще напомня този на концептуалния модел Troller R-X, представен още през 2012 г. Очаква се всъдеходът да получи 7-степенна механична скоростна кутия.   ", "date": "2018.11.14", "title": "Ford показа неизвестен до момента всъдеход"}
{"url": "https://www.actualno.com/politics/kadiev-v-gerb-vseki-govori-kakvoto-si-iska-news_705987.html", "text": "  \"Вчера Владислав Горанов каза “Гражданска отговорност от 1000 лв. не е на дневен ред”.     Тази сутрин Менда Стоянова каза “Не знам дали застраховката ще стане 1000 лв., ще се направят разчети”.   Вчера Горанов каза, че увеличението на данъка на стар автомобил ще е между 6 и 10 лв.\r\nТази сутрин Цветан Цветанов даде пример с автомобил, чийто данък от 27 лв. ще стане 50 лв.  Постоянното разнопосочно говорене е причина за недоверието на хората.\r\nА това, че разчетите още не са направени, е просто израз колко ниско е нивото на законотворчеството ни\", заяви Георги Кадиев.   \"Първо вдигат данъците. После правят разчетите.    Ето затова си заслужават протестите.\r\nВсеки ден и до оставката\", допълни той.", "date": "2018.11.14", "title": "Кадиев: В ГЕРБ всеки говори каквото си иска"}
{"url": "https://www.actualno.com/cinema/objaviha-naj-dobrija-film-za-poslednite-30-godini-news_706018.html", "text": "  Съгласно проучване на веригата киносалони „Шоукейс“, \"Изкуплението Шошенк\" е най-добрият филм през последните 30 години, Том Ханкс е най-добрият актьор, а Джуди Денч - най-добрата актриса.     Топ 3 в списъка с филми се допълва от \"Титаник\" и \"Форест Гъмп\". Следват ги \"Джурасик парк\", \"Списъкът на Шиндлер \", \"Цар Лъв\", \"Умирай трудно\", \"Криминале\", \"Денят на независимостта\" и \"Гладиатор\".   10-те най-добри актьори са Том Ханкс, Джони Деп, Морган Фрийман, Леонардо ди Каприо, Лиъм Нийсън, Идрис Елба, Майкъл Кейн, Том Круз, Самюел Л. Джаксън и Джордж Клуни. Джуди Денч, Джулия Робъртс, Мерил Стрийп, Кейт Уинслет, Камерън Диас, Дженифър Лоурънс, Хелена Бонъм Картър, Анджелина Джоли, Никол Кидман и Натали Портман.  Избрани са и най-добрите франчайзи сред филмите. Топ 10 в тази категория са: \"Хари Потър\", \"Властелинът на пръстените\", \"Джеймс Бонд 007\", \"Играта на играчките\", \"Междузвездни войни\", \"Борн\", \"Карибски пирати\", \"Игрите на глада\",\"Шрек\" и \"Отмъстителите\".", "date": "2018.11.14", "title": "Обявиха най-добрия филм за последните 30 години"}
{"url": "https://www.actualno.com/actualno/borisov-uspja-ubedi-es-da-se-otkaje-ot-bylgarija-news_706020.html", "text": "  Европейската комисия реши да прекрати засега наблюдението как се справя България по отношение на организираната престъпност, независимостта на съдебната власт и законодателната рамка за правосъдието. Това се оказа и най-положителният за България.      Чувал бях, че от мастурбиране можеш да ослепееш, но със сигурност знам, че ако пиеш метилов алкохол, зрението изчезва. Предвид явно процесът е завършен!\r\nАко някой в Брюксел си мисли, че България се е справила с организираната престъпност, значи е абсолютен малоумник! Защото, поне досега, докладите стъпваха на наблюдение на списък от конкретни дела и не просто отчитане на предприетите мерки, но и анализ на тяхните резултати. А щом си говорим за анализ на резултати, нека поанализираме. Кое явно мафиотско убийство беше разкрито? Това на , собственик на \"Айрян Балкан\" и пръв приятел на Цветан Цветанов по \"политическа организация\" във Велико Търново ли? А може би по делото КТБ осъдихме някого и го вкарахме в затвора? Проверихме и как за цената на един по-скъп костюм? Хванахме някой извън бушона Петър Харалампиев за търговията с българско гражданство?     А независимостта на съдебната система в какво се изразява – че главният прокурор хич и не си прави труда да отиде в парламента и да каже как вървят нещата по знакови дела? Нали още преди година и половина беше решено това – да е там и да се отчита. Нещо да сте чули по-значимо от уж на хартия проведените 6 изслушвания?\r\nУникално заключение има за борбата с корупцията по високите етажи на властта – на Юнкероподобните още не им е толкова наглостта, че да спрат да я наблюдават дори временно. Ето го: \" Ефектът от измененията на НПК що се отнася до бързината на  съдебните производства се изразява в . Може би това е естествено по време на преходен период и отчасти отразява предпазливия подход на съдиите с оглед на новите правила \". Значи връщаме още повече правосъдието, бавим и не произнасяме още повече присъди, но иначе напредваме!\r\nКолкото и да е тъжно, вече е факт – Брюксел няма да ни помогне. Изключително глупаво е да очакваш, че друг ще ти помогне, ако не си помогнеш първо сам. А мнозина българи точно това очакваха и очакват от ЕС – да помогне решително да си оправим бакиите. Е, няма. Трябва да признаем, че геополитическият вятър много бързо издуха тези надежди – дойде Жан-Клод Юнкер, пръв другар на банкет, но не и за истинска справедливост апологет, вечната война между САЩ и Русия се изостри, появиха се много по-належащи за Брюксел проблеми като Brexit, Полша, Унгария и дори Румъния, а ние останахме пак отзад. Каква ирония – дори в най-важните, структурните проблеми сме вече на опашката. Отлично успяваме да се снишим, така че да сме проблем, но не толкова голям, че да се захванат с нас моментално и решително.    По отношение на хвалебствията от ГЕРБ за доклада – като сме толкова добре, защо не сме в Шенген? Защото просто няма как да стане с банкет за Юнкер. Самозаблудата няма да помогне – историята го е доказала!", "date": "2018.11.14", "title": "Борисов успя – убеди ЕС да се откаже от България"}
{"url": "https://www.actualno.com/plovdiv/zelenite-korupcija-za-desetki-milioni-tormozi-jitelite-na-kurtovo-konare-news_706066.html", "text": "   Класическа корупционна схема за десетки милиони левове край Куртово Конаре ощетява здравето на жителите в района. Става дума за кариерата за добив на инертни материали край пловдивското село, където се завъртат множество частни интереси със съмнения за сериозен политически чадър. За това алармираха представители на обединението \"Демократична България\" по време на брифинг с журналисти, предаде репортер на .     \" \", разказа , съпредседател на ПП \"Зелените\". Ние планираме да сезираме прокуратурата за извършването на тази кражба и да бъде потърсена отговорност на Министерството на енергетиката, поясни още Сандов, който е категоричен, че местните страдат, а  българският данъкоплатец е ощетен от хора, замесени в бившите силови структури. Цялото престъпление може да бъде доказано с документи, които са публични, посочи от инициативния комитет в Куртово Конаре, който разказа как е изградена схемата.  Става ясно, че са сключени два договора с ТЕЦ \"Марица изток\" 2 - единият с фирма \"Персенк инвест\" ООД, която има концесия за добив на инертни материали, а другият с \"Инвестор\" ЕООД, фирма, която няма концесия. ТЕЦ \"Марица изток\" 2  е публикувала договорите на сайта си, а те са качени и на официалния сайт на ЕС за възлагане на обществени поръчки, като отделно ТЕЦ-а публикува и отчети на Министерството на енергетиката за съответните разплащания.    По думите на Васил Къдринов излиза, че фирмата \"Инвестор\", чийто собственик е Георги Георгиев, \", подчерта представителят на инициативния комитет от Куртово Конаре.\r\nТой обясни,  че другата фирма \"Персенк инвест\", която е на сина на Георги Георгиев, Иван, има концесия, доставила е подобни количества на държавното дружество, но никъде не е отчела добива на фирмата \"Инвестор\". Къдринов подчерта, че тези обстоятелства са изпратени в петиция до Европейската комисия и ще се внесе сигнал до главната прокуратура . От инициативния комитет са категорични, че схемата се покровителства от най-високо ниво в Министерството на енергетиката. За шеста година сме свидетели на безразличието на всички институции, към които сме се допитали. Нашата упоритост и разследвания достигнаха до документи, които изясняват случая от \"А\" до \"Б\", коментира и председателят на инициативния комитет . По думите му се .    Кънев разказа, че преди последните парламентарни избори от \"Патриотичния фронт\" са били постоянно до тях с подкрепа, но сега \" \". Става ясно, че представители на инициативния комитет са ходили и на среща при министъра на околната среда и водите Нено Димов, на когото са показали документи, които уличават корупционната схема. До този момент от ековедомството обаче не са откликнали на призивите им. от \"Демократична България\" в заключение заяви, че обединението ще застане зад инициативния комитет с политическа подкрепа, тъй като според него става въпрос за , която тормози местните хора.", "date": "2018.11.14", "title": "\"Зелените\": Корупция за десетки милиони тормози жителите на Куртово Конаре"}
{"url": "https://www.actualno.com/sliven/policijata-v-sliven-systavja-aktove-na-shofiorite-blokirali-podhoda-kym-am-trakija-news_706065.html", "text": "  Водачите на 26 автомобила, предизвикали затварянето на път ІІ-53, ще бъдат издирени и спрямо тях ще бъдат взети съответните административно-наказателни мерки.     Това стана ясно от специално прессъобщение на Областната дирекция на МВР в Сливен днес.\r\n„Служителите на реда ще бъдат към нарушителите на закона, към грубите нарушения на обществения ред и престъпленията по време на протестните действия”, се казва още в съобщението от ОДМВР. В него се уточнява още, че РУ-Сливен разполага със снимков материал и видеозапис, както на действията на протестиращите, така и на полицията, с цел да се избегнат спекулации.\r\nНа 11 ноември служители на Районното полцейско управление в Сливен и сектор „Пътна полиция“  контролираха обществения ред и безопасността на движението по време на протестното автошествие, организирано по повод високите цени на горивата и застраховките за автомобили.  След 13,00 часа част от участниците в протеста паркираха и изоставиха автомобилите си в района на село Крушаре, с което блокираха движението преди автомагистрала „Тракия”. Около 16,30 ч. движението по автомагистралата бе възстановено, но затруднено заради образувалите се колони от автомобили в района на село Крушаре.\r\nСлед допълнителната намеса на полицията, колите на протестиращите бяха избутани от пътното платно. Около 17:00 часа движението бе изцяло възстановено.\r\nПротестите в Сливен продължават вече четвърти ден. Макар и не многолюдно, всяка вечер шествието на протестиращите сливенци преминава по централния булевард на града с развети знамена и възгласи: „Мафия” и „Оставка” и плакат „Системата ни убива”.     министърът на вътрешните работи Младен Маринов бе на посещение в Сливен. Той проведе работна среща с кметове от региона, посветена на взаимодействието между органите на реда и местната власт при обезпечаването на обществения ред и сигурност в населените места.\r\nОт Сливен министър Маринов призова протестите да се извършват мирно и в рамките на закона.", "date": "2018.11.14", "title": "Полицията в Сливен съставя актове на шофьорите, блокирали подхода към АМ „Тракия”"}
{"url": "https://www.actualno.com/curious/vijte-nikita-djonsyn-ot-big-brother-predi-da-se-obezobrazi-snimki-news_706044.html", "text": "        Милена, както е рожденото ѝ име, прекрачи прага на Къщата с доста стряскаща визия. Заради многобройните корекции по лицето си и татуировки по цялото тяло, победителката в Big Brother през 2015 г. изглежда страховито.    Преди 6 години, когато е започнала връзката ѝ с ръгбиста Борислав, с когото са заедно и до днес, тя е била истинска красавица. По времето, когато е срещнала за първи път бившия брадър, Никита е имала силикон в бюста, импланти в скулите и филъри в устните. Татуировките ѝ са били сравнително малко. Именно такава я харесал Боби Ръгбиста, но въпреки огромната промяна във визията ѝ, той продължавал да е все така луд по нея.   Въпреки фрапиращия си външен вид, преди 2 години обезобразената от пластики Джонсън се превърна в любимка на зрителите заради прямото си поведение и добродушен нрав. Още с влизането си в Къщата за новия сезон на шоуто, Никита даде заявка за спечелването на голямата награда, пише \"Уикенд\".   ", "date": "2018.11.14", "title": "Вижте Никита Джонсън от Big Brother преди да се обезобрази (СНИМКИ)"}
{"url": "https://www.actualno.com/asia/avigdor-liberman-podade-ostavka-zaradi-primirieto-s-gaza-news_706071.html", "text": "  Министърът на отбраната на Израел Авигдор Либерман подаде оставка на среща на фракцията \"Израел Бейтену\" в тамошния парламент.     \"Аз наистина съм тук, за да обявя оставката си от поста на министър на отбраната\", каза Либерман на пресконференция веднага след срещата на фракцията, цитиран от БГНЕС.\r\n\"Опитах се да остана верен член на кабинета и да изслушам други мнения, дори и с огромна изборна и политическа цена\", каза Либерман. \"Въпреки това, примирието с „Хамас“ във вторник не може да бъде тълкувано по никакъв друг начин освен предаване пред терора \", добави той. \"Това сериозно ще навреди на сигурността ни в дългосрочен план\", каза още Либерман.", "date": "2018.11.14", "title": "Авигдор Либерман подаде оставка заради примирието с Газа"}
{"url": "https://www.actualno.com/cars/germanija-stimulira-s-1-mlrd-evro-proizvodstvoto-na-baterii-za-elektromobili-news_706062.html", "text": "  Правителството на Германия взе решение са отдели 1 млрд. евро за консорциум, който има намерение да започне да произвежда акумулаторни батерии за електромобили. Част от инвестицията ще бъде насочена за изследване и разработка на нови технологии, като целта е да се намали зависимостта на германските автомобилни производители от доставчици на батерии от Азия.     С развитие на производството на батерии в цялата страна правителството ще създаде нови работни места, чийто брой започна да намалява, след като повечето автомобилни компании намалиха двигателите с вътрешно горене. Оказва се, че Германия е прекалено зависима от автомобилната индустрия, която на свой ред зависи от двигателите с вътрешно горене. А това може да доведе до сериозни финансови загуби за бъдеще.   Съобщава се още, че немските производители, сред които основна роля играят Volkswagen и Daimler, вече преговарят с различни местни компании за построяването на завод за произвоство на батерии в изочната част на Германия. Сред компаниите, с които се водят разговори, са ARTA Microbattery, Ford-Werke GmhB и химическият гигант BASF.\r\nПовечето експерти са на мнение, че инициативата на правителството на Германия е доста закъсняла. Причината е, че Европа сериозно изостава от Азия, където гиганти като LG Chem и Samsung SDI отдавна произвеждат батерии за автомобилни производители от цял свят. А китайската компания Contemporary Amperex Technology вече е и най-големият производител на батерии за електромобили в цял свят.  ", "date": "2018.11.14", "title": "Германия стимулира с 1 млрд. евро производството на батерии за електромобили"}
{"url": "https://www.actualno.com/politics/hristo-ivanov-dokladyt-na-ek-e-groteska-i-ishias-news_706010.html", "text": "  Лидерът на Демократична България Христо Иванов на мониторинга на ЕК през годините и неговия край. Според него става въпрос за ликвидация на мониторинга, която е прощален подарък на европейските лидери към Борисов и България все повече е заплашена от опасността да остане вечна периферия на ЕС, вместо да се интегрира към най-силните страни. Ето какво гласи целият текст на Иванов:     \"Текстът на по Механизма за мониторинг на българското правосъдие граничи с гротеската и оставя усещане за тежък пристъп на институционален \"ишиас\". И в това, за съжаление, няма особена изненада.\r\nЛиквидация на мониторинга от страна на ЕК е исторически рубикон в нашите отношения с ЕС и заслужава сериозен и обстоен анализ.   Механизмът възникна на основата на увереността на една предходна политическа и бюрократична генерация, че страни като България могат лесно и с помощ отвън да преодолеят тежкката наследственост от тоталитарния режим в съветската периферия и организирано-криминалния преход. Увереност, че институциите на ЕС и НАТО могат да бъдат могъща платформа за догонващо (а често и придърпвано) развитие.\r\nОще по време на преговорите за присъединяването ни към ЕС, българските власти опитваха всякак да заблуждават партньорите си относно състоянието на нашето правосъдие и нивата на корупция и дори успяваха да намерят съмишленици на политическо ниво – справка комисаря по правосъдие Франко Фратини и неговата твърде приятна визита на Боровец с Румен Петков... При приемането ни обаче се намесиха няколко правителства и хора със здрав смисъл (и добра информация от разузнаването) от професионалните нива на ЕК и беше отчетено, че страната ни (заедно с Румъния) не отговарят на стандартите за върховенство на правото. Тогава, по изключение, беше създаден механизъм за продължаващо наблюдение, известен като Cooperation and Verification Mechanism (CVM). Идеята беше, че в рамките на допълнителни три години ние ще постигнем необходимите минимални нива на законност и ред в ЕС.\r\nНаблюдението се опираше на няколко „показателя“, формулирани с оглед един първоначален списък от мерки, които България не е успяла да довърши в рамките на преговорния период. По-важното е, че докладите стъпваха на наблюдение на списък от конкретни дела и не просто отчитане на предприетите мерки, но и анализ на тяхните резултати. Този подход намираше своето отражение в постоянното напомняне на изискването за „track-record“ (устойчиви практически резултати) - едно понятие, което българските власти все се правеха, че не разбират.     В началото, под водачеството на железната Катрин Дей, генерален секретар на ЕК до 2015г., в Брюксел и на място в София работеше екип от експерти, които наистина вярваха във възможността чрез комбинация от натиск и експертна помощ България да навакса своите тежки дефицити в областта на правосъдието и вътрешните работи. Тези хора бързо разбраха, че проблемите ни са много по-дълбоки и нито първоналачно планираните три години, нито ограничените фомулировки на показателите, могат да бъдат основа за постигане на реален напредък. Съответно, очакването за изпълнение на един ограничен списък от формални мерки в лимитиран времеви хоризонт беше изоставено. Докладите анализираха широк кръг от фактори, стъпваха на усилено събирана информация от широк кръг източници, списъкът от наблюдаваните дела постоянно се допълваше, а настояването за трайни практически резултати се повтаряше постоянно, заедно с нови и нови препоръки.\r\nС малки изключения българските власти водеха постоянна партизанска война срещу наблюдението. Подаваше се лъжлива информация, рекламираха се откровено фалшиви мерки, използваха се всякакви бюрократични хватки и преструвки. Българските комисари в ЕК имаха важната задача да осигуряват напълно безпринципен натиск за „смекчаване“ на констатациите и препоръките, а тук се правеше възможното да се ограничат контактите на експертите на ЕК с независими източници на информация. Стигна се до там, че по време на специалната експертна мисия относно прокуратурата през 2016г., беше организирано демонстративно „външно наблюдение“ и заснемане на лицата, идващи за интервю в офиса на ЕК в София, а спрямо референта на комисията тук беше приложена пълната гама от медийни атаки и оклеветяване през про-правителствената пропагандна машина. След пенсионирането на Катрин Дей механизмът загуби своя двигател. Доминираният от всеядната ЕНП настоящ състав на ЕК нямаше никава политическа воля да притиска управляващите в България да правят реформи, а самият Юнкер има откровено „банкетно“ отношение към въпросите на корупцията и принципите в политиката. В столиците на големите страни-членки се установи разбирането, че стига България да бъде държана извън Шенген, въпросът дали у нас има реално върховенство на правото касае единствено нас самите. Един по един чужденците, желаещи да се борят за това българските граждани да получат европейско ниво на законност и ред, напускаха своите постове в ЕК и в София. Последен, след епични усилия на българските власти, беше освободен референтът по механизма в София...   Паралелно се изхабяваше мобилизацията на българите, които бяха готови да се надяват, че ЕК ще окаже ефективен натиск и работеха, за да отстояват реформите и да оказват съдействие в процеса на наблюдение. Такива хора има(ше) много – в медиите, в неправителствения сектор, но – най-важно – сред магистратите и държавните служители на различни нива.\r\nМисля, че решителни за пречупване на обществената мотивация за реформа у нас се оказаха поредицата напълно безпринципни заявления на Юнкер и Тимерманс за прекратяване на мониторинга, независимо от липсата на реална реформа и при установяване на все по-явни авторитарни практики. Това съвпадна и с отказа на няколкото активни преди посолства да настояват за реформи и да търсят сметка за корупцията. Съвсем естествено управляващите, тяхната пропаганда и обслужващ персонал в съдебната власт и службите, усетиха ръцете си напълно развързани и се развихриха. На всички нива започнаха акции по показното смачкване на неудобните и техните близки (напр. продължаващия медиен и институционален погром срещу семейство Панови, който остава напълно безнаказан). Прокуратурата консолидира безпрецедентен репресивен инструментариум, значимо законодателно влияние и видимо собствено присъствие в медиите и пристъпи към все по-директни политически акции (аферата ЦУМ-гейт). Министърките Захариева и Цачева напълно предадоха каузата на реформата и механизма, която мнозинството от техни предходници все пак се чувстваха длъжни да отстояват поне в някаква степен.\r\nТака за първи път от много години се оказахме със състав на Висшия съдебен съвет, в който няма дори малка устойчива опозиционна група или глас с ясен дневен ред за реформа, който да оказва организирано противодействие и да демаскира действията на мнозинството. Толкова активният до скоро цех от съдебни репортери също изпадна в частична летаргия. С малки изключения замлъкнаха и гласовете от гражданския сектор. Публичният разказ за това какво се случва, къде са проблемите и какви реформи са нужни се разпадна.\r\nВ последните години Комисията постепенно се отказа от проследяването на конкретни дела, лиши се от присъствието на свой референт тук, ограничи максимално обхвата на докладите до отдавна изгубилите значението си показатели, определени през далечната 2006г. Отказът от формуирането на нови препоръки е същинският край на механизма. Така, съвсем закономерно, стигнахме до този напълно изпразнен от съдържание анти-доклад. Текстът на т.нар политическа част (важната) е сведен до захаросано изброяване на всякакви формални „мерки“ при тотален отказ да се анализира тяхната годност или наличието на резултати от тях.\r\nЕК дори не си прави труда да се престори, че регистрира някакви резултати от борбата с корупцията. В текста отсъстват или не са акцентирани достатъчно такива мащабни скандали като:\r\n- Замитането на от ВСС и ИВСС;\r\n- Фактическият отказ да се разследва скандалът с разпределението на делото, свързано с несъстоятелността на КТБ от председателката на Софийски апелативен съд Даниела Дончева;\r\n- Фактическото замразяване на и разобличаването на отказа от разследване на редица елементи на казуса, направено в поредица публикации в медиите;\r\n- Липсата на сериозна проверка по съмненията за връзки на с международна контрабанда;\r\n- Липсата на проверка за казуса с „ “;\r\n- ;\r\n- Липсата на проверка за обстоятелствата по придобиването на от Доган и възлагането на договор за студен резерв на ТЕЦ-а;\r\n- Отказът да се раследва казуса с „ “;\r\n- Закъснялото задействане по на прокуратурата и обстоятелството, че през годините е имало неопределен брой сигнали, а всички преписки минават през ДАНС;\r\n- Показната акция срещу бившата районна кметица на Младост .\r\nДокладът отбелязва липсата на действия по въвеждането на процедура по ефективно търсене на отговорност от главния прокурор, но не прави никакви изводи от това обстоятелство. Тоталният отказ от прилагане на процедурата по парламентарни изслушвания на главния прокурор изобщо не е регистриран. Макар че към датата на публикация на следващия доклад, процедурата за избор на следващ главен прокурор вече ще бъде в ход, по този въпрос няма никакви предварителни изисквания или препоръки.\r\nДокладът не забелязва и не коментира изграждането на паралелна извънредна наказателна система и закономерното превръщане в КПКОНПИ в инструмент за оказване на натиск и разправа, включително:\r\n- Атаката срещу председателя на ВКС Лозан Панов (в едно с многогодишната медийна разправа с него и съпругата му от страна на проправителствената пропагандна машина), както и самото обстоятелство, че КПКОНПИ в момента проверява множество съдии, въпреки, че това е изрично възложено на ИВСС от конституцията;\r\n- Атаката срещу съдия от Софийски градски съд от страна заради направено преюдициално запитване\r\n- Използването на КПКОНПИ за атака срещу опозиционни издатели и политици и медийните кампании на Комисията в тези случаи, координирани с проправителствената пропаганда и медиите на Пеевски, както и публичната защита на Делян Пеевски от председателя на КПКОНПИ.\r\nДокладът не забелязва и не коментира отказа на Министерски съвет от искането на специална експертиза за състоянието на административното правосъдие и Върховния административен съд.\r\nСтратегията за съдебна реформа не просто не се прилага, но и вече реализирани постижения се ревизират – например връщането към предишия режим на командироването, което отново се превръща в механизъм за поставяне на магистрати в зависимост. Докладът обаче ведро намира, че Стратегията се изпълнява.\r\nДокладът не забелязва и не коментира разбиването на и лансирането на поредната креатура на Пеевски в него.\r\nДокладът не забелязва и не коментира липсата на въвеждане на електронни обществени поръчки, нито обстоятелството, че договорите с GP Group да бъдат прекратени и фирмата, вместо да си търси правата, доброволно се отказа от тях.\r\nДокладът не забелязва и не коментира отказа от каквито и да било усилия за реформа и модернизация на МВР.\r\nИ на целия този прекрасен фон ЕК обявява намерението си да прекрати окончателно наблюдението върху България точно в навечерието на инсталиране на Пламен Георгиев, Иван Гешев или някой като тях за следващ главен прокурор... Правителството побърза да благодари на ЕК за този доклад. При този списък незабелязани скандали - напълно логично, но и доста саморазобличително.\r\nПолитическата ликвидация на мониторинга не е просто прощален подарък от Юнкер и Меркел за Борисов. Тя отразява големите промени, които настъпват в ЕС. Никой, нито в Брюксел, нито в Берлин и Париж не си прави никакви илюзии за състоянието на българската държава и естеството на корупционния ни модел. Докато Борисов се радва, че ЕК му спира наблюдението, той пропуска, преустановяването на втората част от названието на механизма: сътрудничеството.\r\nЕС все повече престава да мисли за себе си като благотворителна институция, основана на вярата във всеобщата добронамереност и неизбежния и еднопосочен прогрес. Съюзът се сблъсква с все по-остри външни атаки и вътрешни предизвикателства и смяната на лидерите му ще донесе и все по-осезаем преход към активно изграждане на защитни механизми и инструменти за отхвърляне на чужди тела. На мястото на безкрайните кандърми с ценностни аргументи идват сакнции, на мястото на консенсуса и неограниченото разширяване, идва консолидация на онези, които наистина могат да си имат взаимно доверие и да споделят общи стандарти и отговорности. ЕС ще изгражда ядро, което ще споделя общи политики по сигурност и отбрана (което на първо място означава споделяне на големи обеми чувствителна информация), ще развива много по-голяма интеграция на икономическата си политика и общност на подхода при справяне с предизвикателствата на застъпващите се технологични революции. В това ядро троянски коне и вечни повтарячи ще попаднат трудно.\r\nМеханизмът беше условие за допускането ни в ЕС. Неговото безплодно прекратяване може да се окаже много по-близо до връщането ни в изходна позиция, или изтласкването ни в една вече оформяща се периферия на по-бавна скорост, отколкото щедър подарък на пълноправно членство. Отказът на Брюксел да ни наблюдава не се случва, защото след 11 години лъготене, те най-сетне са се хванали и са ни повярвали, а защото за тях е все по-желателно да се откажат да ни „придърпват“ към себе си.\r\nОт тук нататък за нарушение на върховенство на закона няма да пишат доклади с препоръки, а ще спират евросредства. За корупция ще пращат не ОЛАФ, а европейски прокурори. Нарушенията на свободата на пресата ще се разглеждат все повече като централен проблем на принадлежността към ЕС и вероятно затова в доклада се появява този толкова контрастно адекватен параграф по тази тема. Вероятно можем да видим мостра на бъдещите динамики в примера с кандидатстването ни за т.нар. чакалня за Еврозоната (ERMII). При все, че формално вратата за нея е отворена за всички, изпълняващи определени макроикономически критерии, когато ние поискахме да влезем, нещата се оказаха по-сложни. За нас бяха поставени нови условия, основани на все същото недоверие към нашите институции и документите, които те произвеждат. Понеже не разбрахме намека, че не сме добри дошли в чакалнята, за нас беше изградена една предходна чакалня. Изискванията, които са ни поставени, предполагат ударно оздравяване на целия ни финансов сектор и, каква изненада!, да направим съдебна реформа (дето тъкмо сме я приключили). Всичко това трябва да бъде изпълнено до другото лято.\r\nСамата перспектива за ревизията на финансовия сектор вече предизвиква сътресения в застрахователното блато, готви се банковото и пенсионното, а тепърва трябва да почнат реформи в управлението на червивите от корупция държавни дружества. Всяка стъпка по този път ще предизвиква шокове, които ще се отразяват и на съответните регулаторни институции и ще генерира политически кризи. За едно управление, чиято философия е да отказва да прави реформи и да живее от поддържането на корупция и разруха на институциите, това означава или сигурна смърт или просто пълна невъзможност за минаване по този път. Опитът да се приближим към Еврозоната или ще наложи шокови реформи, или просто ще ни отблъсне от прага й, а то значи и от бъдещото политическо ядро на ЕС.\r\nНай-вероятно, аналогично ще се окаже положението, когато Шенген бъде надграден с общите политики по сигурноста и отбраната и ние поискаме да влезем там, понеже сме изпълнили някакви формални условия на хартия. Необходимостта ударно да покажем готовност да споделяме реална отговорност и да изберем страна във все по-напечения черноморски регион, ще се окаже непоносима за всяко управление от типа „Борисов“. Ако Борисов имаше повече далновидност (или министър на правосъдието с повече капацитет и характер) той би се борил да съхрани механизма за мониторинг. Този инструмент от една много по-оптимистична епоха, лишен от санкционни последици, можеше да бъде превърнат в аргумент България да не бъде третирана като останалите. При правилно управление и известни задръжки в лъженето, сътрудничеството с ЕК в рамките на Механизма можеше да ангажира Брюксел като реално заинтересована от нашия успех страна. Ако ние реално бяхме извършили необходимите реформи в правосъдието, днес ние щяхме да имаме убедителни доказателства за своята годност да бъдем част от ядрото. Вместо това, ние се радваме на това, че развеселеният чичо Юнкер ни целува по челото за довиждане... Реалността е, че механизмът беше колкото потенциално полезен, толкова и политически развращаващ за нас. Той беше един от най-ярките примери за нашата склонност да възлагаме на Брюксел задачата да оправи нашата собствена страна. В този смисъл, той работеше колкото за нашето развитие, толкова и за утвърждаване на нашата политическа инфантилност. Неговият край е момент на необходимостта от съзряване.\r\nСамият аз, вземайки решение да стана министър в кабинета на Борисов, за когото нямах никакви илюзии, че смята да прави реформи, възлагах надеждите си на помощта от ЕК. Когато комисията отказа молбата ми да включи конкретни препоръки за реформа на прокуратурата в доклада за 2015г., разбрах грешката си, но се бях хванал на хорото и реших да използвам възможността максимално. Неизбежният край дойде, когато Тимерманс, въпреки обещанието си към мен, не подкрепи настояването ми за независимо разследване на . Моят извод беше, че решението е единствено в изграждане на вътрешен политически инструмент, който (за разлика от РБ) може да осигури реална и последователна подкрепа за необходимите реформи.\r\nСъздаването на \"Да, България\" и обединението Демократична България показа колко трудно е това. Днес обаче, въпреки всичките си грешки и криволици (а може би и заради тях), аз гледам спокойно на бъдещето, защото зная с увереност, че в България има устойчив политически инструмент за извършването на нужното обновяване на нашата държавност. Ние още сме малки, но подкрепата за нас нараства, нямаме осигурени финанси, но оцеляването ни без тях е много по-важен ресурс, не сме във властта, но знаем кои сме, имаме силен екип с осъзнато доверие и ясни цели. Днес \"Демократична България\" е годен политически инструмент за необходимата промяна, а гражданите, които разбират, че спешно трябва да се преборим за България в сърцето на Европа, стават все повече. Сигурен съм, че на задаващите се избори (европейски или парламентарни) ще се срещнем.\r\nНещо повече, трябва заедно да се погрижим на следващите избори за Европейски парламент да изберем такива хора, които наистина могат да отстояват върховенството на правото и свободата на Европа и които няма да търпят пасивно още една комисия като тази на Юнкер и Дол.\r\nТа, без особени съжаления, днес можем да си вземем довиждане с Мониторинга. Изпитвам огромна благодарност към хората от страна на ЕК, които работиха с искреност и желание да помогнат на страната ни. Сред тях има такива, които заслужават на тях да бъдат кръстени софийски улици, редом с големите европейски приятели на българската свобода от миналото. Изпитвам гордост за страната си и това, което тя може да стане, заради всички съдии, прокурори, журналисти, експерти и чиновници, които видях през тези 11 години да се борят за родината си и нейното реформиране. Зная, че техният брой и качества са точно толкова, колкото е нужно, за да обърнем мача. Така е устроена Вселената.\r\nПросто трябва да си свършим работата. И, понеже днес големият ми син навършва 4 години, нямам никакви колебания, че той ще израстне в една по-добра България и в една по-добра Европа.\"", "date": "2018.11.14", "title": "Христо Иванов: Докладът на ЕК е гротеска и \"ишиас\""}
{"url": "https://www.actualno.com/business/maja-manolova-pita-dyrjavata-kakvo-pravi-za-gorivata-news_706037.html", "text": "  Темата за поскъпването на горивата в България (за последната седмица обаче се получи поевтиняване от средно 12 стотинки на бензин А95) стана тема и на омбудсмана Мая Манолова. Тя излезе с позиция, обобщена в шест въпроса към държавата, като не пропусна да напомни как темата става актуална след поскъпването на газа, парното и топлата вода. Ето и какви са въпросите на Манолова:     1. Защитава ли регулацията в сектора и правата и интересите на гражданите?\r\n2. Създава ли законодателството достатъчно конкурентна среда при вноса и продажбата на горива?\r\n3. Съществува ли монопол при управлението на данъчните складове?  4. Дали нормативната уредба и практиките създават възможности за по-евтин внос на бензин и дизелово гориво или ги препятстват?\r\n5. Възможно ли е намаляване на ДДС-то върху горивата?\r\n6. Какво е предприето след отправените препоръки от Комисията за защита на конкуренцията за подобряване на пазарната среда, във връзка с извършен секторен анализ, една от които е създаване на държавни данъчни складове?    ", "date": "2018.11.14", "title": "Мая Манолова пита държавата какво прави за горивата"}
{"url": "https://www.actualno.com/europe/navalni-napusna-rusija-sled-otpadane-na-zabranata-mu-news_706026.html", "text": "  Най-известният руски опозиционен лидер Алексей Навални получи разрешение да напусне Русия, ден след като граничната охрана му попречи да излети от Москва за решението на европейския съд.     \"Той е излетял\", каза адвокатът на Навални Иван Жданов за AFP.\r\nНай-големият критик на руския президент Владимир Путин публикува снимка със себе си и гранична охрана в социалните медии при паспортния контрол, като заяви, че \"всичко е наред\".   Във вторник на 42-годишният антикорупционен опозиционер бе забранено да напусне Русия, за да присъства на произнасянето в Европейския съд по правата на човека дали неотдавнашните му задържания са политически мотивирани.  Руската федерална служба на съдиите изпълнители заяви, че е бил възпрепятстван да напусне заради над 2,1 милиона рубли (31 000 долара) глоба, наложена му след осъждане през 2013 година.\r\nНо опозиционерът пише, че няма \"неплатени глоби\" и че \"последният път, когато напуснал страната преди две седмици, всичко е било наред\".\r\nТой заяви, че е претърпял финансови загуби и ще съди службата на съдебните изпълнители.    Според руския закон онези, които имат неплатени дългове, могат да бъдат блокирани да напуснат страната.   Адвокатите на Навални се свързаха със съдия-изпълнителите, които им отговориха, че не са разпоредили забраната.\r\nНавални изтърпя месечна присъда през септември за организиране на протести срещу Кремъл, които се твърди, че са били неправомерни.\r\nАдвокатът, завършил Йейл, беше осъден на още 20 дни и накрая освободен миналия месец.\r\nНавални имаше забрана да напуска страната между 2013 и 2017 г., когато властите отказаха да му издадат паспорт поради съдебни дела срещу него.   Накрая му беше издаден документ за пътуване и му бе позволено да напуска страната през май миналата година, за да потърси лечение в Испания за увреждане на окото, след като нападател хвърли зелена боя в лицето му в Москва.", "date": "2018.11.14", "title": "Навални напусна Русия след отпадане на забраната му"}
{"url": "https://www.actualno.com/pleven/v-dolna-mitropolija-zapochna-blagotvoritelna-kampanija-za-lechenieto-na-8-godishno-dete-news_706039.html", "text": "  Кампания за набиране на средствата, необходими за лечението на 8-годишно дете с тежко заболяване, започна днес, 14 ноември, в Община Долна Митрополия. Кметът Поля Цоновска публикува в официалния общински сайт писмо за подкрепа. В него тя пояснява:     „След като се запознах с предоставените документи за лечението на Пенко Методиев Пенков, изказвам подкрепа, от мое име и от името на Общинска администрация в Долна Митрополия, за набиране на средства за осигуряване на неговото лечение.\r\nПенко Пенков е на 8 години и страда от мускулна дистрофия. Шансът за неговото оздравяване е лечение в Република Турция на стойност 3 .“\r\nПоля Цоновска призовава жителите на община Долна Митрополия, според своите възможности, да окажат съдействие за осигуряване на лечение на Пенко, като средствата се превеждат на следната банкова сметка:         ", "date": "2018.11.14", "title": "В Долна Митрополия започна благотворителна кампания за лечението на 8-годишно дете"}
{"url": "https://www.actualno.com/crime/chetirima-se-otzovaha-v-aresta-zaradi-krajba-na-200-kg-zele-news_706028.html", "text": "  Четирима престъпници са задържани и обвинени за грабеж на пазач и кражба на 200 кг зеле. Мъжете са на възраст от 28 г. до 46 г. и вече са осъждани за други криминални \"подвизи\", съобщи днес плевенската прокуратура.     Разследването започнало след получен сигнал в Районното в Гулянци. Подал го стопанин на зелеви насаждения в край село Ленково. Той съобщил, че късно вечерта на 11 ноември четирима души са нападнали 55-годишния пазач на имота му. Взели му газов пистолет и 220 лв., които носел в себе си. За капак, задигнали и 200 кг зеле.   Полицията веднага се задействала, започнала претърсвания на частни домове и още на другия ден стигнала до извършителите.\r\nТрима от задържаните са  привлечени като обвиняеми за извършен грабеж при условията на опасен рецидив, а четвъртият – за грабеж. С постановление на наблюдаващия прокурор те са в ареста за срок до 72 часа. Предстои да бъде внесено искане в съда за вземане на мярка за неотклонение \"Задържане под стража\".  По досъдебното производство ще бъдат назначени  експертизи – съдебно-икономическа и съдебно-медицинска, и ще бъдат разпитани свидетели, поясняват от прокуратурата.", "date": "2018.11.14", "title": "Четирима се отзоваха в ареста заради кражба на 200 кг зеле"}
{"url": "https://www.actualno.com/politics/otkriva-se-nov-gkpp-na-granicata-s-rumynija-news_706063.html", "text": "  Правителството прие решение за откриване на ГКПП-Крушари на границата с Румъния. Откриването на новия граничен контролно-пропускателен пункт е в изпълнение на подписаното през 2012 г. междуправителствено споразумение с Румъния за откриване на две нови ГКПП-та между двете държави в точките Кайнарджа-Липница и Крушари-Добромир.     В хода на разменените ноти са регламентирани и редица детайли - работно време на двата гранични пункта от 08.00 до 20.00 часа, ограничение за международен превоз на хора и стоки до лимита на общо тегло 3.5 тона.   ГКПП-Кайнарджа бе открит с РМС от 29 септември 2017 г., а съгласно Споразумение между двете държави и Кодекса на шенгенските граници българските и румънските гранични полицейски служители прилагат т.нар. „съвместен контрол“ на общите граници. Този подход ще се прилага и в работата при новия граничен пункт.\r\nПо силата на приетите и подписани документи шосейният граничен преход е изграден на румънска територия, като са предвидени съоръжения за гранични проверки както от румънските, така и от българските гранични полицейски органи. Със създаването на съвместните българо-румънски гранични пунктове се улеснява преминаването на лица и превозни средства през сухопътните пунктове, тъй като граничните проверки се осъществяват съвместно на едно спиране.  ", "date": "2018.11.14", "title": "Открива се нов ГКПП на границата с Румъния"}
{"url": "https://www.actualno.com/kustendil/kustendil-chestva-denja-na-hristijanskoto-semejstvo-s-koncert-news_706006.html", "text": "  На 19 ноември от 18:00ч. в Голямата зала на читалище „Братство 1869” Кюстендил ще се проведе празничен концерт „ “, посветен на Деня на християнското семейство.     В концертната програма участие ще вземат Виолета Маринова – народна певица, солистка на хор „Мистерия на българските гласове”, Слава Соколова – народна певица - Кюстендил, Милен Иванов и Даниел Спасов – народни певци, водещи на предаването \"Иде нашенската музика\", както и Фолклорна формация „Струмски полъх“ към читалище „Братство 1869“.\r\nОлга Борисова е родена на 28 юни 1941 г. в село Жиленци. През 1959 г. завършва гимназия в Кюстендил. Още като ученичка участва в училищния хор като солистка. От 1964 г. е солистка на Ансамбъла за народни песни към БНТ и БНР, а по-късно на вокален ансамбъл „Мистерията на българските гласове“. Удостоена е със званието „Заслужил артист“, приз „Братислава“, „Златна лира“, лауреат е на множество международни фестивали и конкурси. През 1991 г. заедно с „Мистерията на българските гласове“ получава престижната американска награда за музика „Грами“. През 1994 г. името ѝ е включено в Световната енциклопедия за музика, издадена в Лондон.\r\nУдостоена със званието Почетен гражданин на Кюстендил през 2006 г. През 2011 г. БНТ заснема документален филм за Олга Борисова със заглавие „Предопределеност“. На 21 май 2018 г. на официална церемония в Национална галерия „Двореца“  гр. София, Министърът на културата Боил Банов връчи на нашата съгражданка Олга Борисова престижната награда  „Златен век”, предаде за кореспондент от града на Actualno.com, Иван Андонов - председател на читалище \"Братство 1869\"  ", "date": "2018.11.14", "title": "Кюстендил чества Деня на християнското семейство с концерт"}
{"url": "https://www.actualno.com/society/ognjan-minchev-dokato-vyrvi-protesta-partii-klechat-nablizo-v-shubraka-news_705984.html", "text": "  \"Вилнеене на мутри, превозвани от квадратни джипове \"Мерцедес\" с руски номера няма как да мине за граждански протест. Моите уважения към всички, които имат кауза, за която протестират - майки с деца, еколози, граждани, които не смятат, че при монопол на горивата има пазар на горива. Но не с тези мутри начело! И не с политически партии, клечащи в шубрака край протеста. Политическите партии се борят за каузата си в парламента - а не го бойкотират както в Африка. Като гражданин смятам, че много позиции и решения на властта са недопустими. Но това не е достатъчно за да подкрепя нов февруари 2013 и нов Костинброд, които да доведат до ново и открито бандитско управление\", политологът Огнян Минчев.     \"Има една тарикатска фраза, употребяване при пазарене в Америка - \"I may be born in the night, but not the last night...\" (\"Може да съм се родил нощем, но не снощи...\") Това - за сведение на Сокола § Со...\", допълни той.   ", "date": "2018.11.14", "title": "Огнян Минчев: Докато върви протеста, партии клечат наблизо в шубрака"}
{"url": "https://www.actualno.com/ruse/rumynija-shte-pochistva-snega-ot-dunav-most-tazi-zima-news_706038.html", "text": "  През предстоящия зимен сезон, Румъния ще има задължението да почиства снега от \"Дунав мост\". През зимата на 2018 г. безпроблемното преминаване на транспортни средства по моста и почистването на съоръжението се извършваше страна на България. Според подписан протокол на ротационен принцип между двете съседни държави, те се редуват всяка година.     Областният управител на Русе Галин Григоров и неговият заместник Валентин Колев са разговаряли с префекта на Гюргево Адриана Пуцару. Целта на диалога между двете страни е била да се осигури безпроблемното функциониране на съоръжението през предстоящия зимен сезон. \r\nПо време на проведената среща е станало ясно, че до края на месеца ще приключат ремонтите в района на кръговото кръстовище при „Дунав мост\" от българска страна. Така до средата на декември се очаква да заработи отново зона „Изток\" на граничния пункт. Тя разполага с четири трасета за товарни автомобили и още толкова за леки автомобили, които да поемат напълно входящия от Румъния трафик.", "date": "2018.11.14", "title": "Румъния ще почиства снега от \"Дунав мост\" тази зима"}
{"url": "https://www.actualno.com/curious/ako-obichash-chovek-s-tazi-zodija-nikoga-ne-go-gubi-news_706056.html", "text": "        Дават всичко от себе си за нас, нямат очи за други, освен за нас... с две думи - перфектните партньори! Трябва да ценим това, което ни се дава и да не го изпускаме.   Те винаги мислят първо за другия и след това за себе си. Всеотдайни са и има какво да дадат на своя партньор. Остават за цял живот, стига да си лоялен с тях.\r\nИма една зодия, която много я бива във връзките, лоялността и истинските чувства, както и романтиката, разбира се.   ", "date": "2018.11.14", "title": "Ако обичаш човек с ТАЗИ зодия... никога не го губи"}
{"url": "https://www.actualno.com/kustendil/kustendilec-dade-vsichkite-si-pari-na-alo-izmamnici-news_706036.html", "text": "  77-годишен кюстендилец е станал жертва на телефонна измама. По телефона му се обадил мъж, който го заблудил, че е служител на полицията и поискал съдействие от него за залавянето на измамници, като му казал, че трябва да даде наличните си пари.     Възрастният мъж се доверил на измамника и предал торбичката , в която бил събрал 9000лв. Срещнали се на улицата, в близост до дома му. Два часа по-късно, се усъмнил и уведомил полицията. По случая е започнато досъдебно производство в РУ Кюстендил, уведомен е дежурен прокурор.\r\nОт МВР изрично напомнят: \"Както и да се представят, щом искат пари, това е измама. Призоваваме: Не давайте пари на непознати! Полицията не изисква съдействие от гражданите, чрез даване на пари! Препоръчваме: Не дръжте големи суми пари вкъщи!“ - предаде Катя Табачка - говорител на ОДМВР - Кюстендил, за кореспондент на от града.\r\nПри обаждане по телефона от лица, които се представят за полицаи, прокурори, лекари и искат пари, не се доверявайте! Звънете на тел. 112! Спешният телефон 112 се избира без код.  ", "date": "2018.11.14", "title": "Кюстендилец даде всичките си пари на ало измамници"}
{"url": "https://www.actualno.com/politics/knsb-podkrepi-bsp-za-promjana-v-danychnata-politika-v-stranata-news_706016.html", "text": "  Имаме еднакво мнение и еднакво виждане с БСП за това, че промяната в данъчната политика и крайно наложителна, заяви президентът на Конфедерацията на независимите синдикати в България (КНСБ) Пламен Димитров, предаде БГНЕС.     Ръководствата и представители на левицата и синдикалната организация проведоха среща в парламента, на която са обсъждани параметрите на бюджета на страната и Държавното обществено осигуряване (ДОО) за 2019 година.   „Прехвърлянето на данъчното натоварване от труда към капитала е повече от необходимо. Смятам, че тук ние и БСП сме на еднаква позиция. Естествено, че има конкретни измерения на това виждане, които невинаги са еднакви. Ние смятаме, че трябва да се намали данъка върху труда с необлагаемия минимум, те имат своите предложения в друга посока, но със същата цел“, поясни Димитров.\r\nОт КНСБ споделят направената от управляващите оценка, че бюджетът за догодина е най-добрият, който е правил правителството на Бойко Борисов, което се разминава с оценката на социалистите.  От синдиката разкритикуваха и предстоящото увеличение на пенсиите на 1 юли с 5,7%, защото според тях веднага щом то бъде получено, ще бъде „изядено“ от инфлацията. В тази връзка КНСБ и БСП настояват за едно и също – преизчисляване на всички пенсии.\r\nОт своя страна лидерът на БСП Корнелия Нинова подчерта, че днес от парламентарната група на партията ще внесат предложения между двете четения на бюджета, свързани с повишаването на обезщетението за безработица, намаляване на ДДС за лекарствата и хляба, както и увеличаване на обезщетението за отглеждане на деца от 1 до 2 години.   Най-голямото разминаване между БСП и синдикалната организация се оказва увеличението на данъка върху старите автомобили.    „КНСБ смята, че това е несъществен въпрос, а ние смятаме обратното. При това състояние на бедността и държавата, не можеш да посягаш на тези хора и да искаш с 20 млн. лева да си решаваш проблемите на държавата, а изобщо да не закачаш големите и едрия бизнес.\r\nТук имаме различни позиции, но днес ще внесем предложение да отпадне данъкът върху старите коли“, обяви Нинова.", "date": "2018.11.14", "title": "КНСБ подкрепи БСП за промяна в данъчната политика в страната"}
{"url": "https://www.actualno.com/asia/iran-prati-na-smyrt-hora-za-razrushavane-na-ikonomikata-news_706053.html", "text": "  Иран екзекутира търговец, наречен \"Султан на монетите\" заради трафика на злато на едро в отговор на търсенето на търговци, заплашени от тазгодишната валутна криза.     Вахид Мазлуумин и съучастникът му Мохамад Есмаил Гашеми бяха осъдени за най-тежкото престъпление в Иран - \"създаване и поддържане на мрежа за разрушаване на икономиката\", съобщи БГНЕС, позовавайки се на АФП. Мазлуумин и Гашеми бяха осъдени на 26 септември и техните смъртни  присъди бяха потвърдени от Върховния съд на Иран на 21 октомври. Техният  съдружник Хамид Багери-Дермани също беше обвинен в корупция и осъден на  смърт. Делото му все още се обжалва пред Върховния съд.   Иран претърпя остра икономическа криза тази година, подхранвана отчасти от решението на американския президент Доналд Тръмп през май да се оттегли от ядрената сделка с Техеран през 2015 година и да възстанови едностранните санкции. Страхувайки се за икономиката, много иранци се втурнаха да спасяват спестяванията си, купувайки чуждестранна валута и ценни метали, което накара реалът да загуби около 70% от стойността си спрямо долара, а цената на златните монети да се удвои.\r\nПолицията заяви, че Мазлуумин е \"натрупал около два тона златни монети\" до момента на арестуването му на 2 юли. Транзакциите на мрежата му са били за стотици милиони долари. \"Мрежата, подобна на октопод, е разрушавала икономиката чрез закупуване, продажба и контрабанда на чуждестранна валута и златни монети\", съобщава агенция Мизан.  През август върховният лидер на Иран Аятолах Али Хаменей одобри искане от съдебната власт да създаде специални революционни съдилища срещу извършили икономически престъпления по ускорена процедура.\r\nСпоред доклад на \"Амнести Интернешънъл\", Китай неофициално е \"най-големият екзекутор\" в света, но Иран държи първото място през 2017 година, с най-малко 507 осъдени на смърт, 6 от които са жени.", "date": "2018.11.14", "title": "Иран прати на смърт хора за \"разрушаване на икономиката\""}
{"url": "https://www.actualno.com/business/patriot-zashtitava-stroitelite-te-iskat-pyrvo-dokazatelstva-posle-hvyrljane-na-vina-news_706045.html", "text": "  Тези, които правят организирана кампания срещу българските строители, очевидно работят за чуждите. Политици, които са отговорни към различни стопански отрасли в страната, не трябва да си го позволяват. Това заяви зам.-председателят на парламентарната група на \"Обединени патриоти\" Искрен Веселинов, коментирайки сагата с четиримата депутати на БСП (Елена Йончева, Георги Свиленски, Крум Зарков и Христо Проданов), които искат на магистралите „Тракия“, „Хемус“, „Струма“ и „Марица“, както и на първокласния път Видин – Кулата и околовръстното на София, предаде БГНЕС.     В парламента депутати от групата на \"патриотите\" проведоха среща с представители на Камарата на строителите в България, на която са били обсъждани \"фалшивите новини и възможността за въвеждане на санкция при незаконно уронване на стопанския имидж\". По време на разговорите са обсъждани още възможността професионалното образование да подготвя кадри за строителството, както и въвеждането на инструмент, чрез който Камарата да се саморегулира. „Тези строители, които имат нарушения и неизпълняват качествено поръчки, в тяхното CV това да се показва и да тежи при тяхната оценка, когато партнират с община и държава“, посочи Веселинов.   От своя страна председател на УС на Камарата на строителите в България ннж. Илиян Терзиев поясни, че това е една от поредицата срещи, които от организацията провеждат с парламентарните групи. „Поставихме нашите проблеми. Говорихме по много от нещата, които ни вълнуват по отношение на законността, фалшивите новини, промените в Закона за обществените поръчки и Закона за устройство на територията, както и по отношение на привличането на работна ръка“, уточни той.\r\nТерзиев коментира и внесеното от БСП в Агенция „Пътна инфраструктура“ искане за независима техническа експертиза на автомагистралите, но този път с подписите не на 4, а на всички депутати от парламентарната група на червените, които са общо 79.  „Ние не сме против проверките, каквито и да са те. Разбира се, проверки има. Те са били по време на строителството и сега. Въпросът е следният – бихме желали да не се шуми, докато не се докаже каквато и да е била вина. Това е нашето желание и никога не сме поставяли въпроса, че не желаем проверки“, подчерта инж. Терзиев.", "date": "2018.11.14", "title": "\"Патриот\" защитава строителите, те искат първо доказателства, после хвърляне на вина"}
{"url": "https://www.actualno.com/education/kak-pokolenijata-zet-i-alfa-trjabva-da-se-obuchavat-v-uchilishte-news_706064.html", "text": "  Майсторски клас за иновациите в образованието, инициатива на Световния образователен форум, се провежда днес в Пловдив. В залата има 220 учители и директори от 50 населени места, а лектор е основателят на Световния образователен форум - финландският педагог Тон Дюиф.     Понякога отношението на децата към училището се променя с нещо съвсем дребно. Когато преобразиш учебната стая така, че да няма първи и последен чин, а всички да са равнопоставени в пространството и да работят в групи, на децата от поколението \"Зед и Алфа\" им става по-уютно. Ако си дадеш сметка,че като учител със суетене им отнемаш 25% от времето на часа, вместо да ги оставиш те да търсят отговорите, също настъпва промяна. Какво да говорим пък за облачните технологии, виртуалните уроци, смарт новостите. Всички тези предизвикателства стоят пред учителското съсловие, което трябва да забрави черната дъска и дневника и да влезе някак в час с децата, които научават да боравят с компютър преди да са проговорили - такава е философията на майсторския клас.   294 са иновативните училища у нас, най- много са в столицата и Пловдив, но далеч не само големите градове се надпреварват в тази посока, на картата на България днес бяха показани и много малки населени места. Само за една година нови сто училища в сравнение с предишната са опитали нещо ново, с което да привлекат интереса на децата и да превърнат образователния процес в занимание, което те харесват и в което участват активно. Това каза зам. министърът на образованието Деница Сачева, която откри форума. За една година е рано да се проследи кривата на успеваемостта в иновативните училище, но и с просто око се забелязва, че децата са започнали да ходят с по- голямо желание в класните стаи. А както каза и основният лектор, голямата промяна започва с малки стъпки. Какво точно става в училищата, където учители и директори са дали воля на фантазията и на опита си, ще се разбере с подробности на 3 декември в София, където ще има специален форум с изложение на иновативните училища. Пред участниците в залата в Пловдив днес бе показан кратък видеофилм с опита на ОУ \"Райна Княгиня\", но подобни подходи има и в други пловдивски училища. Особено ценни са те в районите с преобладаващо ромско население, където по принцип децата изпитват трудности в учебния процес.\r\nВ ОУ \"Пенчо Славейков\" в Столипиново, например, 14 учебни стаи в началния курс са изрисувани тематично от учителя по рисуване със сюжет, избран от самите деца. Цяла една стена разказва приказки, събира любими герои от анимационни филми, показва Космоса или води в бита на едновремешна България. Масите на децата са разположени в кръг, наистина няма първи и последен чин, а всяка стая има и своя екологичен ъгъл, в който растат растения, за които се грижат самите те. Това е само една от посоките, в които учителите от началния курс могат да променят отношението на децата към училището.  \"Изискванията към училището в момента са големи, и от бизнеса, и от родителите, а те ще стават и по- големи\", каза днес Деница Сачева.\" Днешните ученици не искат да възприемат информацията наготово, те искат да се уверят, че това, което им преподава учителят, наистина е така и почти веднага го проверяват в мрежата.\" \r\nОсвен новите технологии, друга посока за разчупване на класическия образователен процес, е сътрудничеството с културни и социални институции. Децата много по-лесно разбират нещата, когато попаднат в среда, поднасяща им фактите в музея, например. Или когато възприемат литературна творба чрез театрална постановка.   Ако досега за иновациите се грижеха по места учителите и директорите, от следващата учебна година Министерството на образованието не само ще хвали постигнатото, но и ще финансира проектите с грантове. Така при доказан добър резултат на един експеримент, след три до пет години той ще бъде прилаган и в други учебни заведения.    ", "date": "2018.11.14", "title": " Как поколенията \"Зет\" и \"Алфа\" трябва да се обучават в училище?"}
{"url": "https://www.actualno.com/starazagora/premahvat-nezakonni-postrojki-v-starozagorski-kvartal-news_706041.html", "text": "  Тази сутрин започна принудителното премахване на незаконни постройки в квартал „Кольо Ганчев“, което трябва да приключи утре. Преди това са спазени всички процедури, а .     \"Половината от общо четиридесетте и осем къщи са били доброволно премахнати от собствениците им\", съобщи началникът на общинския отдел „Контрол по строителството“ Ангел Стоманярски. Нито един от около четиридесетте обитатели на незаконните постройки не е поискал настаняване в общинско жилище.\r\nОт началото на първия мандат на кмета Живко Тодоров до момента са премахнати в парк „Борова гора“, 14 - в кв. „Лозенец“ и около 20 постройки, изградени без надлежно разрешително в централната част на града.", "date": "2018.11.14", "title": "Премахват незаконни постройки в старозагорски квартал"}
{"url": "https://www.actualno.com/plovdiv/plovdiv-se-podgotvja-za-kolednite-praznici-news_706076.html", "text": "  Пловдив започна подготовка за коледните и новогодишни празници. Днес стартира монтирането на коледната украса в центъра на града.     Работници започнаха да запечатват фонтана пред общината с дървени панели, върху които ще бъде поставена Коледната елха. За поредна година изкуственото дърво ще бъде монтирано в центъра на покрития фонтан с пеликаните, който по това време на годината се трансформира в сцена, събираща . По традиция светлините на Коледната елха ще бъдат тържествено запалени в първите дни на декември от кмета Иван Тотев. Събитието е съпътствано от празнична програма с много музика, песни и танци. Вече започна и монтирането на коледните светлинки по Главната в Пловдив.  ", "date": "2018.11.14", "title": "Пловдив се подготвя за коледните празници"}
{"url": "https://www.actualno.com/politics/do-kraja-na-2018-g-za-66-ot-teritorijata-na-stranata-shte-ima-kadastralna-karta-news_706057.html", "text": "  До края на годината около 66% от територията на страната ще бъде покрита с кадастралната карта. Целият процес по преобразуването на картата на възстановената собственост в кадастрални карти е планирано да приключи догодина с включване на 96 на сто от територията на страната. Това обяви заместник-министърът на регионалното развитие и благоустройството инж. Валентин Йовев, който участва в официалното откриване на конференцията LBS – България 2018 - Приложения, данни, услуги, по случай Световният ГИС Ден, организирана от GIS Алианс. Зам.-министър Йовев подчерта, че към днешна дата всички областни градове и национални курорти разполагат с кадастрална карта, съобщиха от МРРБ. В София в най-скоро време трябва да се приеме планът на район „Студентски град“, с което кадастърът ще покрие столицата. Заместник-регионалният министър поясни, че сред приоритетите в работата на Агенцията по геодезия, картография и кадастър е отстраняването на явните фактически грешки, допуснати при земеразделянето, особено по трасетата на транспортната инфраструктура и бъдещите магистрали.     Зам.-министър Йовев изтъкна, че GIS технологиите показват, улавят и анализират данните за местоположението, което помага за взимането на сложни решения.   \"Геопространствената информация е тази, която променя парадигмата на живота и е движеща сила на икономиката днес. Верните и изчерпателни пространствени данни са ключът към успеха, а основата, на която стъпват, са подробните проучвания и точни измервания, каза той. „Добре функциониращият кадастър e един от основните компоненти на управлението в областта на градоустройството и развитието на инфраструктурата, защитата на поземлената собственост и др. Важен приоритет на МРРБ е финализирането на реформата в областта на кадастъра, чрез ускорено покритие на страната с кадастрална карта и събирането на кадастралната информация, защото само с пълни и качествени данни ще можем да осигуряваме качествени услуги и данни\", коментира той.\r\nВажна задача е след това към основния кадастър да се добавят нови информационни слоеве, описващи различни аспекти на използването и собствеността на земята, както и пространствата под и над нея, с географско, стопанско, устройствено и други значения, специализирани картографски и геодезически данни, данни и снимки от спътникови заснемания и др. Същевременно кадастралните данни могат да се комбинират с географската информация, като се добавят такива и за пространствата (3D кадастър), времето (4D кадастър), инфраструктурата и др. Зам.-министър Йовев изтъкна и значението на GIS технологиите в създаването на \"умни градове.\"  ", "date": "2018.11.14", "title": "До края на 2018 г. за 66% от територията на страната ще има кадастрална карта"}
{"url": "https://www.actualno.com/society/iznenada-borisov-shte-hodi-pri-slavi-news_706085.html", "text": "  Премиерът Бойко Борисов ще гостува следващата сряда, 21 ноември, при Слави Трифонов, обявиха от правителствения пресцентър пред Вчера шоуменът отправи покани към Цвета Караянчева, Румен Радев, Бойко Борисов, Сотир Цацаров и Мая Манолова, като всеки от тях да бъде добре дошъл в съответния ден от следващата седмица. Засега са потвърдили Караянчева, Манолова и Борисов, като Караянчева единствено е помолила да гостува на 26-ти ноември, понеже има служебен ангажимент на предложената от Трифонов дата.     Голямата изненада е безспорно съгласието на Борисов. Близо 10 години той и Трифонов са в скрита война, която избухна след като премиерът обяви, че водещият искал 50 % от ГЕРБ на времето, а . Премиерът също бе част от прословутото обвинение, че Слави имал градинка пред хотел \"Маринела\". Борисов на няколко пъти повтаряше , докато Трифонов само преди няколко месеца го и обясни, че го заплашва със съд, ако продължи да говори за въпросната градинка. Слави изигра една от водещите роли да помогне за популяризирането на Борисов още в най-ранните му години, когато бе главен секретар на МВР.   А ето думите, с които Трифонов покани най-важните хора в държавата.\r\n„Уважаеми зрители, гледам, че нещата в държавата са доста интересни, различни, специални, непредвидими. Някак си много хора изведнъж започнаха да търсят и правата си, и достойнството си. Което, разбира се, е много хубаво. Защото, според мен, това е единственият начин да бъдем общество и общност, а не електорат и тълпа.  Чувам и виждам, че много хора искат смяна на системата. Само искам да ви припомня, уважаеми зрители, вярвам, че вие не сте забравили, но преди 2 години аз и моите колеги създадохме Инициативен комитет, чрез който инициирахме референдум, на който искахме да ви попитаме дали искате смяна на системата от пропорционална – на мажоритарна. След огромни перипетии, събиране на подписи, намеса на тогавашния президент и Конституционния съд, който по желание и нареждане на политическата класа – въпреки че би следвало да е независим – Конституционният съд направи така, че отпаднаха три от въпросите. Но останалите 3, един от които беше за смяна на системата, бяха подложени на референдум.\r\nРеферендумът се състоя, гласуваха 3 милиона и половина българи, от които над 2 милиона и половина гласуваха “за” промяна на системата. Политическата класа обаче пренебрегна факта, че толкова много хора са гласували и опирайки се на закон, измислен от самата политическа класа, всъщност пренебрегна референдума. Продължавам да ви припомням, че аз и моите колеги направихме всичко по закон, включително като граждани имахме право да протестираме и протестирахме пред парламента. Е, тогава ситуацията беше по-различна от сега. Освен мен, на стол, и моите колеги, имаше още стотина души. Не искам да кажа, че това ме е обезкуражило.   Такава беше реалността. Сега обаче е по-различно. Защо е така, както и на още много други въпроси, аз не мога сам да си отговоря. Затова ще направя следното: тъй като ситуацията е специална и наистина има нужда от отговори на много въпроси, следващата седмица ще поканя следните личности, за да ги питам и аз, а и вие, какво се случва и какво ще правим. В понеделник каня в моето студио председателя на парламента – Цвета Караянчева. Във вторник да заповяда господин президентът – Румен Радев. В сряда е добре дошъл да отговаря на въпроси министър-председателят Бойко Борисов. В четвъртък очаквам да се срещна с главния прокурор Сотир Цацаров. А в петък за мен ще бъде чест да проведа разговор с омбудсмана на държавата Мая Манолова. Ще изпратя официални покани, както е по протокол, до всеки един от личностите, които каня.    Като казвам, че ще може да ги попитате и вие, имах предвид точно това. И затова може да изпращате вашите въпроси към председателя на парламента, президента, министър-председателя, главния прокурор и омбудсмана на следния адрес: pitai.slavishow.com\r\nУважаеми зрители, аз не знам дали те ще дойдат. Надявам се всички да дойдат. Аз съм телевизионен водещ, каня ги в телевизионно шоу, искам да ги питам, вие да ги питате. Защо пък да не дойдат. Но и вие ще имате право да питате, и аз ще имам право да питам, защото сме техни работодатели. И така – ще видим какво ще стане следващата седмица\", заяви Трифонов.", "date": "2018.11.14", "title": "Изненада: Борисов ще ходи при Слави "}
{"url": "https://www.actualno.com/crime/prokuraturata-povdigna-obvinenija-na-dvama-ot-dji-pi-grup-edinijat-ot-tjah-e-sydrujnik-news_706081.html", "text": "  Специализираната прокуратура повдигна обвинения на двама души по аферата \"Джи Пи Груп\". Те са обвинени, че от началото на 2014 г. до 7 октомври 2018 г. са се сговорили (престъпление по чл. 321, ал.6) да извършват данъчни и финансови престъпления с цел получаване на имотна облага в особено големи размери, съобщиха от спецпрокуратурата.     На единия от привлечените е повдигнато обвинение за пране на пари. Досъдебното производство бе образувано, след пресичането на опит на съдружник във фирмата да нареди 14 млн. евро по банкова сметка в чужбина. Сумата е запорирана от прокуратурата.   Парите са акумулирани от различни банкови сметки в лична сметка на единия от обвинените - съдружник в компанията, който наредил превеждането им в друга негова лична сметка в чужбина. Акционери и членове на Съвета на директорите на \"Джи Пи Груп\" са Владимир Владимиров-Житенски, Стефан Тотев и Георги Василев. Житенски беше човекът, който единствен се появи публично след като гръмна скандалът, като обяви, че компанията е \" \" - малко след като премиерът на АПИ да намери законен начин, за да не допуска \"Джи Пи Груп\" до обществени поръчки.\r\nОбвинените са пуснати под парична гаранция - съответно за 30 000 и 15 000 лева.  Припомняме, че скандалът \"Джи Пи Груп\" тръгна от журналистическо разследване на сайта \"Биволъ\". В него беше представена информация за източване на евросредства посредством редица консултантски компании, свързани с \"Джи Пи Груп\". Става въпрос за потенциални измами и раздаване на подкупи, чрез които са реалиирани проекти, които иначе не биха видели бял свят. Малко след като историята се появи на бял свят, журналистите Димитър Стоянов и Атила Биро при Радомир, след като бяха тръгнали да проверяват информация, че се горят документи, доказващи скандала.\r\nИмето на \"Джи Пи Груп\" се появи и в още един скандал - този с в София. Компанията спечели ремонта на трамвайните релси, който още не е приключил, както и не е приключил още цялостния ремонт. Появи се обаче информация, благодарение на неправителствената организация \"Спаси София\".   ", "date": "2018.11.14", "title": "Прокуратурата повдигна обвинения на двама от \"Джи Пи Груп\", единият от тях е съдружник"}
{"url": "https://www.actualno.com/politics/ivan-bakalov-borisov-iska-da-strije-bednite-za-da-pylnjat-budjeta-mu-news_706072.html", "text": "  \"Да не се превърнем в гробище за стари дизели\", казва Бойко Борисов.     Ние вече сме се превърнали в такова гробище, не само за дизели, и за бензинови.   Защото със заплата 600-700 лв. нова кола не можеш да си купиш, и да плащаш отопление, и храна, и дрехи, и деца да гледаш. Или с пенсия 350 лв.\r\nТа каквито и данъци да слагат на старите коли, тях ще карат в България. И данъкът няма да ги спре, само ще подстриже още веднъж до кожа бедния българин. Това е и целта - да напълни бюджета МУ, а не да спре старите коли\". Това журналистът Иван Бакалов по повод думите на премиера Борисов, че качването на данъците са свързани с еко намерения.  ", "date": "2018.11.14", "title": "Иван Бакалов: Борисов иска да стриже бедните, за да пълнят бюджета Му"}
{"url": "https://www.actualno.com/sofia/v-elin-pelin-osvetiha-novata-tehnika-za-nujdite-na-obshtinata-news_706087.html", "text": "  На 13 ноември 2018 г. тържествено беше осветена новата техника, която Община Елин Пелин предостави на общинското предприятие „БКД - Елин Пелин“. Освещаването беше извършено от отец Иван Плещов, който отслужи водосвет и молитва за здраве и благополучие.     През месец май 2017 г. Община Елин Пелин кандидатства за средства към РИОСВ – София по Наредба 7. През месец юли 2018, Община Елин Пелин получи исканото финансиране, с което закупи следната техника:  2 броя многофункционални камиони мултилифт системи - двуосни 4х4\r\n2 броя многофункционални камиони мултилифт системи - триосни 6х4\r\n1 брой цистерна с вместимост от 6 куб. м    2 броя система ECON с мултифункционално приложение и вместимост 6 куб. м\r\n2 броя система ECON с мултифункционално приложение и вместимост 9 куб. м\r\n4 броя три метрови гребла с дъно\r\n1 брой многофункционален телескопичен челен товарач (стрела 12 м) и товароносимост до 3 тона, както и прилежащото му оборудване – кофа и вилици;\r\nИвайло Симеонов, кмет на Община Елин Пелин, сподели пред събралите се служители на общинска администрация намерението си тази техника да се увеличава и надгражда, за да може ОП „БКД - Елин Пелин“ да работи по-бързо и резултатно в широк кръг от различни дейности, които са в полза на обществото.   В същия ден беше осветен и новият училищен автобус, който е предоставен от МОН на ръководството на ПГ по керамика, село /гара/ Елин Пелин. С негова помощ се извършва ежедневния превоз на учениците от професионалната гимназия през текущата учебна година.", "date": "2018.11.14", "title": "В Елин Пелин осветиха новата техника за нуждите на общината"}
{"url": "https://www.actualno.com/kustendil/deca-ot-kustendil-shte-se-uchat-da-shijat-cyrvuli-v-znak-na-pochit-kym-bylgarski-vojnici-news_706093.html", "text": "  Регионалният исторически музей в Кюстендил ежемесечно организира работилница за деца, на различни тематики. Утре започва ноемврийското издание на тема “ “, което ще продължи до 17-ти ноември.     Тематиката на занятията е свързана с първата война, в която България е въвлечена след своето освобождение и която тя печели като самостоятелна нация. Това е Сръбско-българската от 1885 г. война, следваща акта на Съединението на Княжество България с Източна Румелия.\r\nКняз Александър Батенберг, който е наясно, че нарушава статуквото, отредено на България от Великите сили с подписването на Берлинския договор през юли 1878 г., насочва силите в защита на този акт на юг, към Османската империя, от която, като най-засегната страна, се очаква военна реакция. Ето защо, именно на южната граница се съсредоточава голяма част от българската армия. Но военната реакция идва от запад – Кралство Сърбия напада Княжеството на 2 ноември 1885 г.\r\nСамо няколко дни отнема на българските войници да изминат пеша разстоянието от южната до западната граница и да извършват геройски подвизи по бойните полета на около 30 километра от столицата, докъдето сръбската войска стига почти безпрепятствено за два дни. Сърбите са отблъснати при Сливница на 7-ми ноември и през следващите няколко дни българската армия победоносно влиза в източните територии на западната ни съседка. Следва подписване на Букурещки мирен договор и международно признаване на Съединението.  Спомените на очевидци и участници в тези събития описват героизма на войниците, някои от които за и не всички носят ботуши – вървят пеша с цървули, краката им са изранени, шинелите им изпокъсани. В памет на тези героични събития, ноемврийската музейна работилница за деца се фокусира върху изработка на част от облеклото на обикновения човек, участвал в тях. Тя ще се проведе на 15-ти, 16-ти и 17-ти ноември от 14.00 до 18.00 ч. в Музейния кът за деца и любопитни възрастни към Регионален исторически музей – Кюстендил и ще представи един от старите занаяти, практикувани в недалечното ни минало – опинчарството, предаде за кореспондент на от града Валентин Дебочички - директор на музея.    ", "date": "2018.11.14", "title": "Деца от Кюстендил ще се учат да шият цървули в знак на почит към български войници"}
{"url": "https://www.actualno.com/starazagora/hudojnikyt-valentin-donchevski-stremejite-i-mechtite-dvijat-choveshkija-jivot-news_706111.html", "text": "  Старозагорският художник Валентин Дончевски открива юбилейната си изложба “Животопис” на . Според него тя е „еклектичен калейдоскоп“, който показва на зрителя опитите му да изучи природата и процесите в нея, както и какво е човекът и ролята му във Вселената. Включените в нея картини представят различните периоди и етапи от неговите творчески търсения и развитието му на художник.     Изложбата за 60-годишнината си в София Вальо Дончевски подрежда дни след като се прибра от седмото си участие в Есенния салон на изкуствата в Париж. Тази година един от най-престижните арт форуми се проведе за 115-и път от 25 до 28 октомври във френската столица. Творецът обяснява, че салонът в Париж няма комерсиална насоченост, но участието в него придава тежест на творческата биография. За него всяко участие е покорен връх, защото ситото е гъсто, а и трябва да се пребори със срокове и изисквания на организаторите. Между изпращането на творбата и включването й в експозицията на салона минават няколко месеца. “Участието тази година не е гаранция, че догодина ще бъда одобрен. За първи път участвах 2005 г., но след това 7 години не успявах”, разказва живописецът. През 2016-а и 2017-а обаче участва в две секции на салона. Освен в живописната емерджънс, която обединява творци с по-нестандартни и новаторски прийоми, се включва и с малки пластики в скулптурната секция. Миналата година е одобрен за асоцииран член на Есенния салон Париж и получи сребърен медал от Асоциацията на академичната общност на Франция „Изкуства, науки, писма“, която връчва награди на представители на науката и изкуството от 40 страни.  За 115-ото издание на форума Париж е одобрен с платното си “Топъл спомен III”, което с още две картини е включено като реклама на емерджънс секцията в официалния прескит  на салона. Творбата е с размери 140х210 см и е изпълнено с 4 - 5 техники и различни материали. Основата е увеличено копие на снимка, върху която той прави колаж от тъкани и комбинира различни пластични прийоми. Разбира се, тъканите са парчета от автентични български черги, запазена марка на Валентин Дончевски. Той събира черги с години, а вграждането им в картините му започва още 1990-а, когато рисува „Черга към небето“. Използването им е подчинено на идеята на старозагорския художник да популяризира българската черга по света. За него тя е мост на културата по нашите земи от древни времена, който ни свързва с останалия свят, търсене на корените и съхраняване на националната памет и връзката със земята ни. Дончевски не е само художник, пише стихове, есета и музика. Тази година е успял да издаде три книги, които събират творби, писани през последните шест години. Две от тях са поезия - “Извън ритъм” и “Каменна сянка”, а третата е сборник с есета. “Дори не знаех, че това са есета. Просто имах нужда да пиша”, обяснява той. По-късно ги показал на Петър Анастасов, редактор и на трите книги, който му казал, че есетата са добри и трябва да се издадат. Така се появява третата книга от 2018-а - “Хоровод”.    Музиката е отдавнашно хоби на Валентин Дончевски. През 2002 г. той направи хепънинг по повод 50-годишнината на “Мини Марица-изток” в рудника, където сред черги и свои картини, изнесе концерт със свои авторски песни и изпълни националния химн с електрическа китара и апаратура с мощност 7000 вата. На юбилейната си изложба в родната Стара Загора през пролетта със свои приятели изпълни шест авторски песни, негово парче е включвано в класацията “Черната овца” на Радио Стара Загора. За шейсетте лета на живота си Валентин е преминал през добро и през лошо. “Благодарен съм, че до мен е съпругата ми Таня, до мен са децата ми, които винаги са ме подкрепяли и са ми помагали, за да стана това, което съм. Както и на приятелите ми, които винаги са давали по едно рамо по пътя ми на художник!”, споделя той.  Има ли нещо, което все още не е постигнал? “Участие във Венецианското биенале, но не се отказвам. Непрекъснато трябва да се стремиш към нещо и да мечтаеш. Стремежите и мечтите движат човешкия живот напред и нагоре”, ", "date": "2018.11.14", "title": "Художникът Валентин Дончевски: Стремежите и мечтите движат човешкия живот"}
{"url": "https://www.actualno.com/vraza/chitalishte-ot-vraca-i-rumynski-grad-sys-syvmesten-proekt-za-populjarizirane-na-kulturnoto-nasledstvo-news_706096.html", "text": "         Читалище \"Развитие\" във Враца започва работа по проект за културно сътрудничество с румънския град Пиатра Олт. Благодарение на него ще се създават дейности за културно сътрудничество и туризъм в период на 3 години.\r\nТова заяви ръководителят на проекта и председател на местната културна организация Иванка Караиванова. „Неговото финансиране е по програма INTERREG V, като общата сума на средствата е От тях 85% идват по европейската програма, 13% дава Региони в развитие и 2 % е собственият принос на читалището.  Основната цел е на двата региона, създаване на творчески работилници, културно-исторически маршрути и Фестивали в България и Румъния, които ще се проведат в заключителния етап на проекта през септември 2020 г.\r\nПървите срещи на двата екипа са се състояли през октомври т.г. и са договорени мерките за модернизация на читалището и културния център в румънския град Пиатра Олт. Специално внимание е отделено на местните занаяти – копанарство, грънчарство, плетене на кошници, бубарство (техники върху рисуване на коприна).\r\nКултурните маршрути ще бъдат разделени в три разновидности, каза при презентацията консултантът  Деница Димитрова. „Първият ще обхване работа с деца до 16 г., вторият ще обслужва предимно интересите на възрастните и третия – специфични интереси в областта на историята и културата на дадения регион. Заедно с тях ще бъдат изработени  уебплатформа и мобилно приложение, които да бъдат използвани като интерактивна карта сред туристите“.    “Това, което особено ще е от полза за нашето читалище, допълни Караиванова, е, че ще модернизиране сградата – ремонт на отоплението, осветителните тела,  претапициране на салона, хидро и топлоизолация. Нашето читалище е паметник на културата и всички дейности са съобразени с тази културна ценност“.\r\nДейността ще се популяризира с издаване на брошури на три езика – английски, румънски и български, като организаторите се надяват това да спомогне за комуникацията между двете страни и да допълни представата им за врачанския регион като туристически.\r\nПоради ремонтните дейности, които ще започнат през януари-февруари 2019 , ще се забави и отбелязването на 150-тата  годишнина от създаването на читалище“ Развитие“. “Нашата зала е уникална“, сподели  пред журналисти главният архитект на Враца Чавдар Спасов, “тя има капацитет 500 места и се надявам след ремонта да събере отново много посетители“.", "date": "2018.11.14", "title": "Читалище от Враца и румънски град със съвместен проект за популяризиране на културното наследство"}
{"url": "https://www.actualno.com/ruse/ruse-e-domakin-na-prestijno-systezanie-po-gimnastika-news_706101.html", "text": "  На 17 и 18 ноември в „Арена Монбат“ ще се проведе XI Международния фестивал по гимнастика „Дунавска перла”. Официалното откриване е на .     Зам.-кметът по устройство на територията в Община Русе инж. Димитър Наков и старши треньорът на СК „Акро“ Силвия Митева предоставиха информация за предстоящото спортно събитие на пресконференция.\r\n„Международният турнир дава възможност за изява на младите таланти в областта на художествената и спортната гимнастика“, заяви инж. Наков. Той допълни, че тази година фокусът на фестивала е върху децата, а целта е да се привлече вниманието им към този спорт. Според него, провеждането на международния фестивал в „Арена Монбат“ през последните години е позволил включването на състезатели по акробатика, скокове на батут и масова гимнастика.\r\nНовото за фестивала тази година е, че (30+). За първи път надпреварата се проведе на два етапа – първият се състоя на 10 и 11 ноември. Участваха състезатели по акробатика от 4 възрастови групи от 5 държави и 19 клуба от България. Всички те получиха грамоти. Представителите на „Локомотив“ – Русе Яница Милкова и Кристиян Ангелов спечелиха златни медали в категория до 17 г.  Тази седмица предстои да се проведат състезанията по художествена, спортна и масова гимнастика. Във фокус е високият интерес към масовата гимнастика, която има над 200 представители. Ще присъстват почти всички български клубове по гимнастика, както и участници от Молдова и Румъния. Освен официалните 3 приза, журито е подготвило като изненада 4 нови.", "date": "2018.11.14", "title": "Русе е домакин на престижно състезание по гимнастика"}
{"url": "https://www.actualno.com/politics/do-2021-g-ot-specializiranite-institucii-shte-bydat-izvedeni-680-deca-news_706075.html", "text": "  На 21 ноември Управляващият орган на Оперативна програма „Развитие на човешките ресурси“ ще отвори за кандидатстване операция \"Продължаваща подкрепа за деинституционализация на децата и младежите - етап 2 - предоставяне на социални и интегрирани здравно-социални услуги за деца и семейства\". Това стана ясно по време на заседанието на Междуведомствената работна група по за управление и координация на процеса на деинституционализация на грижата за деца, съобщиха от МТСП.     До 2021 г. от специализираните институции ще бъдат изведени останалите в тях 680 деца и младежи. С осигурените 74 млн. лева ще се осигури предоставянето на новите услуги, които ще подкрепят затварянето на останалите 30 институции за деца и младежи. Благодарение на средствата други 32 000 лица ще получат достъп до социални и здравно-социални услуги.   Процедурата ще се проведе в два компонента. По Компонент 1 право да кандидатстват имат 33 общини, получили финансиране по Оперативна програма \"Региони в растеж\" за изграждане на социална инфраструктура за новите услуги. Бюджетът на Компонент 1 е 55 605 196 лв., с които ще бъдат изградени Центрове за настаняване от семеен тип за деца, Преходни жилища за деца от 15 до 18 г., Наблюдавани жилища за младежи от 18 до 21 г. Ще бъдат осигурени услуги за спешен прием на деца и родители при кризисна ситуация. Планирано е изграждането на Дневни центрове за деца с увреждания, вкл. с тежки множествени увреждания. Ще бъдат осигурени средства за подбор и наемане на специалисти в новите услуги.\r\nС 18 444 864 лв. по Компонент 2 Министерството на здравеопазването ще изгради Центрове за специализирана здравно-социална грижа за деца с увреждания с потребност от постоянни медицински грижи, Центрове за специализирана здравно-социална грижа за деца с високо рисково поведение и потребност от специални здравни грижи. Средства ще бъдат насочени и към подбор, обучение и супервизия на персонала в новите услуги. По Компонент 2 ще бъде разработена нова услуга по предоставяне на патронажна грижа за деца и семейства във всичките 28 области в страната.  Целта на операцията на ОПРЧР е да продължи подкрепата на процеса по деинституционализация на грижата за деца, настанени в Домовете за деца, лишени от родителска грижа и Домовете за медико-социални грижи за деца и закриване на тези институции. Управляващият орган на ОПРЧР вече стартира Национална информационна кампания \"Мисията е възможна\", която популяризира развитието на превантивни и алтернативни услуги за деца в процеса на деинституционализация на грижите за деца. Една от целите на кампанията е да подготви обществото за последният етап от деинституционализацията на грижата за деца в България. Националната кампания обхваща общини, в които предстои да се закриват стари институции и да се създават новите социални и здравно-социални услуги.\r\nПо време на заседанието на междуведомствената работна група беше представен анализ за ролята на резидентната грижа в системата от мерки за закрила на детето.   Данните показват, че децата и младежите, настанявани в този тип услуги, имат редица комплексни потребности, изискващи многопосочна грижа, квалифицирана и последователна подкрепа и се нуждаят от интензивна допълнителна работа със специалисти. В анализа са направени предложения за подобряване на качеството и организацията на резидентната грижа и въвеждане на интегриран подход на ниво община при предоставянето й. Всички препоръки са адресирани в проекта на Закона за социалните услуги, с който ще се реализира реформата в сектора.    ", "date": "2018.11.14", "title": "До 2021 г. от специализираните институции ще бъдат изведени 680 деца "}
{"url": "https://www.actualno.com/europe/es-prizna-che-ne-moje-da-se-spravi-s-iznosa-na-oryjija-news_706112.html", "text": "  Държавите членки на Европейския съюз (ЕС) . Този извод се посочва в съобщение от пресслужбата на Европейския парламент (EП), като същевременно се отбелязва, че евродепутатите са гласували за засилване на контрола по отношение на износа.     От ЕП коментират, че са необходими повече прозрачност и ясен механизъм за санкции, .\r\nВъпреки съвместно договорените правила, определящи критериите за това кой би могъл да получи лиценз за износ на оръжия, държавите членки систематично не успяват да ги прилагат. Парламентът изисква механизъм за налагане на санкции на държавите членки на ЕС, които нарушават правилата.      Евродепутатите споменават някои особени случаи, като например по-голямата част от износа на оръжия за Саудитска Арабия,  който е получил зелена светлина от държавите членки на ЕС, въпреки че този износ нарушава поне шест от осемте критерия. Нещо повече, по този начин се подкопава цялостните европейски усилия за контрол върху оръжията. Изнесените военни кораби подпомогнаха военноморската блокада на Йемен, а самолетите и бомбите изиграха основна роля във въздушната кампания,  допринасяйки за продължаващото страдание на населението в Йемен, поясняват още от ЕП.\r\nОттам приветстват някои държави като Германия и Нидерландия, които са преустановили на Саудитска Арабия и разкритикуваха държавите членки, които още не са го направили. Евродепутатите също така призоваха за налагането на оръжейно ембарго върху всички членове на водената от Саудитска Арабия коалиция в Йемен.     Евродепутатите са  \" \". Съгласно Общата позиция на ЕС, държавите членки трябва да гарантират, че лицензите за износ не се отклоняват към нежелани крайни потребители. Някои държави членки на ЕС обаче като България и Румъния, не успяват да прилагат тази разпоредба ефективно. За да се избегне риска оръжия да стигат в грешни ръце, евродепутатите призовават всички страни в Общността да „отказват подобни трансфери в бъдеще, и по-специално за САЩ и Саудитска Арабия“.   Резолюцията относно контрола над износа на оръжия беше приета с 427 гласа „за“, срещу 150 гласа „против“ и 97 гласа „въздържал се“. Последните данни сочат, че след САЩ (34%) и преди Русия (22%). През 2016 г. 40,5% от износа на оръжия е бил към страните в Близкия изток и Северна Африка, като по-голямата част се пада на Саудитска Арабия, Египет и Обединените арабски емирства (ОАЕ).   Общата позиция на ЕС относно износа на оръжия е единствената регионална правнообвързваща договореност за износа на конвенционални . В нея са изброени осем критерия, които държавите членки трябва да прилагат при вземането на решение за лицензиране за износ на оръжия, отбелязват още от Европейския парламент.", "date": "2018.11.14", "title": "ЕС призна, че не може да се справи с износа на оръжия"}
{"url": "https://www.actualno.com/society/nedostig-na-pytnicheski-vlakove-v-bdj-news_706124.html", "text": "   предаде БНР.     \"БДЖ - Пътнически превози\" разполага с 289 локомотивни мотрисни влакове, от тях 95 са изведени в изолация, а 42 в момента са в ремонт. 30 електрически мотрисни влакове са в експлоатация, а 414 пътнически вагона от общо 726 са извън експлоатация.   Налице е забавяне на провеждане на обществени поръчки, свързани с осигуряване на ремонтната дейност на дружеството. Има нарушения по контрола на ремонтите. Не съществува система за планиране на ресурсите, каза министърът на транспорта Росен Желязков.\r\nОкончателно решение дали ще бъдат приети оставките на шефовете на Съвета на директорите на БДЖ ще бъде взето до края на месеца, след като приключи назначеният от министъра одит в БДЖ. Предстои да бъде направен анализ, който да покаже дали е необходимо да се запази настоящата структура на \"БДЖ Холдинг\" с дъщерни дружества. По отношение на упражняването на контрол върху БДЖ държавата трябва да има пряко участие, коментира още Росен Желязков.  ", "date": "2018.11.14", "title": "Недостиг на пътнически влакове в БДЖ"}
{"url": "https://www.actualno.com/europe/zaev-njamam-politicheska-dogovorka-s-gruevski-toj-izbjaga-ot-makedonija-kato-shube-news_706079.html", "text": "  Остро и категорично отхвърлям всички спекулации, че е имало каквото и да било политическо споразумение с Никола Груевски, каза днес министър-председателят на Македония Зоран Заев. Той очаква Груевски да бъде екстрадиран от Унгария и да излежи в страната си присъдата от две години затвор за делото \"Танк\". Бившият премиер на Македония , защото твърди, че е получил много заплахи за живота си.     \"Аз съм убеден, че времето ще покаже, че Груевски ще се върне и ще излежи присъдата си и със сигурност ще бъде изправен пред съда и за другите престъпления, в които е обвинен\", каза Заев на съвместна пресконференция с премиера на Малта, Джоузеф Мускат, цитиран от БГНЕС.   Отговаряйки на журналистически въпроси, Заев нарече Груевски „шубе“, защото преди това е казал, че ще поеме отговорност само за да не пострадат други хора, а сега е избягал от държавата.\r\n\"Този, който през цялото време казва, че заради Македония е готов да отиде в затвора, само да не станат мишени други, се оказа шубе. Дойде моментът за поемане на отговорност и избяга като страхливец от държавата, опитвайки се да получи убежище. Това само по себе си потвърждава, че е виновен за това, за което е осъден. Наказанията трябва да бъдат излежани, така че трябва да направим всичко в рамките на нашата компетентност, за да върнем Груевски. Някои процедури започнаха\", каза Заев.  Той потвърди информацията за международната заповед за арест и заяви, че настоява Унгария да екстрадира Груевски обратно в страната.\r\n\"Определено се очаква една страна като Унгария да бъде пример, че няма да защитава престъпници, които са причинили щети на гражданите на Република Македония. Каква е мотивацията ни да станем член на ЕС, ако един член на Съюза би бил убежище за престъпниците и не зачита международните правни норми и международната практика. Надявам се, че Унгария ще бъде пример за страна, която няма да защитава престъпниците. Ще търсим екстрадиране с всички средства\", каза Заев.   Премиерът информира и че унгарското министерство на вътрешните работи се е свързало с македонското МВР и оттам са потвърдили, че Груевски е в страната им и че иска убежище, но са поискали информация за това, за което е съден в страната и за получената присъда.    На въпроса дали е можело да бъде предотвратено бягството на Груевски, той каза, че МВР е работило по целия случай в съответствие със закона и че без наредба от съда той не може да бъде следен и наблюдаван.\r\nВ заключение Заев каза, че ако граничната полиция е направила пропуски, ще има последствия.\r\n\"Абсолютно всеки процес се провежда по прозрачен начин и няма нищо тайно и задкулисно. Пропуски не е направила нито една институция, освен евентуално гранична полиция. Ние веднага разпоредихме всяка стъпка да бъде разследвана и всичко да бъде обявено публично\", каза Заев.   ", "date": "2018.11.14", "title": "Заев: Нямам политическа договорка с Груевски, той избяга от Македония като „шубе“"}
{"url": "https://www.actualno.com/society/biser-petkov-shte-oglavi-nacionalnija-syvet-na-horata-s-uvrejdanija-news_706121.html", "text": "  Социалният министър Бисер Петков  става председател на Националния съвет на хората с увреждания. Това  решиха депутатите по време на заседание на ресорната комисия в  парламента, които гледат постъпилите предложения между първо и второ  четене на Законопроекта за хората с увреждания, предаде  БГНЕС. Това предизвика остра реакция  от страна на майките на деца с увреждания, които останаха изненадани от  тази неочаквана за тях промяна, направена в последния момент. Според Вера Иванова, която е  организатор на протестите на „Системата ни убива”, това е с цел ГЕРБ да  запазят вицепремиера Валери Симеонов, който първоначално трябваше да  оглави Националния съвет за интеграция на хората с увреждания. Припомняме, че Симеонов нарече протестиращите майки \"кресливи жени\" с \"уж болни деца\", което доведе до масови призиви за неговата оставка. „Огорчени сме от това, което  се случи. Това е шокиращо. Те премахнаха нашия текст и върнаха  положението по старому, за да няма може би реформа, защото това снижава  реформата отново към дъното, тъй като от това трябва да се започне. Те  гласуваха връщането на старите текстове. Ако те бъдат приети от  депутатите в пленарната зала, ще има много остра реакция от нас, защото  ни изиграха”, заяви Иванова. Според нея един Национален  съвет не трябва да се оглавява от социалния министър и по нейни думи е  необходимо да се излезе от дупката на Министерството на труда и  социалната политика и Агенцията за социално подпомагане. Иванова е  категорична, че само вицепремиер може да оглавява такова нещо, защото  той има поглед и върху другите министерства. По време на заседанието всички  се обединиха, че при нужда ще бъдат включени и допълнителни  специалисти, които ще се включат в изготвянето на индивидуалната оценка. „В текстовете е предвидено  индивидуалната оценката да се извършва в специализирани отдели към  Агенцията за социално подпомагане, които са териториалните звена на  агенцията за социално подпомагане. Те са 147 на брой. Към момента такива  специализирани отдели няма. Ако законът бъде приет предстои промяна в  устройството на АСП, с които да бъдат създадени такива отдели. Те ще  бъдат в рамките на сегашната численост на агенцията”, обясни Бисер  Петков. Очаква се законопроектът да бъде гласуван от депутатите до края на месеца.     ", "date": "2018.11.14", "title": "Бисер Петков ще оглави Националния съвет на хората с увреждания"}
{"url": "https://www.actualno.com/dobrich/protestirashti-otidoha-na-otcheta-na-kmetskija-ekip-na-dobrich-news_706142.html", "text": "        Техен представител попита кмета на общината Йордан Йорданов какъв е размерът на направените инвестиции в града, защото само така в Добрич ще останат младите хора. А кметът изброи някои от големите инвеститори в града и обеща да привлича млади хора на работа в общината и общинските дружества.   Общинската администрация и без друго е раздута, беше упрекът към Йорданов.  И заваляха въпроси: Господин кмете, спите ли? Проблемите ни са много. Забелязвате ли протестите?\r\nГраждани питаха още ще се увеличава ли данъкът за автомобили, кога ще бъде завършен блок „Добрич“, чиято сага започва преди 35 години, кой контролира работата по водния цикъл.   А възрастен човек заключи: „Не е важно какво казват, че ще направят, важно е какво ще оставят след себе си“.    Реалният собственик на общината са гражданите, а техен изразител са общинските съветници, увери председателят на общинския съвет Иво Пенчев. И припомни, че остават 11 месеца от мандата.", "date": "2018.11.14", "title": "Протестиращи отидоха на отчета на кметския екип на Добрич"}
{"url": "https://www.actualno.com/europe/ep-poiska-vsjaka-godina-da-se-ocenjava-demokracijata-navsjakyde-v-es-news_706103.html", "text": "   .     За пръв път ЕП поиска от Европейската комисия създаването на такъв механизъм – на база чл. 2 от Договора за ЕС. Той гласи: \"Съюзът се основава на ценностите на зачитане на човешкото достойнство, на свободата, демокрацията, равенството, правовата държава, както и на зачитането на правата на човека, включително правата на лицата, които принадлежат към малцинства. Тези ценности са общи за държавите-членки в общество, чиито характеристики са плурализмът, недискриминацията, толерантността, справедливостта, солидарността и равенството между жените и мъжете\".   ЕП напомня, че през времето от края на 2016 година задейства процедурата по чл. 7 от Договора за ЕС в два случая – срещу и срещу . Текстовете от въпросния член предвиждат възможност на страна-членка на ЕС да ѝ бъде отнето правото на глас в Европейския съвет, защото системно не спазва принципите на върховенство на правото. Затова ЕП иска и от Европейския съвет да поеме институционалната си роля що се отнася до принципите на демокрацията и върховенството на правото.\r\nИзвън случаите Полша и Унгария, евродепутатите посочват като примери за тревога още Малта, Словакия и Румъния. Първите две държави намират място в неприятния списък заради убийствата на журналистите и , а е там поради проблемите с върховенството на правото, които създадоха социалдемократите (бившите румънски комунисти) с изменението на редица закони, включително Наказателния кодекс, и обезглавяването на Румънската антикорупционна прокуратура, водена от Лаура Кьовеши, която трябваше да напусне поста си. Една от най-скандалните е, че ако румънски депутат лобира в подкрепа на бизнесмен или компания пред държавна или общинска институция, но без да получава пари за това, случаят няма вече да се счита за търговия с влияние.  Реално искането на ЕП е алтернатива на Механизма за сътрудничество и проверка (МСП), който обаче сега се прилага спрямо България и Румъния. Ако новият механизъм бъде пуснат в действие, то той ще важи за всички страни-членки на ЕС – или поне така си го представя Европейският парламент, като ще има специфични препоръки за изпълнение за всяка една държава, за която трябва.", "date": "2018.11.14", "title": "ЕП поиска всяка година да се оценява демокрацията навсякъде в ЕС"}
{"url": "https://www.actualno.com/society/ivan-bakalov-tyrpenieto-na-naroda-se-izcherpa-news_705982.html", "text": "  \"Развихрят се теории на конспирациите кой седи зад протестите.     Някои се чудят защо и как така избухнаха без особен повод.   Без особен ли? Въпросът не е толкова в бензина, който е бил и по-скъп, нито в данъка за стар автомобил и по-висока застраховка. Въпросът е, че търпението все някога свършва и някой излиза на улицата. Все някога им писва да ги правят на глупаци, че такива били цените на петрола, покритията за щети и старите коли замърсявали.\r\nКаквито и сладки приказки да приказва Борисов, че държавата никога не била в \"по-добра кондиция\", че в България средната заплата е 1000 лева и до края на мандата МУ става 1500 лева, реалността е друга. Масовата заплата е 600-700 лева, има дори точни справки, да не цитирам всичко, но 80% от българите са с доходи под 500 евро на месец, а повече от половината са и под 250 евро на месец.  С такива пари няма как да си купиш нова кола, а цените на повечето неща от първа необходимост са като в Европа, където средните заплати са от 4 до 10 пъти по-високи. Затова и се опразва България. И онези, които остават тук, не могат да търпят повече някой постоянно да измисля как да ги дои и стриже с лобистки закони, при тези ниски доходи\", журналистът Иван Бакалов.\r\nКойто се чуди на протестите, явно е с по-високи доходи и затова не ги разбира. И управляващите се самозабравиха и живеят в заблуда. И ги приписва на Радев, БСП, дори ръката на Путин се привижда на някои.   Самозапалванията и протестите през зимата на 2013 г. също не ги разбраха и ги приписваха на тъмни сили. И тогава медиите бяха запушени и лееха успокоителни новини как България е финансов отличник като Германия, колко сме стабилни и става все по-добре, а хората изнемогваха от остеритета, допълни той.    ", "date": "2018.11.14", "title": "Иван Бакалов: Търпението на народа се изчерпа"}
{"url": "https://www.actualno.com/varna/varnenci-na-poreden-protest-s-iskane-za-ostavka-na-pravitelstvoto-news_705986.html", "text": "          Четвърти ден жители на Варна излязоха на протест срещу високите цени на горивата. Над 500 човека се събраха пред катедралния храм снощи. Протестиращите бяха подкрепени и от рокерите на Варна.\r\nС възгласи ОСТАВКА протестното шествие се предвижи до община Варна и след това този път маршрута му бе по Бул. Владислав. Будните варненци заявиха, че твърдо са решили да постигнат желаната от мнозинството българи промяна и че ще продължат с протестите  ", "date": "2018.11.14", "title": "Варненци на пореден протест с искане за оставка на правителството "}
{"url": "https://www.actualno.com/kustendil/kustendilsko-chitalishte-s-iniciativi-za-otbeljazvane-prinosa-na-bylgarija-v-spasjavaneto-na-evreite-ot-holokosta-news_706098.html", "text": "  На 20 ноември, читалище „Братство” в Кюстендил организира културно-информационни инициативи, свързани с отбелязване приноса на България в спасяването на евреите от Холокоста.     От 17:00 ч. в салоните на читалището ще бъде открита фото-документална изложба, а от 18.00 ч. в Синята зала ще се проведе лекция-беседа на тема „Спасяването на евреите в България”.\r\nЦелта на инициативите е да се информира обществеността на област Кюстендил за 75-годишнината от спасяването на българските евреи по време на Втората световна война, да се съхрани паметта за важното историческо събитие, а също и младите хора да се възпитават в дух на толерантност и приемане на културното многообразие.\r\nКултурните събития са част от Комуникационната стратегия на Република България за Европейския съюз, предаде за кореспондент на Actualno.com от града, Иван Андонов - председател на читалището.  ", "date": "2018.11.14", "title": "Кюстендилско читалище с инициативи за отбелязване приноса на България в спасяването на евреите от Холокоста"}
{"url": "https://www.actualno.com/curious/6-iznenadvashti-neshta-u-jenite-koito-silno-privlichat-myjete-news_705802.html", "text": "  Повечето от нас смятат, че мъжете забелязват единствено формите на женското тяло, но това не е точно така. Те харесват много неща, за които може би дори не подозирате.          Понякога си мислим, че мъжете не забелязват детайлите, но за тях всъщност е много важно какъв е цветът на зъбите ви и дали са поддържани. Обръщат внимание на това още не първата среща и е възможно ниската хигиена на зъбите ви да ги отблъсне. Затова се погрижете те да изглеждат безупречно.   Доказано е, че този цвят е изключително привлекателен за голяма част от представителите на силния пол. Можете да се опитате да заложите на червени дрехи и да наблюдавате реакцията на мъжете около вас.        Голяма част от жените с дълги крака се гордеят с тях, но колкото и странно да звучи, има нещо, което много повече привлича мъжете. За тях привлекателни са дългите ръце, въпреки че не могат да обяснят поради каква причина, но е факт. ", "date": "2018.11.14", "title": "6 изненадващи неща у ЖЕНИТЕ, които силно привличат МЪЖЕТЕ"}
{"url": "https://www.actualno.com/society/novinite-naj-vajnoto-za-denja-14-noemvri-news_706109.html", "text": "  Редакционният екип на Actualno.com ви представя най-важните новини за изминалия ден, 14 ноември.      Специализираната прокуратура повдигна обвинения на двама души по аферата \"Джи Пи Груп\". Те са обвинени, че от началото на 2014 г. до 7 октомври 2018 г. са се сговорили (престъпление по чл. 321, ал.6) да извършват данъчни и финансови престъпления с цел получаване на имотна облага в особено големи размери, съобщиха от спецпрокуратурата.   Премиерът Бойко Борисов ще гостува следващата сряда, 21 ноември, при Слави Трифонов. Шоуменът отправи покани към Цвета Караянчева, Румен Радев, Бойко Борисов, Сотир Цацаров и Мая Манолова, като всеки от тях да бъде добре дошъл в съответния ден от следващата седмица. Засега са потвърдили Караянчева, Манолова и Борисов, като Караянчева единствено е помолила да гостува на 26-ти ноември, понеже има служебен ангажимент на предложената от Трифонов дата. Петчленен състав на Върховния административен съд отмени окончателно правила на КЕВР в частта им, която касае определянето на потреблението на електроенергия за битови и фирмени потребители в случаите, при които има повредени или липсващи електромери. Това съобщиха от съда.     Позицията на България по отношение на Глобалния пакт за миграция на ООН така и не стана ясна, дори и след съвместно заседание на вътрешната и външната комисия на парламента. Никой от правителството не пое отговорност да отговори дали България ще се присъдини към пакта или ще бъде уважено решението взето на Коалиционен съвет преди дни, че държавата ни няма да се присъединява към него. Стандарти за качеството на въглищата и брикетите за битово отопление, държавна лаборатория за проверка на сертификатите на производители и вносители на твърди горива и разширяване на санкциите спрямо кметовете на общини, които не изпълняват програмите за подобряване на въздуха. Това са част от мерките, предвидени в проекта за изменения на Закона за качеството на атмосферния въздух, който е на път към пленарна зала.    12 години след смъртта на две млади момичета, загинали при рухването на сграда на столичната улица „Алабин”, Софийски градски съд се произнесе - всичките искове са неоснователни.\r\nСпоред решението на съда собственикът на сградата Георги Кирчев е невиновен. Инженерът, контролирал ремонта - Петър Петров, е невиновен. Николай Симеонов, управител на фирмата, ангажирана с ремонта, е невиновен. Строителят Манчо Антонов е невиновен. Класическа корупционна схема за десетки милиони левове край Куртово Конаре ощетява здравето на жителите в района. Става дума за кариерата за добив на инертни материали край пловдивското село, където се завъртат множество частни интереси със съмнения за сериозен политически чадър. За това алармираха представители на обединението \"Демократична България\" по време на брифинг с журналисти. Лидерът на Демократична България Христо Иванов направи обзор на мониторинга на ЕК през годините и неговия край. Според него става въпрос за ликвидация на мониторинга, която е прощален подарък на европейските лидери към Борисов и България все повече е заплашена от опасността да остане вечна периферия на ЕС, вместо да се интегрира към най-силните страни. Ето какво гласи целият текст на Иванов: Заместник-председателят на парламента и лидер на партия \"Воля\" Веселин Марешки и зам.-председателят на парламентарната група на партията Кръстина Таскова са се отказали от имунитета си като народни представители. Новината обяви самият Марешки в Народното събрание на брифинг с журналисти, предаде БГНЕС. Кабинетът отпуска допълнително над 51 млн. лева за коледни бонуси на пенсионерите. Това заяви премиерът Бойко Борисов преди заседанието на Министерски съвет. Нашата цел е четиригодишен мандат. И аз непрекъснато получавам сигнали на изключително недоволни граждани, които не могат да се движат спокойно. Не може да се прави аналогия с протестите срещу кабинета \"Орешарски\". Не бива да нагнетяваме напрежение, със сигурност има хора, които подкрепят правителството и от симпатизантите на ГЕРБ зависи дали искат да се съберат на митинг. Така външният министър Екатерина Захариева коментира ситуацията от последните дни в България и хипотезата, че предвид многото протести ГЕРБ може да направи митинг и да покаже сила.", "date": "2018.11.14", "title": "Новините: Най-важното за деня, 14 ноември"}
{"url": "https://www.actualno.com/politics/nad-51-mln-lv-otivat-za-koledni-bonusi-na-pensionerite-news_705990.html", "text": "   . Това заяви премиерът Бойко Борисов преди заседанието на Министерски съвет.     1 269 000 пенсионери ще получат добавки към пенсиите. Средствата, които отпуска правителството, са 51 624 000 лв. „Заради статистиката и данните – това, което с коалиционните партньори обещахме, в рамките на третия ни мандат на управление, съвместно с патриотите с днешната точка стават 200 900 000 лв. допълни средства върху пенсиите“, коментира Борисов. . „А за кабинетите, които съм управлявал сега, са 460 млн. допълнително за Коледа и Великден“, уточни Борисов. Преди тези пари отиваха в сивия сектор. Благодаря на МВР, БОП и Приходната агенция, че с тяхна помощ има пари за общините, за хората в неравностойно положение, за инфраструктура“, отбеляза още Бойко Борисов.   В изявлението си министър-председателят отдели внимание върху на Европейската комисия, свободата на медиите, както и цените на горивата. Премиерът благодари за подкрепата на зам.-председателят на Европейската комисия Франс Тимерманс, който се е изказал в подкрепа на страната ни, но подчерта, че имаме още работа.\r\n\"Не може да сме обсадени седмици наред и да има през това време живи връзки в медиите, да се показват средни пръсти и членове на кабинета да се наричат мърши, боклуци и какво ли не, а в същото време някой да каже, че няма свобода на медиите. В България всеки ден, години наред, се правят карикатури на премиера и президента. В други страни се правят по 5 карикатури за една година\", каза Борисов във връзка с констатираната липса свобода на медиите. И обяви, че по \"една телевизия\" само го критикували, а тази телевизия била на \"олигарх\", който защитавал заграбеното от него, но не уточни кой е олигархът и коя - телевизията.  Припомняме, че Брюксел отбеляза напредъка на страната ни в областта на съдебната реформа, борбата с корупцията и върховенството на закона, като стана ясно, че наблюдението над България частично ще отпадне. Еврокомисията дава и зелена светлина за свалянето на целия мониторинг до края на мандата ѝ през 2019 г.\r\nБорисов коментира и че с неговата парламентарна група са обсъдили предложението за , както и за цените на горивата. Министър-председателят е наредил на финансовия министър Владислав Горанов да направи така, че .   ", "date": "2018.11.14", "title": "Над 51 млн. лв. отиват за коледни бонуси на пенсионерите"}
{"url": "https://www.actualno.com/curious/moje-li-zatlystjavaneto-da-e-polezno-news_706002.html", "text": "  Изследователи от Калифорнийския университет в Дейвис установиха, че в някои случаи затлъстяването не толкова способства за развитието на рак, колкото помага на организма да се бори с туморите. Резултатите от работата на учените са публикувани в списание „Нейчър Медисин“.     Затлъстяването се счита за рисков фактор за онкологията - туморът се храни по-активно, развива се по-бързо и има повишена способност за възстановяване. Същевременно, предишни експерименти показаха, че в този случай имуностимулиращата терапия причинява претоварване на имунната система и допринася за появата на странични ефекти.   Учените са използвали рядък вид имунотерапия при мишки и маймуни с наднормено тегло и са забелязали, че \"потискащия“ рака протеин се отделя по-активно, независимо от вида на рака, допълва БГНЕС.\r\nУстановено е, че степента на преживяемост при затлъстяване е по-висока. Тестова терапия, включваща 251 пациенти с меланом, също е показала подобрения в клиничната картина при наличието на затлъстяване.  \"Взети заедно, тези резултати предполагат, че затлъстяването може да бъде важен биомаркер за реагиране при този вид имунотерапия. Не твърдим, че затлъстяването може да даде подобрена прогноза на пациенти с онкология, но наднорменото тегло изглежда намалява ефекта от потискане на имунната система и ускоряването на туморния растеж\", отбеляза участник в експеримента, доцент в кабинета по радиационна онкология, Арт Монязеб.\r\nУчените отбелязват, че парадоксалните резултати от изследването могат да позволят на лекарите да създадат персонализиран тип терапия за пациентите въз основа на индекса на телесна маса.   ", "date": "2018.11.14", "title": "Може ли затлъстяването да е полезно?"}
{"url": "https://www.actualno.com/balkani/politicheski-aresti-na-priblijeni-do-gruevski-v-makedonija-news_705991.html", "text": "  Бившият македонски министър на транспорта и комуникациите Миле Янакиески беше арестуван и в момента се намира в затвора \"Шутка\" в Скопие.     Заедно с него е задържан и бившият генерален секретар в кабинета на Груевски Кирил Божиновски. Арестите стават само ден след бягството на самия Груевски.   Мярката цели да се предотврати бягството им, са потвърдили пред скопския телевизионен канал „Телма“ от съда.\r\nНа двамата е наложена мярка задържане под стража за 30 дни, за да се осигури тяхното явяване в съда на фона на бягството на Груевски в Унгария, за което се разбра във вторник.  Властите в Будапеща и Скопие официално потвърдиха, че той се намира в Унгария. Късно снощи бе издадена и международна заповед за арест на бившия премиер.\r\nВ Наказателния съд в Скопие за днес е насрочено ново заседание по делото \"Титаник\" на Специалната прокуратура, където сред обвиняемите е и бившия премиер Никола Груевски.   По \"Титаник\" за престъпни действия и изборни нарушения освен бившия премиер Никола Груевски, обвиняеми са и други лица, сред които и бившите министри Миле Янакиески и Гордана Янкуловска, предаде МКД.    Случаят се изяснява и на предишното заседание са изслушани над 70 заудио записи, предложени от обвинителите. По делото \"Титаник\" бяха изслушани над 800 показания по време на предишните изслушвания.", "date": "2018.11.14", "title": "Политически арести на приближени до Груевски в Македония"}
{"url": "https://www.actualno.com/burgas/bez-koloezdachi-na-centralnata-aleja-v-morskata-gradina-v-burgas-news_705994.html", "text": "  Община Бургас започна да маркировката за велосипеди от крайбрежната алея в Морската градина. Тя презвиква спорове между хората които се разхождат и колоездачите. Сигналите за конфликти и дискусиите, продължават повече от година. Те дадоха повод община Бургас да предприеме тези действия.     До края на годината бургазлии могат да изпращат на адрес bezopasnost@burgas.bg своите предложения за това как и от кого това пространство да бъде използвано най-безконфликтно. Те ще бъдат разгледани от Комисията по безопасност на движението в община Бургас. Предложенията събрали най-много гласове ще бъдат внесени за разглеждане на сесия на общинския съвет.\r\nМеста за практикуване на различни видове спорт като колоездене, каране на ролери, джогинг и още много други, не липсват в морската градина. Едно от тях, където никой не пречи на никого е алеята, водеща към солниците. За нея и комфорта на всеки, който иска да води здравословен живот, разказа в репортаж.", "date": "2018.11.14", "title": "Без колоездачи на централната алея в морската градина в Бургас"}
{"url": "https://www.actualno.com/cinema/gledajte-kultovija-film-the-rocky-horror-picture-show-news_706004.html", "text": "         Партито след прожекцията е в ръцете на JULIETA INTERGALACTICA и Илка и Toшко (Vintage Sofia / Gentlemen’s Mood). Както подобава, ще се слуша страшна музика - от дарк диско, електро, new beat до рок и пънк, и, разбира се, ще се пият страшни коктейли.    Сценарият на THE ROCKY HORROR PICTURE SHOW определено втрещява и приковава вниманието, като, парадоксално, в същността си представлява нежен (по свой си начин) рок мюзикъл със запомнящ се саундтрак.    По онова време повечето от този тип филми са черно-бели и противоположно на общата тенденция THE ROCKY HORROR PICTURE SHOW е изпълнен с крещящи цветове, подсилващи ексцентричността на историята. Най-общо казано, филмът е великолепен микс от old-school horror, comedy и sci-fi.\r\nTHE ROCKY HORROR PICTURE SHOW стартира като нискобюджетна филмова адаптация (B-MOVIE) на скандално за времето си бродуейско представление.  В последствие, с бюджет от 1,4 милиона долара за цялата продукция, филмът си връща звездните $140.2 милиона, превръщащ се от нискотарифен sci-fi в чупещ рекорди box office. THE ROCKY HORROR PICTURE SHOW безапелационно печели култов статут, благодарение на който в продължение на десетилетия заема челно място в списъка на най-касовите и играни спектакли на Broadway за всички времена. Историята се върти около Брад и Джанет (Бостуик и Сарандън), които катастрофират по време на буря някъде из Охайо. Търсейки подслон, те попадат в имението на ужасяващия д-р Франк-н- Фуртер - роля, брилянтно изиграна от младия Тим Къри.\r\nСкоро нашите хора се оказват в средата на интергалактическа конвенция на извънземни транссексуални от планетата Транссексуал, намираща се в галактиката Трансилвания…   Останалото…  ще се случи в нощта на 23 ноември. Ако не ви е страх.\r\nРежисьор: Jim Sharman\r\nС участието на: Tim Curry & Susan Sarandon", "date": "2018.11.14", "title": "Гледайте култовия филм THE ROCKY HORROR PICTURE SHOW "}
{"url": "https://www.actualno.com/society/naj-golemijat-majtap-vyv-facebook-porno-aktiori-napraveni-na-patriotichni-bylgari-news_705998.html", "text": "  Патриотичните чувства на българите обикновено предизвикват огромни вълни от социално одобрение и масови споделяния в социалните мрежи. Остроумен експеримент във Facebook подигра майтапчийски тъкмо най-родолюбивите ни чувства, а на трикът се вързаха хиляди души.     Идеята принадлежи на Илиян Дуков, а номерът е следният: публикува се снимка на порно актьор, чието име се сменя с българския му еквивалент - Джони Синс става на Иван Синев. И после се описва как доц.д-р Иван Синев се отказал от скъпоплатена работа в НАСА и ЦЕРН и се завърнал в България, за да работи за БАН, въпреки че взема 20 000 пъти по-малка заплата.  ", "date": "2018.11.14", "title": "Най-големият майтап във Facebook: Порно актьори, направени на патриотични българи"}
{"url": "https://www.actualno.com/business/sydyt-okonchatelno-otmeni-pravilata-za-nachisljavane-na-tok-pri-povreden-elektromer-news_706055.html", "text": "  Петчленен състав на Върховния административен съд отмени окончателно правила на КЕВР в частта им, която касае определянето на потреблението на електроенергия за битови и фирмени потребители в случаите, при които има повредени или липсващи електромери. Това съобщиха от съда.     С решение № 13691 от 8 ноември т.г. по адм. дело № 4785 от 2018 г. беше  потвърдено решение на тричленен състав на ВАС от 1 февруари 2018 г.  Петчленният състав смята, че разпоредбите са незаконосъобразни и следва  да бъдат отменени. Отчетени са нарушения на основните принципи на чл. 4,  чл. 8 и чл. 12 от Административно-процесуалния кодекс - за законност,  равенство, достъпност, публичност и прозрачност.\r\nОтменени са чл. 48, чл. 49, чл. 50 и чл. 51 от Правилата на КЕВР за измерване на количеството електрическа енергия. По същество в тези текстове се определя за какъв период се отчита потребен ток, когато не е измерен както трябва, както и какво се мери.   Съгласно текстовете, периодът, за който съответният абонат бива таксуван, е този между \"откритието\", че има проблем с електромера и датата, в която електроменрът е инсталиран или датата на предходната проверка, когато е проверен електромерът и не е установен проблем. Във въпросния период на неточно измерване на битовите потребители се начислява дневна консумация на ток минимум 33% от максимално възможната консумация за 8 часа, а на небитовите – минимум 33% от максимално възможната консумация за 10 часа.   Ако има проблем в трафния превключвател, начисляването е по-различно. За потребители само на дневна и нощна тарифа – 60 на сто за дневна зона и 40 на сто за нощна. За потребители, при които има и върхова зона – 20 на сто за нея, 55 на сто за дневна и 25 на сто за нощна.    ", "date": "2018.11.14", "title": "Съдът окончателно отмени правилата за начисляване на ток при повреден електромер"}
{"url": "https://www.actualno.com/curious/bivshijat-na-gala-pobesnja-zaradi-shterka-si-i-stefan-news_705826.html", "text": "         „Да нарича Стефан „татко” в национален ефир, при положение, че си има истински баща, който е жив и здрав, ми се струва нелепо. Сигурен съм, че Гала я е подучила да се държи така!” , ядосвал се Будев.   Малко преди финала на шоуто VIP Brother Мари влезе в Къщата, за да подкрепи мъжа на майка си – Стефан Николов. 20-годишната жена се хвърли на врата му с целувки и нежно го нарече „татко Стефо”, а биологичната му дъщеря Никол стоеше конфузно встрани и въобще не успя да се дореди до баща си. Напористата щерка на Гала изтласка девойката в ъгъла и не ѝ позволи да се доближи до родителя си, което направи изключително лошо впечатление на зрителите, пише \"Уикенд\".\r\nНай-обиден от сценката бил Константин Будев, който недоумявал защо дъщеря му постъпва по този начин. Бизнесменът никога не е прекъсвал връзката си с Мари, въпреки че с Гала са разделени отдавна. Той давал мило и драго за момичето си и му станало болно, задето нарича „татко” друг мъж.   „Убеден съм, че бившата има много общо с поведението на Мари. Преиграха пред камерите, за да може Стефан да спечели симпатии, да демонстрира колко добър баща е. Явно изобщо не са помислили, че аз ще почувствам зле и ще се обидя” , коментирал Константин пред хора от обкръжението си.\r\nВъпреки усилията на плевенчанката, любимият й не успя да спечели шоуто, а се класира на трето място след Атанас Колев и Константин Трендафилов. Той обра доста негативи заради изказването си, че не обича деца - макар че Гала се опита да поизглади имиджа му на грижовен баща, това не успя да го изстреля до първото място.   В началото на 90-те водещата бе щастливо омъжена за Константин Будев, но идилията им продължи, докато той не закъса финансово. Блондинката го заряза позорно заради фалита, оставил го без пукната пара, но 13 години след като се оказа на дъното - напълно разорен и изоставен от съпругата си, той възкръсна като феникс. Бизнесменът си стъпи на краката и сега отново тъне в охолствo. Той живее в просторна къща в полите на Витоша с настоящата си жена и не се оплаква от положението си.    Будев никога не е мислил за второ дете и поставял единствената си дъщеря на пиедестал, споделят негови близки. Това, че Мари подронила бащиния му авторитет наистина го смутило и не му давало мира. Все пак той се опитвал да оправдае момичето и прехвърлял вината най-вече върху майка ѝ Гала.", "date": "2018.11.14", "title": "Бившият на Гала побесня заради щерка си и Стефан"}
{"url": "https://www.actualno.com/europe/ikonomikata-na-germanija-se-e-svila-za-pyrvi-pyt-ot-2015-g-nasam-news_706003.html", "text": "  Германската икономика отчете първото си свиване от 2015 г. насам през третото тримесечие на фона на продължаващите търговски конфликти в световен мащаб, които оказват влияние върху двигателя на най-голямата европейска икономика – износът.     Брутният вътрешен продукт (БВП) в страната се е свил с 0,2% на тримесечна база, става ясно от предварителни данни на германската Федерална статистическа служба. Това е и по-голям спад спрямо прогнозите на анализатори, допитани от Reauters, които очакваха понижение от 0,1%, предаде Investor.bg   Спрямо същото тримесечие на предходната година икономиката е нараснала с 1,1% от юли до септември, става ясно от коригираните данни. Стойностите не успяха да отговорят на очакванията на експертите за ръст от 1,3%.\r\n„Лекият спад на БВП спрямо предходното тримесечие се дължи основно на развитията в международната търговия: предварителните изчисления показаха, че има по-малко износ, но повече внос през третото тримесечие, отколкото през второто“, посочват още от службата.  Тревогите за световните търговски конфликти и ефектите от Brexit нарастват все повече в германската икономика, която се намира в деветата си година на разширяване.\r\nИкономическото свиване през третото тримесечие е първото такова от първите три месеца на 2015 г. насам.   От германския изследователски институт ZEW предупредиха във вторник, че инвеститорите не очакват германската икономика да се възстанови от своето по-слабо представяне през третото тримесечие.    Докато индексът на икономическите очаквания на института ZEW за Германия се подобри леко през октомври, то измерителят, проследяващ настоящата икономическа ситуация, се понижи до най-ниското си ниво от септември 2016 г. заради притесненията, свързани с търговската война и забавянето на световния пазар на автомобили.\r\nКъм опасенията за това как ще се отразят американските търговски политики германските фирми са разтревожени и от политическата нестабилност у дома, където канцлерът Ангела Меркел заяви, че се оттегля от партийното ръководство и няма да се кандидатира за следващ мандат след слаби резултати на управляващите консерватори на регионални избори.", "date": "2018.11.14", "title": "Икономиката на Германия се е свила за първи път от 2015 г. насам"}
{"url": "https://www.actualno.com/curious/denjat-ot-sedmicata-v-kojto-ste-rodeni-kazva-vsichko-za-vas-news_705160.html", "text": "  Хората вярваме в какво ли не – съдба, Господ, хороскоп, нумерология и какво ли още не. Ако това е вашата страст, то сега ще се опитаме да ви обясним колко важно е значението на числата и как те определят не само вас, но и целия ви живот.     По-важно е какво може да научите за самите себе си въз снова на това в кой ден от седмицата сте родени. Първо, имайте предвид, че има разлика между пълната ви дата на раждане и реалния ден, в който сте родени. Докато нумерологията се занимава с първата, последната е нещо повече от планетарно.     Човекът, роден в понеделник е справедлив;    Човекът, роден във вторник е изпълнен с благодат;  Човекът, роден в сряда е изпълнен с жал;  Човекът, роден в четвъртък е далечно отвеян;         Човекът, роден в петък обича и дава;  Човекът, роден в събота работи здраво, за да има всичко, което иска;  Човекът, роден в събота има всичко и всеки без проблем;  Човекът, роден в неделя е добър и благ.        И така: Понеделник се управлява от Луната, която според астрологията е дом на майчинството, вкоренено в отдадеността на доброта и семейство. В този смисъл хората, родени в понеделник, са майчински настроени, чувствителни, адаптивни и любезни. Вярвайте в това, което желаете. В гръцката и римската митология, Марс (или Арес) е богът на войната, и така хората, родени във вторник, идват с огнена бойна душа. Тези хора са смели, нетърпеливи, енергични, активни и успяват да имат всичко, което пожелаят, но за това понякога жертват душата си.    Меркурий е богът на финансите, пътуването и комуникацията. Така, че хората, които са родени в сряда са много комуникативни. Те също са многопластови и малко нехайни, макар и да са най-добрите в това, което правят – чист късмет и случайност е. А освен всичко те са и малко меланхолични. Този ден е подвластен на скандинавския бог Тор, който можете да си спомните от поредицата Отмъстителите на Марвел. За съжаление хората, родени в четвъртък, не приличат автоматично на Крис Хемсуърт, но поемат много от личността на Тор (или Юпитер, по римски). Тор / Юпитер е оптимист, гениален и като цяло забавен Бог, който е наоколо, което означава, че хората, родени в този ден са душата на компанията и купона.    Петък се управлява от Венера, планетата на любовта, баланса, красотата, романтиката, елегантността и удоволствието. Хората, родени в този ден са супер общителни, артистични и обсебени от красота и любов, макар че може да бъдат и големи нарциси. Хората, родени в първия почивен ден са белязани от любезното съдействие на Сатурн – Бога на богатство, свобода и земеделие (боговете са имали много задължения в римско време). Все пак това далеч не гарантира, че хората, пръкнали се в този ден ще са безумно богати, но каквото и да поискат ще го имат. И въпреки това са доста скромни, мъдри, практични и строги. За съжаление са и малко скучни. Според астрологията хората, родени в неделя, са щастливци. Тяхната управляваща звезда е Слънцето, което обикновено означава, че те ще бъдат ярки, креативни, смели и силни. Неделите някъде се считат за началото на седмицата, което предполага, че родените в този ден ще бъдат естествени лидери.", "date": "2018.11.14", "title": "Денят от седмицата, в който сте родени, казва всичко за вас"}
{"url": "https://www.actualno.com/velikotarnovo/nacionalna-nauchna-konferencija-biblioteki-chetene-komunikacii-shte-se-provede-vyv-veliko-tyrnovo-news_705993.html", "text": "  Утре, 15 ноември 2018 г. във Велико Търново се открива . Двудневната програма акцентира на темите за детската книга и четенето в ранна възраст. Организатори са Народна библиотека „Петко Р. Славейков” и Великотърновски университет „Св. Св.  Кирил и Методий” с финансовата подкрепа на фондация „Глобални библиотеки – България“. Конферентният форум е под патронажа на кмета на община Велико Търново инж. Даниел Панов. Поздрав към участниците ще поднесе групата за обработен фолклор при Народно читалище „Наука – 1970“ – с. Ново село.     Водещ е докладът . включва общо четиридесет и два доклада, разпределени в четири сесии, както следва:   „Монасите и националната революция“ от проф. д-р Пламен Павлов;\r\n„Стефан Яворски и Матей Петров в защита на православието“ от проф. дфн Димитър Кенанов;\r\n„Лечебните практики на Матей Преображенски и Неофит Калчев“ от доц. д-р Светла Атанасова, Регионален исторически музей – Велико Търново (РИМ-ВТ);    „Отец Матей Преображенски – видения за огнената река, спасителния чарк и вечния календар“ от гл. ас. д-р Пламен Събев, РИМ-ВТ;\r\n„Езикът на Матей Преображенски“ от доц. д-р Ния Радева, ВТУ „Св. св. Кирил и Методий”;\r\n„Историческата памет за Средновековна България, носена от отец Матей Преображенски“, д-р Атанаска Стамболийска, РИМ-ВТ;\r\n„Към въпроса за трайните паметни знаци, посветени на Матей Преображенски“ от Тодорка Недева, РИМ-ВТ;\r\n„Матей Преображенски – представянето на биографична и библиографска информация за него в електронни енциклопедии и каталози“, ас. д-р Даниела Вичкова-Нушева, БАН, Институт за исторически изследвания;   „Матей Преображенски – „Забравеният апостол на българската свобода”“ от д-р Драгомир Георгиев, Исторически музей (ИМ) – Провадия и Светослав Мишев, ВТУ „Св. св. Кирил и Методий”;\r\n„Матей Преображенски за кооперациите и зеленчукопроизводството“ от Нели Цонева, ИМ – Павликени. „„Библиотеки – четене – комуникация“, приложено в системата на читалищните библиотеки“ от доц. д-р Венцислав Велев, Министерство на културата, Университет по библиотекознание и информационни технологии (УниБИТ) и Сезер Нихат, докторант, УниБИТ;\r\n„Насърчаване на ученето през целия живот като фактор за успех на иновативните компании“ от проф. дфн Иванка Янкова, гл. ас. д-р Камелия Нушева и Деница Димитрова, докторант, УниБИТ;\r\n„Разработване и предоставяне на услуги в областта на цифровата библиотека в държавния университет в Орегон“ от доц. Майкъл Баак, Държавен университет в Орегон, САЩ / УниБИТ, България;\r\n„Изпълнение на очакванията на потребителите: Електронни читални за библиотеката в Ниш като съвременни средства за достъп до информация“ от инж. Александра Адзич, Соня Сукович, Публична библиотека \"Стеван Сремак\", Ниш, Сърбия;\r\n„Продължаващо обучение по стандартизация в читалищните библиотеки“ от доц. д-р Росица Кръстева, УниБИТ;\r\n„Социальные сети как средство улучшения имиджа библиотечной профессии“ от доц., кандидат педагогических наук Виктор Орлов, Санкт-Петербургский государственный институт культуры;\r\n„Старые «новые» интерактивные педагогические технологии: разработки ученых кафедры библиотековедения и теории чтения СПбГИК“ от доц., кандидат педагогических наук Ольга Чурашева, Санкт-Петербургский государственный институт культуры;\r\n„Ролята на дигиталните библиотеки в е-обучението“ от доц. д-р Теодора Вълова, Медицински университет – Плевен;\r\n„Библиотеките в съвременното общество“ от гл. ас. д-р Елисавета Цветкова, УниБИТ;\r\n„Онлайн инструменти за намиране и споделяне на научни изследвания“ от доц. д-р Цветанка Георгиева-Трифонова, ВТУ „Св. св. Кирил и Методий“;\r\n„Катедра „Библиотекознание и библиография” къв ВТУ „Св. св. Кирил и Методий” на четвърт век (1992–2017 г.)“ от доц. д-р Александър Ковачев, ВТУ „Св. св. Кирил и Методий”;\r\n„Научный «болгарский след» на библиотечном факультете ЛГИК/СПбГИК“ от проф. д-р Марина Колесникова, Санкт-Петербургский государственный институт культуры;\r\n„Двата паралелни свята на Владимир Радулов“ от гл. ас. д-р Петя Марчева-Йошовска, ВТУ „Св. св. Кирил и Методий” и д-р Константин Антонов, 138. СУЗИЕ „Проф. Васил Златарски” – София;\r\n„Търновската община през първата половина на ХIX в. като кредитно учреждение и ролята ѝ в стопанското развитие на града“ от д-р Тихомир Тонков, Държавен архив – Велико Търново;\r\n„Интеркултурната компетентност в обучението по гръцки език“ от доц. д-р Димитриос Румпос, ВТУ „Св. св. Кирил и Методий”;\r\n„Подходи към историята и теорията на четенето – предизвикателствата на Ю. П. Мелентиева“ от доц. д-р Евгения Русинова, УниБИТ;\r\n„За един „нелитературен“ поглед към историята на българската литература“ от ас. Николай Поппетров, Институт за исторически изследвания при БАН;\r\n„Програма за развитие на читалищната и библиотечната дейност в рамките на община Дулово“ от Сезер Нихат, докторант, УниБИТ;\r\n„Изграждане на ефективно онлайн присъствие“ от Ивайло Добрев, Еньо Вътев, Софтуерен университет ООД – София. „За комуникативния статус на младия читател“ от проф. д-р Петър Стефанов, ВТУ „Св. св. Кирил и Методий”;\r\n„За профила на съвременния детски писател“ от проф. д-р Светлана Стойчева, НАТФИЗ – София;\r\n„Детско четене и детска литература – диалектика на съвпадането“ от доц. д-р Младен Енчев, ШУ “Епископ Константин Преславски\"\r\n„G-BOOK Полова идентичност: деца читатели и библиотечни колекции“ от доц. д-р Калина Иванова, Мартина Янкова, Магдалина Миланова, РБ \"П. Р. Славейков\" – Велико Търново;\r\n„Детско литературно творчество в списанията за деца от 20-те до 40-те години на ХХ век“ от доц. д-р Таня Казанджиева, СУ „Св. Климент Охридски“;\r\n„Детското четене – приключение и вдъхновение. Една малка библиотечна история от Цариброд“ от Елизабета Георгиев, докторант, „Народна библиотека „Детко Петров”, Димитровград, Сърбия;\r\n„Необходимост от ранното детско четене (0–6 години)“ от Васка Тонова, РБ „Иван Вазов“ – Пловдив;\r\n„Модерни акценти, тенденции и проблеми в детската книга и четене в Австралия“ от гл. ас. д-р Стела Георгиева, ВТУ „Св. св. Кирил и Методий”;\r\n„Четат или не четат (средношколците)? Това е въпросът!“ от д-р Ана Костадинова, ФСГ \"Васил Левски\" – Добрич;\r\n„Ролята на родителите, учителите и библиотечните специалисти при формиране на читателска култура“ от гл. ас. д-р Събина Ефтимова, УниБИТ;\r\n„Библиотеката – място за творческа дейност на подрастващите, свързана с опазване на книгите“ от д-р инж. Искра Цветанска, УниБИТ;\r\n„Дигиталната библиотека в подкрепа на приобщаването на учениците със специални образователни потребности“ от гл. ас. д-р Петя Марчева-Йошовска, ВТУ „Св. св. Кирил и Методий”, Гинка Среброва, СУ „Бачо Киро” – Павликени. „Оформителски подходи в графиката на съвременната детска книга“ от проф. д-р Лъчезар Георгиев, ВТУ „Св. св. Кирил и Методий”;\r\n„Книги для детей о театре: что издают и рекомендуют в России“ от доц., кандидат педагогических наук Оксана Александрова, Санкт-Петербургский государственный институт культуры;\r\n„Литература за деца и „жесток реализъм” – между истината и морала: Емилиян Станев“, доц. дфн Пламен Антов, Институт за литература – БАН;\r\n„Емилиян Станев и детското четене“ от д-р Радка Пенчева, Национален литературен музей Къща музей „Емилиян Станев“;\r\n„Как разбираме пътуването на живота от детска гледна точка? В основата на полското и българското издание на книгата „Малкият принц““ от Марта Гайенцка, докторант\r\nУниверситет Мария Кюри Склодовска, Полша;\r\n„Детските книги и дигиталният свят“ от Деница Димитрова, докторант, Деница Младенова, докторант, УниБИТ;\r\n„Ограмотяване на ученика чрез формиране на медийна грамотност в етапа 1. – 4. клас” от Златина Димитрова, докторант, ВТУ „Св. св. Кирил и Методий”;\r\n„Книголюбието се възпитава в семейството“ от Павлина Владева, Читалище „Надежда 1869”;\r\n„Децата, библиотеките и глобалната среда – „да” на четенето: Поколението Аlfa – какво предстои?!“ от Анелия Мутафчиева-Христова, докторант, РБ \"Априлов-Палаузов\";\r\n„Писателят Петър Бобев – жизнен и творчески път“ от Атанас Коев, Национален литературен музей Къща музей „Емилиян Станев;\r\n„Работа с текстове от електронно базирани източници в обучението по български език и литература (5–7 клас)“ от гл. ас. д-р Димка Димитрова, д-р Атанас Джаджев, ВТУ „Св. св. Кирил и Методий”\r\n„Обучението на устно изразяване в университетите“ от Николà Таняти, Френски институт – София.\r\nОт 15.00 ч. на 15.11.2018 г. (четвъртък) във фоайето на библиотеката – централна сграда ще бъде представена Във втората сесия на конференцията ще бъде представена и Седемнадесетата национална научна конференция с международно участие ще се проведе в - Централна сграда, ул. „Иванка Ботева“, 2 във Велико Търново.", "date": "2018.11.14", "title": "Национална научна конференция \"Библиотеки – четене – комуникации\" ще се проведе във Велико Търново"}
{"url": "https://www.actualno.com/crime/zaloviha-telefonni-izmamnici-v-kozloduj-news_706031.html", "text": "  Два случая на измами по позната схема с обаждане по телефона са разкрити от служители на РПУ Козлодуй. Те са извършени на 12 ноември, при което две възрастни жени са ограбени с обща сума 10 800 лв. и 150 евро.     Първата измамена жена е на 75 години, жителка на Козлодуй, която разказва как по тел. ѝ се обадил  комисар, който съобщил, че дъщеря ѝ се нуждае от сума за операция – 29 000 лв., след като била претърпяла злополука. Жената му казала, че разполага само с 5000 лв и по указания на мнимия полицай оставила парите до дърво в града. След бързо разследване, участниците в позната схема на измама са задържани за 24 часа. И двамата не са криминално проявени и са младежи на възраст 18 и 22 години. Полицаите са намерили и иззели част от парите – 3750 лв.   На следващият ден, 13 ноември, в РУ-Козлодуй се явила 68-годишна жена, която заявила, че на 12 ноември неизвестно лице я заблудило, че участва в полицейска операция по залавянето на група измамници, като ѝ отнело 5806 лв. и 150 евро, които жената оставила на посочено ѝ от измамника място. Полицейските служители задържали извършителите - две лица на възраст 21 г. и 22 г. от гр.Козлодуй, криминално проявени  и осъждани. Намерени и иззети са и част от парите - 3 200 лв.", "date": "2018.11.14", "title": "Заловиха телефонни измамници в Козлодуй"}
{"url": "https://www.actualno.com/politics/radan-kynev-trjabva-da-vyrnem-sds-v-obedinenie-news_705983.html", "text": "  \"Сега сериозно:     Напълно съм отдаден на идеята за единно явяване на демократичната опозиция дясно-център заедно на избори. Дори смятам - и това не е тайна - че бъдещето ни е в обща формация, а не в коалиции.   Имам много приятели в СДС. Има и много хора в СДС, които - без да са ми приятели - не могат да отрекат, че съм посветил сериозни усилия за успеха им на местни избори, в трудни моменти, без да искам нещо насреща. На всичкото отгоре, в цялата страна, и особено в средните и малки градове, всеки втори срещнат ме пита \"Как е Седесето?\", без дори да си дава сметка, че не само не съм бил лидер, но дори не съм членувал в тази партия.\r\nТа, към всички приятели и съмишленици: Посланието \"Искаме СДС и ДСБ да са заедно, ама ДСБ да разтури Демократична България\" е глупаво, опасно и разделящо. То е повторение на грешки от миналото (каквито сигурно и аз съм правил), с много опасни последици в бъдеще. \"Демократична България\" е коалиция, която отговаря на очакванията на много български граждани. Нейното създаване има само един съществен недостатък - че е закъсняло. Електоратът на ДБ е в голяма степен единен, трудно делим. Бъдещето - вярвам - е в консолидация, а не разпад\", заяви екслидерът на Реформаторския блок Радан Кънев.  \"Знам, и сред нас има гласове, които само чакат повод, за да посочат с пръст, че \"СДС не става\". Те също са глупави и опасни, и те повтарят стари грешки. Разлики винаги ще намерим. Но стотиците хиляди в цялата страна, които питат кога \"Седесето\" ще \"свали тея мутри\" - те не търсят разликите. Те не се интересуват и от \"Енепето\". Искат свободна и силна България в свободна и силна Европа. И само обединени демократи могат да гарантират този път.\r\nИ все не успяваме...\", допълни той.   ", "date": "2018.11.14", "title": "Радан Кънев: Трябва да върнем СДС в обединение"}
{"url": "https://www.actualno.com/business/stres-testove-za-shest-rodni-banki-po-pytja-na-bylgarija-kym-evrozonata-news_705935.html", "text": "  Европейската централна банка съобщи кои са български банки, които ще бъдат подложени на преглед на качеството на активите и на стрес тестове - заради желанието на България да влезе в еврозоната.     ЕЦБ  ще се съсредоточи предимно върху най-големите и известни имена в България, но не само. На тест ще бъдат поставени УниKpeдит Бyлбaнĸ, Бaнĸa ДCK, OББ, Πъpвa инвecтициoннa бaнĸa, Цeнтpaлнa ĸooпepaтивнa бaнĸa и Инвecтбaнĸ. Това са най-важните за здравето на цялата банкова система трезори, посочва    Пpeглeдът нa aĸтивитe и cтpec тecтoвeтe щe зaпoчнaт oщe пpeз тoзи мeceц, a peзyлтaтитe oт тяx щe бъдaт гoтoви и пyблиĸyвaни пpeз юли cлeдвaщaтa гoдинa.\r\nОт ключова важност е как ще се представят шестте банки, дали ЕЦБ ще открие слабости и в случай че има надзорни препоръки, какви ресурси и време ще са необходими за тяхното изпълнение.   Само преди две години всички български трезори минаха през . Сега обаче фокусът е върху \"системно важните\", като прегледът им ще е под прекия надзор на ЕЦБ и е част от условията, които страната ни трябва да изпълни, за да стане член на Единния банков съюз и за да бъде допусната в преддверието на еврозоната.   Ангажиментите на България бяха записани в пътна карта, одобрена от ЕЦБ и от Европейската комисия. Те включват и законодателни промени.    B ĸpaя нa юли Mиниcтepcĸият cъвeт (MC) дaдe нaчaлo нa пpoцeдypaтa пo пpиcъeдинявaнeтo нa Бългapия ĸъм бaнĸoвия cъюз.\r\nCпopeд oчaĸвaниятa EЦБ тpябвa дa бъдe гoтoвa cъc cвoятa oцeнĸa за готовността на България в края на 2019 г. - пpиблизитeлнo гoдинa cлeд oфициaлнoтo пoдaвaнe нa ĸaндидaтypaтa. ", "date": "2018.11.14", "title": "Стрес тестове за шест родни банки по пътя на България към еврозоната"}
{"url": "https://www.actualno.com/america/medijno-tvyrdenie-trymp-se-nakaral-na-mej-zaradi-iran-news_705945.html", "text": "  Американският президент Доналд Тръмп и изразил по време на телефонен разговор с британския премиер Тереза Мей своето недоволство от позицията на Лондон за Иран, а също така от \"нечестните търговски споразумения\" на САЩ със страните от Европа. Американският лидер е бил в изключително лошо настроение, според The Washington Post, предаде БГНЕС.     Телефонният разговор се е състоял по инициатива на Мей в петък (9 ноември), докато Тръмп е летял от САЩ за Франция. Тя е искала да го поздрави с резултатите от провелите се на 6 ноември междинни избори, на които Републиканската партия запази мнозинството си в Сената.   В отговор Тръмп е започнал да се кара на британския премиер за недостатъчните усилия, които Великобритания полага, за да възпира Иран. Той я е питал за Brexit, след което е започнал да се оплаква от несправедливите търговски договори на САЩ с ЕС.\r\nМей вече се е сблъсквала и преди с грубото поведение на Тръмп, но нейните съветници са били потресени от необичайно лошото настроение на стопанина на Белия дом този път, пише американското издание, добавяйки, че той е бил в лошо настроение по време на цялата си визита в Париж. Във Франция световните лидери са събраха, за да отбележат 100 години от края на Първата световна война, която приключва на 11 ноември 1918 г.  По-рано говорител на британския премиер заяви, че Лондон ще поддържа разширени търговски отношения с Иран, въпреки санкциите, които въведе Тръмп. На 8 май американският президент обяви, че Вашингтон излиза от ядрената сделка с Ислямската република, което не намери подкрепа сред съюзниците.", "date": "2018.11.14", "title": "Медийно твърдение: Тръмп се накарал на Мей заради Иран"}
{"url": "https://www.actualno.com/politics/mareshki-razmisli-i-se-otkaza-ot-imuniteta-si-poiskan-mu-ot-cacarov-news_706000.html", "text": "  Заместник-председателят на парламента и лидер на партия \"Воля\" Веселин Марешки и зам.-председателят на парламентарната група на партията Кръстина Таскова . Новината обяви самият Марешки в Народното събрание на брифинг с журналисти, предаде БГНЕС.     Попитан отказва ли се „Воля“ от идеята да бойкотира работата в пленарна зала докато вицепремиерите Валери Симеонов и Красимир Каракачанов не подадат оставка, Марешки посочи: „ . Симпатизантите ни казаха, че това би било бягство от отговорност и не са ни пратили тук, за да се крием по кулоарите“. „Зачитам изказване на Мая Манолова докато беше член на БСП: ГЕРБ са като второразряден отбор, който не може да си играе играта и пречи на другия тим. Решили са да се излагат, държат се като на махленско футболно игрище“. „Ние няма да се държим като второразряден тим, ще държим на избирателите си“, заяви Веселин Марешки.   Припомняме, че главният прокурор Сотир Цацаров на общо трима от \"Воля\", а народният представител Пламен Христов първи се отказа от него. Спрямо тях, по досъдебно производство, започнало в окръжната прокуратура във Варна, . По предявено предно искане на главния прокурор, всеки от тримата народни представители е изразил писменото си съгласие за снемане на имунитет, съобразно чл. 70 ал. 2 от Конституцията.   Понастоящем делото е прието по компетентност от Специализираната прокуратура, като наблюдаващият прокурор, с оглед събраните доказателства, е приел, че са налице основания за привличане към наказателна отговорност на Веселин Марешки, Кръстина Тодорова и Пламен Христов и за престъпление по чл. 321 ал. 6 НК.   Обвиненията касаят дейност на Веселин Марешки като съдружник и управител на „Фармнет“ ООД -Варна, а на Кръстина Таскова и Пламен Христов - като регионални мениджъри, свързани с отправени заплахи за увреждане на имуществото към собственици на аптеки. .    ", "date": "2018.11.14", "title": "Марешки размисли и се отказа от имунитета си, поискан му от Цацаров"}
{"url": "https://www.actualno.com/kustendil/policija-i-kmetove-ot-kustendilsko-s-obsht-priziv-kym-protestirashtite-news_706104.html", "text": "  Днес ръководителите на ОДМВР - Кюстендил, проведоха работни срещи с кметовете на общините в областта. Срещите целяха обсъждане на мерки за спазване на реда при провеждането на митинги, събрания и протестни действия, за ненарушаване на обществения ред и спазване правилата за безопасност на движението. От организаторите на подобни мероприятия ще бъде изисквано, да се съобразят със законовото им задължение,  да вземат необходимите мерки за безопасно провеждане на инициативите. Ръководството на ОДМВР – Кюстендил, и кметовете на общините в областта призовават за спазване на законността и толерантно поведение.     Организираните събития ще бъдат охранявани от служители на МВР, при строго спазване на законността и не нарушаване правата и свободите на другите граждани и спазване на регламентите в  “Закона за събранията, митингите и манифестациите“, предаде за кореспондент на Actualno.com от града - Катя Табачка, говорител на ОДМВР - Кюстендил.", "date": "2018.11.14", "title": "Полиция и кметове от кюстендилско с общ призив към протестиращите"}
{"url": "https://www.actualno.com/healthy/pacientski-organizacii-mnogo-ot-horata-s-diabet-ne-sa-diagnosticirani-news_705909.html", "text": "  Съществува огромен брой недиагностицираните пациенти и съответно те не се лекуват и не контролират заболяването си. По данни на Световния диабетен атлас реалният брой на диабетно болните в България е 520 хиляди души. Официалните статистически данни на Диабетния регистър сочат, че броят на заболелите от диабет в България надвишава 460 хиляди души.     Тези данни приведоха организациите Сдружение „Диабет и предиабет”; Сдружение „За инсулиновите помпи”; Асоциация „Диабет тип 2”; Пациентски организации „Заедно с теб“ по повод Световния ден за борба с диабета, който се отбелязва на 14 ноември.   Пациентските организации у нас отново акцентират върху необходимостта от създаване на цялостна политика по отношение на заболяването захарен диабет, която да засегне няколко определени проблема.\r\nТе настояват за подобряване на достъпа до скрининг и диагностика на диабета.  Към момента в България не съществува цялостна програма, която да решава проблемите, свързани с: липсата на ежегодни скринингови програми, обхващащи всички рискови групи; липса на специалисти в малките населени места и труднодостъпни региони, липса на достатъчно ресурси за профилактика, пише още в официално писмо до медиите. \r\nТова е причина за ненавременното лечение и настъпване на диабетни усложнения. Това допринася за допълнителна бюджетна тежест и необходимост от прилагане на скъпоструващи терапии за лечение на диабета и усложненията от него, подчертават организациите.\r\nСред главните проблеми у нас е затруднен достъп до качествена медицинска помощ в някои райони в страната, както и липсата на програми за обучение на всички диагностицирани пациенти, които да подобрят придържането към терапията и контрола на кръвната захар. Подобряване на достъпа до контрол на диабета       Естеството на заболяването е такова, че при пациентите с диагностициран диабет от особена значение за доброто контролиране на заболяването е начина на живот и храненето. Но също така и непрекъснатия контрол на кръвнага захар. А само 73 000 диабетици получават лентички за глюкомери, реимбурсирани по НЗОК. При всички останали контролът е слаб или напълно липсва. \"Ние настояваме лечението на всички диабетици да се следи от ендокринолог, без значение дали има или не направления за това. Ако е необходимо, всички диабетици да се диспансеризират при ендокринолозите. В момента само диабетиците с тежки усложнения са диспансеризирани при ендокринолозите, другите се наблюдават от личните лекари. Смятаме за много по-успешен модел наблюдението да е от ендокринолози, това ще е от полза както от пациентите, така и ще намали разходите за лечение.\", призовават от пациентските организации.\r\nОт там обръщат внимание и на факта, че в България профилактика за диабетно стъпало се провежда рядко и по изключение. Лечението на болните с диабетна полиневропатия често е закъсняло, когато раните се появят в 3-5 стадий на болестта. Има поне 15 000 български диабетици, диагностицирани с това диабетно усложнение. Счита се, обаче, че броят на болните, които получават рани вследствие на диабетно стъпало, са около 5 на сто от всички диабетици, това означава, че около 26 000 души получават язви, рани. Около 140 души годишно претърпяват ампутация поради диабетно стъпало. За пациентите в първи и втори стадий на диабетна полиневропатия е показано приемането на медикаменти, но много от диабетиците не ги купуват, защото не могат да си го позволят. Във 3-5 стадий диабетиците получават рани и язви, които се лекуват трудно и скъпо, причиняват огромна болка, затруднение в придвижването, проблем в работоспособността, ампутации. Поради загубата на сетивност при пациентите с диабетна полиневропатия нараняванията по краката могат да останат незабелязани и да доведат до улцерация, тежка инфекция и ампутация в по-късен етап.\r\nЗа своевременна диагностицирани и патогенетично лечение на диабетната полиневропатия, включително формите с отпадна симптоматика и загуба на сетивност са необходими повече скрининги и повече апарати за диагностика в клиниките, се казва още в становището.      ", "date": "2018.11.14", "title": "Пациентски организации: Много от хората с диабет не са диагностицирани"}
{"url": "https://www.actualno.com/politics/zaharieva-ne-vijda-situacija-oresharski-imalo-avtocenzura-pri-mediite-i-bez-cenzura-news_705953.html", "text": "  Нашата цел е четиригодишен мандат. И аз непрекъснато получавам сигнали на изключително недоволни граждани, които не могат да се движат спокойно. Не може да се прави аналогия с протестите срещу кабинета \"Орешарски\". . Така външният министър Екатерина Захариева коментира ситуацията от последните дни в България и хипотезата, че предвид многото протести ГЕРБ може да направи митинг и да покаже сила.     Очевидно на опозицията им се иска много да се повтори ситуацията от 2013 година – отначало спонтанно организирани протести, след това с организирани агитки, които да доведат до насилие, посочи Захариева пред Нова телевизия.    – така външният министър защити управлението предвид готвени протести на превозвачи и зърнопроизводители. Но не пропусна да каже как геополитическата обстановка определя цените на петрола\r\nЕкатерина Захариева видя и положителния мониторингов доклад от ЕК като знак, че ГЕРБ не са забравили вътрешната политика. Трябва да изработим тези доходи – така тя оправда и законодателната дейност на ГЕРБ.  Конкретно по , външният министър заяви, че правосъдната реформа се правела не заради Механизма за сътрудничество и проверка (МСП), а заради българските граждани. Захариева видя и по определен начин критиката на Брюксел за медийната свобода, като посочи, че било много важно медиите да се саморегулират, което беше иронизирано от Виктор Николаев с думите \"мафията да се саморазкрие\". Това принуди Захариева да прочете точен пасаж от доклада на ЕК – че има целенасочен натиск от някои медии срещу съдебната власт, заради което ВСС разработил правила за отговор. На директен въпрос има ли влошаване на медийната среда, Екатерина Захариева отговори с \"докладът е добър\" и въпросът бил защо в някои международни класации България отива все по-назад по свобода на медиите. Опитите за осветляване на собствеността понякога не се приемат добре от обществото, добави тя. . .   Същевременно Захариева смята, че МСП имал положителна роля за правосъдната реформа, но трябвало ние да си носим отговорност. Няма някой да направи реформите вместо нас, няма кой да дойде да разследва вместо нас, няма някой да дойде да ни измени законите, заключи външният министър. И призна, че липсвал съществен напредък по отношение на осъдителните присъди, както и че трябва България да създаде ефективни механизми за контрол, които да гарантират продължаване на съдебната реформа.    ", "date": "2018.11.14", "title": "Захариева не вижда ситуация \"Орешарски\", имало автоцензура при медиите и без цензура"}
{"url": "https://www.actualno.com/america/trymp-poludja-v-twitter-i-napadna-makron-zaradi-idejata-es-da-ima-svoja-armija-news_705950.html", "text": "  Американският президент Доналд Тръмп изключително ясно показа, че ще брани доктрината за световно превъзходство на САЩ, след като в серия от публикации в любимия си Twitter атакува френския си колега Еманюел Макрон. Причина за недоволството на Тръмп е инициативата да бъде създадена единна европейска армия, като основен двигател е точно Макрон.     Тръмп директно почва с подигравките към Макрон, припомняйки стария анекдот, че през Първата и Световната война задача номер едно на френските войници е да учат немски език. Платете за НАТО или недейте, настоява американският президент, визирайки договорката да бъдат плащани 2% от БВП за Алианса, но Тръмп всъщност предложи процентът да стане 4 на сто.  Следва нова порция нападки – че САЩ налага ниски мита на френските вина, а Франция не прави същото, защото не можела да си продава вината на вътрешния си пазар. „Проблемът е, че Еманюел има много нисък рейтинг – 26%, и безработица от 10%. Иска да смени темата”, пише Тръмп и завършва пак с ирония: „Да направим Франция велика!”, след като преди това уточнява, че Франция е една от най-националистическите държави.         Бурята от туитове принуди и други официални лица в управлението на САЩ да вземат отношение. НАТО е главната сила за поддържането на отбранителната способност на Европейския съюз, заяви американският министър на отбраната Джеймс Матис.   Журналисти попитаха Матис дали подкрепя създаването на собствени въоръжени сили от Европейския съюз. „Разглеждаме НАТО като крайъгълен камък за защитата на Европа. Ще подкрепим всички усилия на страните за изпълнение на по-голямата част от техните ангажименти“, каза ръководителят на Пентагона.\r\nСАЩ са против отслабването на НАТО и смятат, че действията на техните съюзници не трябва да са насочени срещу Северноатлантическия алианс. Това заяви говорителят на Държавния департамент Хедър Науърт, коментирайки идеята за създаването на единна армия на Европейския съюз.\r\n\"Това, което мога да ви кажа: държавният секретар Майк Помпео се срещна през почивните дни в Париж с френския външен министър Жан-Ив Льо Дриан. Те проведоха продуктивни разговори и обсъдиха сътрудничеството на САЩ и Франция в разрешаването на глобалните предизвикателства в областта на безопасността, включително и въпроса как да се засили НАТО\", подчерта Науърт, която беше помолена да коментира изказванията на президента Доналд Тръмп във връзка с инициативата на френския лидер Еманюел Макрон, че ЕС трябва да създаде собствена армия.\r\n\"Това е, което е важно за Алианса, за правителството на САЩ и останалите. Смятаме, че всякакви действия на съюзниците не трябва да се предприемат в разрез с действията на НАТО – устойчива структура, която се подкрепя от САЩ и много други. И ние не желаем да го отслабим\", подчерта говорителката на Държавния департамент.   На 6 ноември френският президент Еманюел Макрон заяви, че Европа трябва да създаде собствени единни въоръжени сили. Той също така изрази мнението, че Европейският съюз трябва да се защитава от Китай, Русия и САЩ.", "date": "2018.11.14", "title": "Тръмп полудя в Twitter и нападна Макрон заради идеята ЕС да има своя армия"}
{"url": "https://www.actualno.com/cite/silata-na-bsp-e-che-prez-poslednite-godini-otkaza-da-se-zabyrkva-vyv-vsjakakvi-bezprincipni-koalicii-i-dogovorki-news_705952.html", "text": "  Такова твърдение, със сигурност смешно за мнозина, изказа червеният депутат Александър Симов. Той добави, че и сега БСП не влиза в такива договорки, но не коментира спомена за кабинета \"Орешарски\".     Социологията е най-променливото нещо на тази земя, това е моментна снимка на настроенията, продължи Симов пред Нова телевизия предвид последните социологически проучвания, че няма настроение за предсрочни парламентарни избори.\r\nСимов се защити и, че нямал впечатление, че електоратът на БСП е разочарован от липсата на конкретни действие, но обяви, че ако социалистите спечелят, тогава ще кажат какво ще правят за по-добра България.\r\nТази промяна е като да гасиш пожар с капкомер. Късно е либе за китка, продължи Симов да коментира усилията на властта да направи корекция по отношение на \"Гражданска отговорност\". Според него недоволните на улицата няма да приемат предложените промени. Всеки протест е политически, настоя той. Хората са гневни и искат качествена промяна на начина, по който живеят, обясни Симов. И завърши, че четирима депутати от БСП (Елена Йончева, Георги Свиленски, Крум Зарков и Христо Проданов) да дадат оставка е все едно заловеният пиян на пътя да иска съд за хваналия го полицай.  ", "date": "2018.11.14", "title": "Силата на БСП е, че през последните години отказа да се забърква във всякакви безпринципни коалиции и договорки"}
{"url": "https://www.actualno.com/sofia/chetiri-meseca-po-kysno-mvr-ne-ponechva-da-remontira-carskite-konushni-snimki-news_705951.html", "text": "  През това лято голям пожар засегна сгради на т.нар. . Основно пострадаха покривни конструкции, като доста време трябваше да се установи кой всъщност трябва да стопанисва въпросните сгради. В крайна сметка се оказа, че собственик е МВР, както и частната компания \"Промишлена енергетика - Варна\". И от да ремонтират.     От пожара минаха вече почти четири месеца. Дали има ремонт – известният български журналист показа със снимки, че няма дори помен за поправка. И зададе въпрос: „Чакаме да завали силен сняг ли или какво?” В Софийски градски съд има наказателно дело, свързано с Царските конюшни. По него подсъдими са двама - Веселин Пенев, бивш областен управител на София и Юлия Димитрова-Цекова, лицензиран оценител. Пенев е предаден на съд за няколко престъпления. Едното обвинение е за сключена неизгодна сделка. Щетата е над 10 млн. лв. и е формирана от разликата между продажната цена и реалната пазарна стойност на имота. Другото обвинение е за умишлена безстопанственост, в резултат на което също са настъпили вредни последици и за областната администрация, и за българската държава. Т.нар. Царски конюшни, 7 декара и половина на пъпа на София - на 100 метра от паметника на Васил Левски, са били продадени за сумата от 658 870 лв. - тоест по 90 лв. на квадратен метър.  На 22 март lex.bg съобщи, че делото за продажбата на Царските конюшни най-после може да започне по същество в Софийския градски съд (СГС). Това ще стане, след като определение на СГС, с което за втори път в последната година делото беше прекратено, е отменено от Софийския апелативен съд (САС). Въззивната инстанция е категорична, че обвиненията срещу Пенев и Юлия Димитрова-Цекова са ясни и не ограничават правото им на защита, както е приела съдия Снежина Колева от СГС.", "date": "2018.11.14", "title": "Четири месеца по-късно - МВР не понечва да ремонтира Царските конюшни (СНИМКИ)"}
{"url": "https://www.actualno.com/velikotarnovo/baletna-shkola-gracija-ot-gorna-orjahovica-specheli-kupata-za-klasicheski-tanci-v-nacionalnija-konkurs-bylgarija-tancuva-news_705956.html", "text": "  Победителки в състезанието за класически танци \"България танцува\" са които завладяваха журито и публиката с магията на класическия балет. Успехът на в състезателна конкуренция с рекорден брой участници – над 1000, в това число 51 колектива и 235 солови изпълнители от 32 населени места в страната.     В рамките на тридневния конкурс се представиха около 470 танца, оценявани от 7-членно авторитетно жури в състав: д-р Даниела Никифорова – председател, проф. Анелия Янева от ЮЗУ „Неофит Рилски“, Боряна Сечанова - ръководител на балет „Арабеск“, Никола Хаджитанев - солист на Софийската опера и балет, Раул Торес - хореограф, Небойша Славкович - заместник-председател на Сръбската танцова федерация и Чан Тхе Чунг - хореограф. - 200 лв. Спечелени бяха още четири втори и три трети места за добро изпълнение. Кристияна Боева спечели награда за класически балет в 4-та възрастова група. Виктория Гочева спечели специална награда. Право на безплатно участие в категория дует, малка група и формация печелят Рая Проданова и балетна школа „Грация“ за Международния танцов фестивал ,,Ягодина Опън“ 2019 г. в гр. Ягодина, Сърбия. Танцът „Тарантела“ на балетна школа „Грация“ е отличен с квота за участие в Международния танцов фестивал ,,Върнячка баня Опън“ 2019 г. в Сърбия.\r\nТринадесето издание на Националния танцов конкурс \"България танцува\" се проведе в края на миналата седмица в спортна зала \"Младост\", гр. Димитровград. Той е единственият в страната с безплатно право на участие. Организатор на конкурса е  Детски и младежки център - Димитровград под патронажа на Министерство на културата.  ", "date": "2018.11.14", "title": "Балетна школа \"Грация\" от Горна Оряховица спечели купата за \"Класически танци\" в националния конкурс \"България танцува\""}
{"url": "https://www.actualno.com/showbusiness/jasno-e-koga-shte-gledame-poslednija-sezon-na-igra-na-tronove-video-news_705996.html", "text": "   . От HBO съобщиха, че тогава ще се излъчи финалният, осми сезон на продукцията.     Както става ясно от трейлъра, който пусна телевизията, сезонът ще бъде под мотото #затрона.\r\n\"Всяка битка. Всяко предателство. Всеки съюз. Всеки риск. Всеки двубой. Всяка жертва. Всяка смърт. Всичко е #затрона\", се казва във видеото.\r\nСъдбата на трона, Денерис Таргариен, Джон Сноу и компания ще се реши в 6 епизода.  И докато чакаме април с нетърпение, вижте трейлъра-компилация. ", "date": "2018.11.14", "title": "Ясно е кога ще гледаме последния сезон на \"Игра на тронове\" (видео)"}
{"url": "https://www.actualno.com/showbusiness/zvezda-ot-gospodari-na-efira-se-natiska-s-papi-hans-snimka-news_706046.html", "text": "        Той и репортерката от \"Господари на ефира\" Ева Веселинова бяха уловени заедно, докато купонясват в столичен клуб.   От фотоса ясно се вижда, че двамата са в отлично разположение на духа и настроението. И са видимо доволни, че са заедно.\r\nМеждувременно в професионален план Папи жъне успех след успех. Оказа се, че напористият младеж може да влиза не само в къщата на VIP Brother и в пекарните за „Кекс“.   \"Затворисърце\" е втората издадена творба на поета. Преди романа той написа стихосбирката \"За кого се сещаш, когато се сещаш за някого\", която направи фурор сред младите момичета. Самият жанр, в който е списана, е т.нар. модерен чиклит, литература за градската и съвременна жена. Кокича, както го наричат в артистичните среди, е всестранно развит.   Той се занимава с писане, музика, реклама. Преди да запише пародийната песен \"Кекс\", Трендафилов спечели сърцата на дузина девойки със стиховете си във Facebook, аналогично на неговия колега и приятел Августин Господинов (Илиян Любомиров).    Очаквано не липсват и завистници. Злобари припомнят, че Ханс изпита огромно затруднение в къщата на брадъра, когато бе заставен да посочи кой е авторът на тежкия разказ \"На браздата\". Папито не се сети нито за Белчо и Сивушка, нито за Елин Пелин.", "date": "2018.11.14", "title": "Звезда от \"Господари на ефира\" се натиска с Папи Ханс (СНИМКА)"}
{"url": "https://www.actualno.com/healthy/bezplatno-izmervane-na-kryvnata-zahar-vyv-vma-news_705947.html", "text": "  От 09.00-14.00 часа, във фоайето на поликлиниката на Военномедицинска академия (ВМА) лекари от Клиника по ендокринология и болести на обмяната ще извършват безплатно измерване на кръвна захар и холестерол.     Всеки желаещ да получи консултация със специалистите, може да го направи без предварително записване.   Световният ден за борба с диабета се отбелязва всяка година на 14 ноември по решение на Международната диабетна федерация и Световната здравна организация, в отговор на нарастващата тревога за бъдещето на милионите хора, страдащи от заболяването.\r\nТова е поредната инициатива на ендокринолозите от ВМА с цел превенция и ранно откриване на социалнозначимото заболяване.  ", "date": "2018.11.14", "title": "Безплатно измерване на кръвната захар във ВМА"}
{"url": "https://www.actualno.com/society/novini-ili-novini-kartinata-na-pechata-za-14-noemvri-news_705927.html", "text": "   Две основни теми занимават българския печат в днешния ден - частичното прекратяване на наблюдението на България от страна на Брюксел и все по-близкият изход от сагата с Brexit. И ако София е \"в отбора на отличниците\" според на Европейската комисия, то Букурещ отнесе толкова сериозни критики, та чак жал му става на човек. Жал - за съдебната система, борбата с корупцията, върховенството на закона, гражданските свободи и какво ли още не. А у нас всичко сякаш е розово. Сякаш!       И за да не изпаднем в неудобни словесни отклонения още рано-рано сутрин, предлагаме ви да направим заедно прегледа вестниците за днешната сряда (14 ноември).  Изданието отбелязва, че ЕК е дала индулгенция на управляващите у нас чрез доклада, с който фактически се и се отваря вратата към изцяло отпадане на наблюдението до края на мандата на настоящата Европейска комисия през 2019 г. Медията  е критична към огласената информация, като нарича документа на Брюксел \"най-абсурдния\" от всичките 18 годишни и междинни доклади за България, които ЕК е написала от 2007 г. насам.   Вестникът представя в свой материал настроенията в Румъния след доклада по Мониторинговия механизъм. Комисията не бе никак и потвърди, че северната ни съседка не просто изостава в реформите на съдебната система и борбата с корупцията, но и се връща назад преди времето на направените положителни стъпки. В Румъния обвиняват ЕК, че мери с двоен аршин и насочват вниманието към България по отношение на борбата с корупцията и ареста на журналисти. Бихме казали - дали пък не е добре всеки да си гледа в... постната пица, а?!     Ежедневникът поставя акцент върху една продължила дълго сага с излизането на Великобритания от Европейския съюз. \"Труд\" пише, че е готово, като днес предстои британският премиер Тереза Мей да вземе отношение по въпроса. Разбира се, ще следим тази новина в развитие през деня. Всекидневникът също обръща внимание на темата с доклада на ЕК и Brexit, но се фокусира и върху едно интересно предложение, което касае пък и потребителите. Става ясно, че в касовата бележка при покупката на гориво ще пише как се формира цената му. По идея на финансовия министър Владислав Горанов търговците на дребно ще са длъжни да изписват колко надценка слагат за себе си, акциза на държавата, и печалбата на дистрибуторите на горива. Така се цели да бъде постигната прозрачност при формирането на цената на бензина и дизела. Дали обаче тази идея ще се хареса на бранша, предстои да разберем, тъй като темата с горивата е \"вечният горещ картоф\". А и след като във фактурата за тока преди година беше направена такава промяна, плюенето по ЕРП-тата не изчезна завинаги. Така изглежда накратко прегледът на печата за днешната сряда, която всички си пожелаваме да бъде успешна и с повече добри новини. Имаме нужда от тях, нали? ", "date": "2018.11.14", "title": "Новини или Novini - картината на печата за 14 ноември"}
{"url": "https://www.actualno.com/balkani/sasht-otkrito-zagovori-protiv-turski-potok-news_705938.html", "text": "  Американският министър на енергетиката Рик Пери обвини Русия, че разглежда доставките на енергоносители като средство за постигането на своите цели и заяви, че Москва трябва да прекрати да използва енергията като оръжие. Той заяви това в унгарската столица Будапеща, предаде БГНЕС.     \"Не трябва да позволяваме повече на Кремъл да използва енергията като оръжие“, призова Пери. Той се обяви за диверсификация на източниците на доставка на енергоносители за Европа. \"Русия използва проекта за тръбопровод \"Северен поток 2\" и състоящият се от много отсечки тръбопровод \"Турски поток\", за да се опита да укрепи своя контрол над Централна и Източна Европа. САЩ се обявяват категорично срещу тези проекти и ние призоваваме Унгария да се присъедини към нас, за да ги отхвърли\", заяви американският министър на енергетиката.   Министърът на енергетиката на САЩ е на обиколка в страните от Източна Европа. Администрацията на американския президент Доналд Тръмп през последните месеци активно призовава страните от ЕС да увеличат вноса на американски втечнен газ за сметка на доставките на руски газ.\r\nРик Пери по-рано многократно е заявявал, че американският втечнен природен газ може да се превърне в допълнителен източник на диверсификация на доставките на \"синьо гориво\" за ЕС. По данни на Европейската комисия втечненият газ от САЩ е с 30% по-скъп от руския тръбопроводен газ.  Проектът за газопровод \"Турски поток\" трябва да свърже Русия и Турция по дъното на Черно море. В момента в много напреднал стадии е изграждането на две отсечки от него. Всяка от тях е с капацитет по 15,75 милиарда куб. метра газ. Първата отсечка ще снабдява със \"синьо гориво\" Турция. След нейното пускане в експлоатация, България ще стане по-незначителен фактор на газовата карта на Европа и Балканите, защото основните количества газ, който ние транзитираме, са за Турция. Загубите за страната ни от спирането на транзита на руско \"синьо гориво\" ще възлизат на около 200 милиона лева.\r\nВтората отсечка е предназначена за снабдяването на държавите от Балканите и Централна Европа. Има два варианта за нейното продължаване от турската граница: 1. През Гърция за Южна Италия, който е все по-малко вероятен; 2. През България за Сърбия и Унгария – анализаторите наричат този проект и \"мини Южен поток\", защото повтаря маршрута на спрения на 1 декември 2014 г. проект \"Южен поток\", който беше заменен от \"Турски поток\".   През последната една година официалните сръбски и унгарски лица на най-високо равнище – Александър Вучич и Виктор Орбан – многократно се обявяваха в подкрепата на \"Турски поток\" и изразяваха желание той да премине през тяхна територия. Според руската страна \"Турски поток\" ще заработи през 2020 година.    България е интересна и за американските доставчици на втечнен природен газ. Още през 2015 г. за пръв път пред БГНЕС тогавашният временно управляващ дипломатическата мисия на САЩ у нас Родерик Мур заяви, че са готови да ни доставят втечнен газ. Това трябва да стане през един бъдещ терминал, който трябва да се построи в Александруполис на Бяло море. От там американското синьо гориво ще стига до България през интерконектора, който трябва да построим с Гърция до 2020 година. От България американският газ може да продължи своя път и за Сърбия и Македония.", "date": "2018.11.14", "title": "САЩ открито заговори против \"Турски поток\""}
{"url": "https://www.actualno.com/america/jertvite-na-pojara-v-kalifornija-stavat-vse-poveche-news_705944.html", "text": "  Броят на жертвите на пожара, който бушува в окръг Бют в северната част на щата Калифорния, нарасна от 42 на 48 души. Това съобщи шерифът на Бют Кори Хонеа на пресконференция, предаде БГНЕС.     \"Днес бяха открити тленните останки на още шестима души. Това увеличава броя на загиналите до 48\", каза шерифът. Всички те са загинали в своите домове в град Парадайз, който на практика е изпепелен от пожара.   Пожарът \"Кемп\" е обхванал територия с площ 418 кв. км и е унищожил 7,6 хиляди домове и сгради, съобщава The New York Times. По данни на Управлението за горско стопанство и противопожарна охрана огънят е изгорил 6,5 хиляди жилищни сгради и 260 административни и бизнес здания. \"Кемп\" е локализиран на само 30% спрямо 25% ден по-рано.\r\nЗа борба с пожара в окръг Бют се мобилизирани над 5100 пожарникари, 622 единици специализирана техника, 21 вертолета, 107 булдозера и 71 автоцистерни за транспортиране на вода. Около 200 души се водят за безследно изчезнали.  ", "date": "2018.11.14", "title": "Жертвите на пожара в Калифорния стават все повече"}
{"url": "https://www.actualno.com/curious/seksualnijat-jivot-na-jenata-zavisi-ot-majkata-news_705948.html", "text": "  Американски социолози откриха необичайна закономерност – колкото повече сексуални партньори е имала една жена преди да се омъжи и да роди дете, толкова по-голяма е вероятността нейната дъщеря да се държи по същия начин в леглото.     \"Напълно е възможно, че жените, които са имали много партньори в живота, не мога да поддържат добри отношения със съпрузите си, не могат да се справят с конфликтите, страдат от психични проблеми и други неща, които подкопават стабилността на семейството. Те могат да предадат тези черти на своите деца, което също внася нестабилност в техния живот\", заяви Клер Кемп-Душ от Университета на Охайо.   През последните години учени, политици и активисти активно обсъждат кое управлява поведението на човека, включително склонността му да рискува, вредните навици, началото на сексуалния живот, раждането на първо дете и общия брой на децата, а също така много други фактори от нашия живот.\r\nМного от тези изследвания доведоха до интересни и напълно неочаквани изводи. Например, стана ясно, че тийнейджърите започват да правят секс рано не заради особеностите на възпитанието, а заради наличието на определени мутации в гените, управляващи работата на мозъка. Склонността към наркоманията е свързана не само с определени вариации в ДНК, но и с промени в структурата на белтъчната „опаковка“ на генома.  Кемп-Душ и нейните колеги са открили още един подобен пример за необичайно „наследяване“ на поведение, наблюдавайки живота на 8000 млади момчета, момичета и техните деца в течение на над 24 години, започвайки през 1979 и приключвайки в наши дни, предаде БГНЕС.\r\nВсички участници в тези наблюдение периодично са се срещали с учените и са им разказвали всичко за своя сексуален живот, включително нови партньори, съвместен живот, скъсване на отношения и въобще неща, които не се отразяват в официалните документи.   По-късно Кемп-Душ и нейният екип са провели аналогични анкети сред децата на участниците в първото допитване, които вече са пораснали и са създали собствени семейства за периода на наблюдение.    Оказва се, че броят на половите партньори в живота на дъщерите почти винаги е била равен или близък до този на техните майки. Това е засягало не само „официалните“ отношения, но и краткотрайните връзки и гражданските бракове. Според учените подобни особености в поведението най-вероятно се дължат на генетични фактори.", "date": "2018.11.14", "title": "Сексуалният живот на жената зависи от майката"}
{"url": "https://www.actualno.com/society/prognoza-za-vremeto-14-noemvri-srjada-news_705929.html", "text": "  Днес ще бъде предимно облачно. По-съществени временни разкъсвания на облачността ще има над Западна България. На отделни места, главно във вечерните часове ще превали дъжд. През нощта ще е почти тихо, през деня ще се появи слаб, в западната част на Дунавската равнина - до умерен северозападен вятър. Минималните температури ще са предимно между 0° и 5°, максималните – между 10° и 15°, в крайните западни райони до 17-18°. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН).     Над Черноморието ще е облачно, на места преди обяд и мъгливо. На отделни места ще преръми. Ще духа слаб северен вятър. По-студено, с максимална температура на въздуха между 10° и 13°. Температурата на морската вода е 15-16°. Вълнението на морето ще е 2-3 бала.   Над планините облачността ще е по-често значителна, с повече слънце над масивите от Югозападна България. Ще духа умерен, по високите и открити части и временно силен север-северозападен вятър. Температурите ще се понижават и максималната на височина 1200 метра ще е около 8°, на 2000 метра – около 2°.\r\nПрез нощта срещу четвъртък вятърът ще се ориентира от север-североизток, в Източна България ще бъде умерен, временно и силен, и ще започне понижение на температурите. В четвъртък над по-голямата част от страната ще преобладава облачно време, на места ще има и слаби превалявания от дъжд, в планините – от сняг. В петък и събота, с продължаващото понижение на температурите, на отделни места в Северна и Източна България е възможно да превали сняг, несъществени количества. Преобладаващите температури в петък ще са: минимални - между минус 1° и 4°, максимални – между 6° и 11°, в събота - с още градус - два по-ниски.  ", "date": "2018.11.14", "title": "Прогноза за времето - 14 ноември (сряда)"}
{"url": "https://www.actualno.com/celebrate/pochitame-sv-slavni-i-vsehvalni-apostol-filip-news_705923.html", "text": "  Св. ап. Филип бил родом от Витсаида, откъдето били и апостолите Петър и Андрей. Спасителят, като го видял, заповядал му да върви след Него. Филип съобщил на приятеля си Натанаил, че намерил Месия: \"Намерихме Иисуса, сина Йосифов, от Назарет, за Когото писал Мойсей в Закона и говориха пророците\" (Йоан 1:45). Назарет бил презиран от юдеите, понеже в него живеели много езичници и Натанаил отговорил на Филипа: \"От Назарет може ли да излезе нещо добро?\" - \"Дойди и виж\" - възразил му Филип. Натанаил, като видял Спасителя и бидейки поразен от божественото Му всезнание, извикал: \"Рави (учителю)! Ти си Син Божи, ти си Царят Израилев\" (Йоан 1:46-51).     Филип тръгнал подир Христа и бил свидетел на много Негови чудеса. Името на той апостол се споменава в евангелския разказ за насищане на пет хиляди души с пет хляба и две риби. След Тайната вечеря, когато Иисус в беседата с учениците Си ги съветвал и укрепявал във вярата, Филип казал: \"Господи покажи ни Отца, и стига ни\" (Йоан 14:8).   - Толкова време съм с вас, и не си ли Ме познал, Филипе? - отговорил Спасителят - Който е видял Мене, видял е Отца. И как ти казваш: \"Покажи ни Отца!\" (Йоан 14:8-9) С тия думи св. отци опровергали лъжеучението на Арий, който не признавал божественото естество в Иисуса Христа и единосъщието Му с Бога Отца.\r\nСлед слизане на Св. Дух върху апостолите Филип проповядвал Евангелието отначало в Самария, където чрез името Божие извършил много чудеса (Деян. 8:5-7) и в Юдея, където кръстил велможата на Етиопската царица Кандакия (Деян. 8:26-40), а след това в Гърция. Неговите чудеса и учението му привличали множество хора, които, оставяйки своите идоли, се обръщали към Бога.  Като видели това юдеите, които се намирали в Гърция, писали в Йерусалим до първосвещениците: \"Някакъв си човек, дошъл от вас, проповядва тук разпнатия Христа, изцерява болни, възкресява мъртви, и вече мнозина повярваха по неговите думи\". От Йерусалим изпратили един началник да разследва случая. Той повикал Филипа на съд и с гняв му казал: \"Не беше ли достатъчно това, че ти прелъсти прости и неучени люде в Галилея и Самария? А още си дошъл при мъдрите елини да проповядваш своето лъжливо учение. Нали и самият твой учител Иисус пострада за Своите лъжливи думи? Той бе разпънат на кръста и умря, а вие, като откраднахте от гроба тялото Му, проповядвате, че уж бил възкръснал \".\r\nКато чул това, стоящият тук народ взел да иска смъртно наказание за Филип. Апостолът смело казал на началника:\r\n\"Защо сърцето ти се е ожесточило и не иска да познае истината? Нали вие сами запечатахте гроба и поставихте на него стража? И когато Господ възкръсна, нали вие подкупихте стражата да каже, че уж учениците нощем откраднали тялото Му? Печатът на гроба свидетества за истината на Христовото възкресение и ще ви изобличи в деня на отмъщението\".       Началникът яростно се спуснал срещу Филип, но веднага ослепял. Също такова наказание постигнало и другите, които искали смъртта на Филип, като на вълшебник. Тогава само те познали истината Христова. Филип, като се помолил за тях, повърнал зрението на ослепените, и всички приели Кръщение, освен юдейският началник, който бил наказан със смърт за своето жестокосърдие.\r\nФилип, след като поживял известно време с повярвалите и им поставил епископ, напуснал Гърция и отишъл да проповядва в други страни. Господ му оказвал Своята помощ и го подкрепял чрез чудесни прояви на Своята близост. Филип проповядвал в Арабия, в Етиопия и навсякъде обърнал много езичници към Христа. Отправяйки се на кораб в град Азот, веднъж нощем той бил застигнат от страшна буря, но по негова молитва веднага на небето се явил сияещ кръст, който озарил нощната тъмнина и бурята внезапно утихнала. В Азот Филип чрез Божия сила изцерил една девица и успешно проповядвал Евангелието. В град Йерапол, като чул, че Филип проповядва ново учение, искали да го убият с камъни, но един старец на име Ир удържал съгражданите си, като им казал: \"Изслушайте го първом и, ако се окаже, че учението му е лъжливо, ще го убием!\" След това Ир взел Филип у дома си и скоро, като се убедил, че учението му е истинско, повярвал в Господа с цялото си семейство. Останалите жители и началниците на града още дълго упорствали в неверието. Те повикали Филип в съда и искали да го погубят. Но чудесата, извършени от св. апостол, който пред целия народ възкресил един мъртвец, най-после убедили езичниците и мнозина от тях приели св. кръщение.\r\nФилип обиколил много области в Мала Азия, смело проповядвал словото Божие, като понасял търпеливо гонения и страдания. Придружавала го сестра му - девойката Мариамна. Тук, по Божия повеля, се присъединил към тях и св. апостол Вартоломей. Те срещнали Йоан Богослов, който също проповядвал в Мала Азия и с него заедно дошли в другия Йеропол - Фригийски. Там Йоан ги оставил и отишъл по-нататък.\r\nГрад Йеропол бил пълен с идоли и идолски капища. Том между другите имало едно капище, до което се покланяли на змия ехидна. Тая гадина местните жители смятали за някакво божество, многобройни жреци й служители, суеверните жители й принасяли дарове и жертви. Апостолите изобличили лъжата и суетата на това поклонение и погубили ехидната, а храмът й опустял, понеже множество езичници повярвали в Господа. Между последните се намирал един известен в града човек, на име Стахий, който вече 40 години бил сляп. Св. апостоли му възвърнали зрението и благодарният Стахий, като повярвал и приел св. Кръщение, помолил и склонил апостолите да живеят в неговата къща. Тук се събирали всички, които желаели да чуят спасителното учение, което проповядвали чужденците, които живеят у Стахий. Началникът, в припадък от гняв, заповядал веднага да хванат проповедниците Христови. Уловил Филип, Вартоломей и Мариамна, били ги, влачили ги по улиците и най-после ги затворили в тъмница.\r\nСлед няколко време ги извели на съд. Събрал се много народ, дошли и идолските жреци, които силно негодували против апостолите и се стараели все повече и повече да възбудят против тях гнева на началника.      \"Отмъсти за нашите богове, казвали му те. Откакто тия люде влязоха в града ни, нашите храмове, опустяха и народът престана да принася на боговете подобаващите им се жертви. Смъртно накажи тия магесници!\"\r\nТогава началникът осъдил апостолите на кръстна смърт. Филип бил разпнат с главата надолу, като окачили кръста на високо дърво срещу капището на ехидната и хвърляли върху него камъни. Вартоломей бил разпнат при стената на същия храм. Но внезапно се явило страшно земетресение. Развълнуваният народ започнал да проси молитвите на св. апостоли и се спуснал да ги снема от кръстовете. Снели Вартоломей, който бил още жив. Пристъпили и към Филип, но той вече бил предал Богу дух. Последните негови думи били молитва за мъчителите му. Вартоломей с чест погребал тялото му.\r\nМного жители от Йерапол приели Кръщение. Вартоломей и Мариамна ги укрепявали във вярата и учели на словото Божие. След това св. Вартоломей им поставил за епископ благочестивия старец Стахий.\r\nВпоследствие Вартоломей отишъл в Армения, където приел кръстна смърт, а Мариамна, чиято помет се празнува на 17 февруари, отишла в Ликаония. Там тя обърнала мнозина към Христа и умряла в дълбока старост. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.11.14", "title": "Почитаме Св. славни и всехвални апостол Филип"}
{"url": "https://www.actualno.com/america/meksikanskite-policai-masovo-sa-debeli-news_705941.html", "text": "  Най-малко 79,4% от почти 385 хиляди служители на мексиканската полиция са с наднормено тегло или страдат от затлъстяване. Това показва изследване на Националния институт за статистика и география в Мексико, което е посветено на ситуацията в правоохранителните органи през 2017 година, предаде БГНЕС.     Нормално тегло имат само 21,5% от служителите в регионалната полиция, 21,3% - във федералната и 18,1% в общинската. Над 18% от всички полицаи в страната страдат от някакво хронично заболяване, в половината от случаите става дума за повишено кръвно налягане, на второ място е диабетът. В същото време 58% от мексиканските полицаи са доста млади и се намират във възрастовата група под 39 години. 80% от тях са мъже.\r\nОколо 71,2% от възрастното население на Мексико – около 55,37 милиона души – имат различни проблеми с теглото. Около 7,14 милиона страдат от диабет, като едва 25% от тях знаят за опасното си заболяване и го контролират.", "date": "2018.11.14", "title": "Мексиканските полицаи масово са дебели"}
{"url": "https://www.actualno.com/chronicles/rodena-e-astrid-lindgren-news_705922.html", "text": "  Астрид Анна Емилия Линдгрен е шведска детска писателка.     Творбите ѝ са преведени на близо 70 езика и са издадени в повече от 100 страни. Първата история за най-популярната ѝ героиня „Пипи Дългото чорапче“ е публикувана в Швеция през 1945 г. Първата книга за Пипи в България е от 1968 г.   Астрид Линдгрен, с моминско презиме Ериксон (Ericsson), е родена в град Вимербю на 14 ноември 1907 г. в стара червена къща, заобиколена от ябълкови дръвчета и израства в Смоланд, Швеция. Тя е второто дете в семейството. Много от книгите ѝ са свързани с детството, прекарано в малко стопанство край Вимербю, или със семейството ѝ: бащата Самуел Аугуст Ериксон, майката Хана, по-големия брат Густав и малките сестри Стина и Ингрид.\r\nАстрид Линдгрен е известна и с подкрепата за правата на детето и животните, както и със съпротивата срещу телесните наказания за деца.  След смъртта ѝ на 28 януари 2002 г. шведското правителство учредява Възпоменателната награда „Астрид Линдгрен“ за детска и младежка литература. Наградата, която се присъжда, е 5 милиона шведски крони.\r\nАстрид Анна Емилия Линдгрен е шведска детска писателка. Творбите ѝ са преведени на близо 70 езика (от арабски до зулу) и са издадени в повече от 100 страни. Първата история за най-популярната ѝ героиня „Пипи Дългото чорапче“ е публикувана в Швеция през 1945 г. (първата книга за Пипи в България е от 1968 г.). Впоследствие се издават и романите за Пипи – „Пипи се качва на борда“, „Пипи в южните морета“, и „Пипи след коледното тържество“.   Със своите независими, енергични и неконвенционални герои като Емил, Пипи и Карлсон, Линдгрен разбива клишетата в детската литература. За шведите тя е национална героиня. Построява един от най-големите детски медицински центрове в Северна Европа, който днес носи името ѝ. През 1988 г. води кампания за хуманно отношение към домашните животни и е приет Закон за защита на домашните животни.    ", "date": "2018.11.14", "title": "Родена е Астрид Линдгрен"}
{"url": "https://www.actualno.com/politics/mladen-marinov-postiganeto-na-efektivni-prisydi-e-edin-po-dylyg-proces-news_705958.html", "text": "  \"Този посочва не само резултатите, но и връзките, които службите за сигурност са изградили. Значи работата е ефективна. В доклада е посочено, че по отношение на борба с корупцията, са постигнати положителни резултати. Очакват се ефективни присъди, но това е един по-дълъг процес. За първи път се затварят три от шестте показателя. Не виждам как бихме го нарекли отрицателен.\" Това коментира министърът на вътрешните работи Младен Маринов.     Относно връщането на е, Маринов заяви, че се чака още решението от турска страна.   \"За съжаление на мен ми се иска час по-скоро, но турската страна си спазва законите. Все пак Турция не е в ЕС, в ЕС работят инструменти, които катализират процеса да върви по-бързо\", каза още министърът в интервю за bTV.\r\nВ отговор на въпрос кога семейство Баневи ще се приберат в България Маринов отговори: \" не е нужно да се прибират. Те са задържани с Европейска заповед за арест. Френски съд разглежда въпроса с екстрадицията им. Семейство са обявени за издирване. По всички правила с Европейска заповед за задържане, със заповед за задържане от Интерпол. Има сигнали, че са във Франция. След като са приложени процедурите, всяка една страна е длъжна да ги провери и задържи, ако се опитат да преминат границата.\"  За от последните дни Маринов обясни, че някои от тях са били предварително заявени и регламентирани в общината и областните дирекции на МВР, но други са били нерегламентирани и проведени без организатор.\r\n\"Нашата задача е в тези случаи наистина да гарантираме един добър обществен ред, да гарантираме гражданския мир, защото имаме случаи на конфликти между протестиращи\", каза Маринов и допълни, че там, където няма организатори, органите на реда няма с кого да разговарят и винаги се намират и провокатори.   \"Призоваваме да се спазват правата на всички граждани\", каза още министърът.    Маринов заяви, че няма да взима отношение по въпроса дали зад стоят политически сили: \"Това, което наблюдавам е, че има граждани, които ясно изразяват това, което искат, но има и лица, които открито търсят конфронтация с полицейски служители и аз не мога да си обясня какво провокира това поведение, при положение, че на въпросите от останалите граждани какво прави полицията, за да освободи магистралата, ние все още сме на етап призив за спазване на закона.\"", "date": "2018.11.14", "title": "Младен Маринов: Постигането на ефективни присъди е един по-дълъг процес"}
{"url": "https://www.actualno.com/politics/vyzpolzvat-li-se-symnitelni-krygove-ot-protestite-snimka-news_705946.html", "text": "  Въпросът дали даден протест е \"автентичен\" възниква винаги, когато всъщност има протест - за каквото и да е. А бурята от протести, която избухна преди три дни, естествено предизвика този въпрос.     Съмнение първо хвърлиха хората, срещу които са насочени тези протести - управляващите. Но някои факти навеждат на нерадостни мисли - най-малкото ако не става въпрос за \"конспирация против властта\", то изглежда има опити за \"пришиване\".\r\nВ социалната мрежа Facebook се появиха коментари, че специално в Бургас, а и не само, има прекалено луксозни джипове, заставащи начело на протестите. Конкретно доказателство за такъв джип и то с руска регистрация пусна потребителят Александър Кошничаров-Гиби, с констатацията \"Е.ати недоволството\" Оказа се, че  , който беше задържан като част от организирана престъпна група, водена от Митьо Очите.     В Благоевград най-познатите имена и организатори на протестите са Александър Стамболийски и Людмила Манова. Манова нашумя като лидера на , като дори беше гост на конгрес на БСП. Стамболийски пък има условна присъда за измама с документи на първа инстанция - на стойност 50 000 лева, и е председател на Съюза на българските транспортни работници. Той декларира изрично в свои изяви във Facebook, че не е политически и партийно обвързан.\r\nОсвен това се разбра, че в неделя, 18 ноември, протест с автошествие под мотото \"Смяна на системата\" прави граждански форум \"Промяна\", представляван от Методи Бъчваров. Шествието трябва да се появи на \"Княз Александър I\" в 15:00 часа в неделя. Точно тази организация през 2013 година подкрепи кабинета \"Орешарски\", след като тогавашният президент Росен Плевнелиев наложи вето на актуализацията на бюджета.\r\nДруго много активно сдружение е , което помагаше на Слави Трифонов да събира подписи за референдума си. Начело на движението е Анжелика Цокова, братовчедка на бившия активист на НДСВ Димитър Диманов.    Припомняме, че през почивните дни има и още заявки за протести. Кой ги организира - научете !", "date": "2018.11.14", "title": "Възползват ли се съмнителни кръгове от протестите? (СНИМКА)"}
{"url": "https://www.actualno.com/balkani/v-makedonija-sa-uvereni-che-shte-vyrnat-gruevski-ek-ne-se-namesva-reshitelno-news_705940.html", "text": "  Македония ще използва всички юридически механизми, за да осигури присъствието на бившия премиер Никола Груевски и изпълняването на неговата присъда. Това заяви специалният прокурор Катица Янева, предаде БГНЕС.     \"Очаквам екстрадирането на Груевски, за момента със сигурност той ще бъде съден задочно, но това няма да наруши хода на съдебните процедури. Груевски не е политик и няма висок пост. Той се разхождаше свободно в Република Македония и общуваше с медиите. Процедурата за екстрадиция ще продължи и се надявам, че Европа ще окаже натиск и Груевски ще бъде върнат\", подчерта тя.   Катица Янева припомни, че специалната прокуратура в Македония е поискала ареста на бившия премиер още на 12 февруари 2016 година и след това още веднъж на 30 юли 2017 година. Тя заяви, че властите не трябва да си прехвърлят един на друг вината за бягството на Груевски. \r\nБившият министър на транспорта и комуникациите в кабинета \"Груевски\" Миле Янакиевски осъди най-остро бягството на бившия премиер. \"Категорично осъждам този акт, защото ще се отрази отрицателно на съдебните дела като цяло и особено в случаите, когато сме обвинени заедно\", каза той. Янакиевски добави, че няма намерение да напусне Македония и че в момента е в Скопие и ще се яви на предстоящите съдебни заседания по делото \"Титаник\".  Европейската комисия отказа да коментира искането за убежище на бившия премиер Никола Груевски в Унгария и припомни, че върховенството на закона е основен европейски принцип. \"Върховенството на закона е основен принцип на Европейския съюз както за страните-членки, така и за страните-кандидатки. Очакваме всички страни да действат стриктно в съответствие със съответните правила\", заявиха от ЕК.\r\nОт Брюксел подчертаха, че това е \"съдебна процедура, която не трябва да бъде политизирана\".   Груевски получи две години ефективна присъда по делото \"Танк\", защото си купи служебен \"Мерцедес\" за над 650 000 евро, докато беше премиер. По делото \"Танк\" бившият министър на вътрешните работи Гордана Янкулоска беше осъдена на шест години затвор.    ", "date": "2018.11.14", "title": "В Македония са уверени, че ще върнат Груевски, ЕК не се намесва решително"}
{"url": "https://www.actualno.com/interest/razkriha-vajen-faktor-za-stareeneto-news_705949.html", "text": "  Швейцарски биолози откриха изключително необичайни представители на микрофлората, които влияят директно върху имунитета и ускоряват стареенето на организма. Техните изводи са представени в списание Immunity.     \"Открихме микроба и резултата от неговата дейност, които влияят на скоростта на стареене на организма на приемника. Няма съмнение, че има и други примери за подобни бактерии, което говори за необходимостта да се изследва как микрофлората влияе върху стареенето и как този процес може да бъде управляван\", заяви Игор Яценко от Федералното политехническо училище в Лозана, предаде БГНЕС.   Тялото на човека съдържа 10 пъти повече едноклетъчни бактерии и други представители на микрофлората, отколкото нашите собствени клетки. Наблюденията от последните години показват, че микрофлората може да влияе върху метаболизма на човека и вероятността за развитие на рак и други болести.", "date": "2018.11.14", "title": "Разкриха важен фактор за стареенето"}
{"url": "https://www.actualno.com/business/brent-yt-poevtinja-rekordno-cenata-na-benzin-a95-syshto-prodyljava-da-pada-news_705936.html", "text": "  За пръв път от почти 8 месеца насам цената на европейския сорт петрол Brent слезе под психологическата граница от 65 долара на барел. Тя падна до 64,98 долара по време на последната сесия на лондонската борса ICE, съобщава БГНЕС.     За последен път цената на петрола от този сорт беше под 65 долара за барел на 16 март тази година. През целия ден цената на \"Брент\" вървеше надолу, започвайки снижаването от 69 долара за барел.   Именно Brent, заедно с руския петрол Urals, има най-голямо влияние върху пазара на горива в България. Според платформата fuelo.net само през вчерашния ден и в началото на днешния средната цена на бензин А95 у нас е паднала с още 2 стотинки, което значи поевтиняване от 12 стотинки за 8 дни. Дизелът е средно 2,36 лева на литър.\r\nУтре, 15 ноември, ще има среща на властта с всички големи вериги в сектора на горивата, на която ще се обсъжда какво може да се направи по отношение на цените на горивата.  По-рано вчера (13 ноември) ОПЕК повиши прогнозата за доставките на петрол през 2018 г. от страните-членки на картела с 90 хиляди барела до 2,31 милиона барела дневно, а през 2019 г. – със 120 хиляди до 2,23 милиона барела. Повишаването на прогнозата през тази година е свързано с нова оценка на показателите за добив в САЩ и Русия. Основен локомотив на растежа остават САЩ, Бразилия, Канада и Великобритания, докато в същото време добивът продължава да намалява в Мексико, Норвегия и други държави.", "date": "2018.11.14", "title": "Brent-ът поевтиня рекордно, цената на бензин А95 също продължава да пада"}
{"url": "https://www.actualno.com/balkani/vlastta-v-rumynija-schita-che-stranata-e-gotova-da-e-evropredsedatel-news_705942.html", "text": "  Румъния е готова да бъде председател на Съвета на Европейския съюз от 1 януари 2019 година. Това съобщи румънското външно министерство, предаде БГНЕС.     Съобщението се появи заради медийна информация, според която балканската държава не е готова да бъде председател на Съвета на ЕС, а Финландия е изразила готовност да помогне и тя да поеме председателството от 1 януари следващата година, т.е. по-рано от необходимото.   \"След разяснение на румънското посолство в Хелзинки главният финландски ежедневник е обновил новината си, така че тя да включва и позицията на румънското правителство. В нея се казва, че няма заплаха от срив на председателството\", заявиха от румънското външно министерство.\r\nПо-рано и президентът на Румъния Клаус Йоханис призна, че Букурещ не може да приеме председателството, като поиска оставката на правителството. Премиерът Виорика Дънчила опроверга тези твърдения на държавния глава.  В същото време , че в Румъния има сериозно отстъпление от демокрацията и тя остава една от най-корумпираните държави в ЕС.", "date": "2018.11.14", "title": "Властта в Румъния счита, че страната е готова да е европредседател"}
{"url": "https://www.actualno.com/balkani/gruzinski-trafikant-na-hora-poluchi-stotici-godini-zatvor-v-gyrcija-news_705943.html", "text": "  Грузинец е осъден на 290 години затвор за трафик на нелегални мигранти от гръцки съд в град Солун, предаде БГНЕС.     Престъпната група, която се е занимавала с трафик на мигранти, е задържана през април миналата година след пътен инцидент, при който е загинал един иракчанин.   В обвинителния акт се казва, че групата е организирала девет курса с чужденци от Турция за Солун и Атина в периода от октомври 2016 г. до юни 2017 г.\r\nГрузинецът, за който се смята, че е ръководил престъпната група, получи 290 години затвор, а неговият гръцки съучастник е осъден на 69 години. Сред осъдените е и молдовски гражданин. Той е получил 36 години затвор, които ще се добавят към 85 години за пътния инцидент с жертва, защото той е управлявал автомобила. Още един молдовец е признат за невинен.  Гръцките съдилища при произнасяне на присъдата отчитат броя на транспортираните нелегални мигранти. В крайна сметка се получават стотици години затвор, но в действителност затворникът не може да лежи повече от 25 години. Това е максималният срок, според гръцкото законодателство.", "date": "2018.11.14", "title": "Грузински трафикант на хора получи стотици години затвор в Гърция"}
{"url": "https://www.actualno.com/healthy/pacienti-shte-sydjat-bolnicata-vyv-vidin-zaradi-nekachestvena-hemodializa-news_705967.html", "text": "  Пациенти на хемодиализа подават колективен съдебен иск срещу болницата във Видин. Те обвиняват лечебно заведение в некачествена терапия и увреждане на здравето им. Решението идва месец след аварията в отделението по хемодиализа, при която един мъж почина. Според пациентите мерки за адекватно лечение още не са взети.      от Видин и района са над 40. Сред тях е Емилиян Петров, който е на терапия от 15 години. Смята, че през последните години нередностите в отделението се задълбочават.\r\n\"Имаше много сериозен недостиг на консумативи от рода на тампони, памуци, лепенки за иглите и така нататък, които купувахме ние\", разказа Петров пред bTV.\r\nПреди пет месеца Емилиян започва да отпада, появяват се болки в ставите и обрив. Оказва се обща интоксикация.  \"Това са отровите, за които ние ходим на диализа, фактически диализата е тази, която трябва да ни изчисти, но чистенето не е добро\", допълни пациентът.\r\nПодобни оплаквания имат и други пациенти, но всички те продължават терапиите си в местното отделение – допреди месец, когато системата за омекотяване на водата аварира.\r\n\"И тогава разбрахме, че тази инсталация, която е едно от трите най-важни неща за качествена диализа, работи неправилно\", посочи Емилиян Петров.    Два дни след повредата един от болните умира. \"Резултатите от аутопсията са, че той е получил белодробен отток вследствие на пропуснатата хемодиализа, в следствие на което бъбреците са спрели да работят\", обясни дъщерята на починалия Рени Неофитова.   Близките на починалия твърдят, че след аварията транспортът до други лечебни заведения не е бил своевременно организиран.\r\n\"Баща ми преди това си е организирал транспорт с нашия автомобил, да пътува и да закара още трима негови колеги до Монтана, но са му се обадили еднократно, не многократно, както те твърдят\", допълни дъщерята.\r\nНазначеният по случая медицински одит установява грешки в действията на дежурен лекар от спешното отделение, който не е извършил изследвания.\r\n\"Този човек, Бог да го прости, не е починал от това, че не му е взето изследване, а от това, че не си е направил диализа\", коментира директорът на МБАЛ – Видин д-р Цветан Василев.   След случилото се обяви, че отпуска 180 хиляди лева за отделението.   \"Това, което е направено до момента, е обществената поръчка за доставка на седем апарата и на диализни кресла. Към края на месеца трябва да изтече срокът за събиране на оферти и след това да дойде доставката, за което пак ще трябва време, разбира се\", допълни директорът на здравното заведение.\r\nЗа нередности в отделението обаче пациенти сигнализират ресорните институции поне от година.\r\n\"Три от апаратите са минали необходимите часове по стандарт. Вместо да се извадят от употреба, те продължават да работят и до ден днешен\", каза Валери Нинков, пациент на диализа.\r\nЗа правата на болните се застъпи и пациентска организация.\r\n\"Колкото повече тези пациенти се увреждат от , толкова се намалява шансът да бъдат трансплантирани. Ние искаме българският пациент да има право на избор. Правото на избор в град Видин е нарушено абсолютно осъзнато\", изтъкна Иван Димитров, председател на Български пациентски форум.   Десетина от болните и сега продължават лечението си в Монтана – въпреки наличието на частен диализен център във Видин, който продължава да чака разрешение за работа.\r\n\"С една-единствена цел – парите, които се дават за диализна процедура, да продължават да се пренасочват от шефа на болницата към други звена на болницата. Това е абсолютна кражба от здравето на тези хора\", подчерта Иван Димитров.\r\nДиректорът на болницата отрече подобна схема.\r\n\"Бюджетът на болницата е един, цялата дейност на болницата се заплаща и диализата се заплаща заедно с всички други дейности, така че не би могло да се твърди, че се пренасочват\", подчерта д-р Цветан Василев.\r\nСпоред директора на болницата големите проблеми са други – например кадровите.   Той поясни, че се касае за завеждащия на отделението, който според пациенти е алкохолно зависим.\r\nЗапитан дали въпросният колега идва пиян на работа, д-р Цветан Василев отговори, че е чувал за подобно нещо. А на уточняващ въпрос дали го е констатирал, той заяви: \"Вие как си ме представяте да ходя с дрегер да го проверявам?\"\r\nИ тъй като решение на проблемите на този етап няма, болните търсят правата си по друг начин.\r\n\"Решихме да заведем съдебен иск за трайно увреждане на нашето здраве и за невъзможност за трансплантиране\", каза пациентът Валери Нинков.\r\nИск срещу болницата ще подадат и близките на починалия пациент.", "date": "2018.11.14", "title": "Пациенти ще съдят болницата във Видин заради некачествена хемодиализа"}
{"url": "https://www.actualno.com/business/komentar-bezobrazijata-na-komisijata-po-finansov-nadzor-njamat-kraj-news_705934.html", "text": "  Преди дни Комисията за финансов надзор (КФН) съобщи, че предлага на обществено обсъждане въвеждането на системата \" \" за задължителната застраховка \"Гражданска отговорност\" (ГО). Обърнете внимание – системата не се въвежда за доброволната застраховка \"Каско\", а за задължителната ГО.     Основният аргумент на КФН е, че застрахователите щели да фалират, ако не се въведе. Т.е. системата се въвежда, за да се събират повече приходи, защото парите не стигат. Разбира се, че няма да стигат, защото част от парите на застрахователите отиват за издръжка на същата тази КФН!\r\nТова пише в свой анализ за Виктор Папазов. Той анализира Комисията и порицава \"безобразните\" ѝ действия.   Комисията беше създадена преди 22 години като независим орган с функция да регулира нововъзникващия капиталов пазар в България. За да се осигури независимостта й, навремето (1995 г.) положихме сериозни усилия да убедим депутатите, че членовете на комисията трябва да се избират с мандат от парламента и да се отчитат пред него, а не пред правителството.\r\nС годините покрай обективната необходимост от промени и развитие законодателството, регулиращо небанковия финансов сектор, с Контролът и развитието на сектора станаха последна нейна грижа. Само един пресен пример – фалитът на застрахователната компания \"Олимпик\". Въздържам се от всякакви коментари за състоянието на капиталовия ни пазар, защото то е просто трагично.   Кое всъщност налага увеличението на събираните премии? Застрахователите вероятно наистина изпитват трудности, защото издръжката на уж независимата, но облечена с власт КФН е прехвърлена на тях. Става въпрос за десетки милиони, които и застрахователите, и пенсионните дружества, и всички брокери, посредници и агенти трябва да плащат като дан на комисията.    Благовидните обяснения, че индустрията трябва да поеме издръжката на комисията, не са сериозни. Ако КФН ще се финансира от бизнеса, тогава е редно и а тя да се превърне в т.нар. СРО (саморегулираща се организация).\r\nТака ще има симетрия между права и отговорности. В нашия случай имаме крещяща асиметрия. Един орган, облечен във власт, доброзорно, принуждава поднадзорните лица да поемат издръжката му. Някои биха определили подобна принуда като По същата логика може да се въведе другото безобразие - КАТ да започне да събира официално от шофьорите пари за униформи, служебни коли и гориво!\r\nДа направим една малка сметка. Ако разделим 10 милиона, което е реалистична сума, прибирана от поднадзорните лица от страна на КФН, на 200 лева, колкото е приблизително цената на ГО, ще излезе, че премиите на 50 000 автомобила отиват пряко за издръжка на чиновниците в КФН и най-вече техните началници.\r\nСамата председателка обяви, че се разписва на 13 500 лева. И това е без класове и прослужено време. Сигурен съм, че веднага ще ми наскочат да ми обясняват колко са им заслужени парите, точно като бонусите на Търговския регистър, който не работи почти месец това лято.   Има една хубава приказка, че човек не може да е слуга на двама господари. При създадената ситуация    Системата \"бонус-малус\" щяла да се основава на нарушение на правилата за движение, а не на извършени произшествия с даден автомобил. Много ми е интересно как чиновниците, измислили тази идиотия, ще ми обяснят например какво общо има неправилното паркиране със застраховката ми?\r\nВъобще какво общо имат нарушенията на правилата за движение със застраховката ГО? Та нали за тези нарушения има отделен закон и отделни наказания и глоби? Тази недомислица започва много да прилича на данъка \"диш хакъ\" от времето на османското \"присъствие\" по нашите земи, когато османлията, който присъства на софрата ти неканен, ти изяжда яденето, а отгоре на всичко и ти иска данък, че си е изтъркал зъбите, докато го е ял.\r\nДа припомням ли, че в правото има един принцип - че Ала на кого да го кажеш, когато живеем в ерата на победилото невежество?     От КФН изтъкват като аргумент, че било много сложно да се определи система \"бонус-малус\" за тези автомобили заради обществени поръчки и какви ли още не доводи.\r\nЗначи за тях е сложно, но за гражданите не е сложно?! Нали си даваме сметка, че ще ни направят луди, за да проверим дали един автомобил има \"чисто свидетелство за съдимост\". Но на чужд гръб и сто тояги са малко!\r\nИстината всъщност е друга. Народът е казал – \"гарван гарвану око не вади\". Затова и властимащите не създават проблеми един на друг, след като има народ, който е търпелив и позволява да го щавят и грабят. ", "date": "2018.11.14", "title": "Коментар: Безобразията на Комисията по финансов надзор нямат край"}
{"url": "https://www.actualno.com/asia/severna-koreja-ne-se-e-otkazala-ot-raketno-jadrenite-si-razrabotki-news_705977.html", "text": "  КНДР продължава ракетно-ядрените си разработки дори след срещата на върха на лидера си Ким Чен Ун проведена през лятото с американския президент Доналд Тръмп. Както съобщи агенция Ренхап представители на южнокорейската Национална разузнавателна служба (НРС) са предоставили информация за това.     \"Изследванията в ядрената и ракетните области продължават и след срещата на върха Северна Корея-Америка\", цитира агенцията един от депутатите, присъствали на брифинга. По-специално, според него Пхенян работи върху по-нататъшната миниатюризация на ядрени бойни глави, предаде БГНЕС.   Южнокорейските разузнавателни служби наблюдават отблизо дейността по севернокорейските ракетни обекти, но все още не са забелязали нищо необичайно там, предаде ТАСС. Сеул и Вашингтон продължават нормалния обмен на информация за севернокорейските ядрени и ракетни дейности.\r\nАмериканският президент Доналд Тръмп и лидерът на КНДР Ким Чен Ун по време на среща в Сингапур на 12 юни подписаха съвместен документ, в който Пхенян пое ангажимент да денуклеаризира Корейския полуостров в замяна на гаранции за сигурност от Вашингтон. Но страните не обсъдиха никакви крайни срокове, като се съгласиха, че това следва да бъде определено в хода на последващите преговори. Тръмп каза на 7 ноември на пресконференция в Белия дом, че новата среща на високо равнище с Ким Чен Ун ще се състои около началото на следващата година.  ", "date": "2018.11.14", "title": "Северна Корея не се е отказала от ракетно-ядрените си разработки"}
{"url": "https://www.actualno.com/books/goljamata-bitka-za-kosmosa-news_705932.html", "text": "  През ноември излезе \"Голямата битка за Космоса\" - книга за „златната ера на космическите изследвания“.     За възхода на новата космическа индустрия, която вече не е само държавен монопол, а е и частно начинание и арена на непрекъснато съревнование между четирима от най-богатите предприемачи в света.   След като надеждите на космонавтите от мисиите Apollo, които проправили път, по който никой не поема, остават нереализирани, идва ред на ново поколение, готово да възроди мечтите от детството си, да повтори героизма на идолите си, да вдъхновява така, както е било вдъхновявано то.\r\nИлън Мъск, Джеф Безос, Ричард Брансън и Пол Алън (за съжаление, вече не е сред нас) стоят зад някои от най-големите търговски марки в света Tesla, Amazon, Virgin, Microsoft. Те инвестират милиардите си и цялата си енергия в мечтата на човечеството да пътува в Космоса. Компаниите им за космически технологии SpaceX, Blue Origin, Virgin Galactic, както и проектът Stratolaunch, са си поставили за цел да постигнат ниска себестойност на космическите полети, да развиват космически туризъм, да изпратят хора до Луната и да колонизират Марс.  Тази битка за Космоса, макар и в началото си, е изпълнена с опасности и върховни приключения, с катастрофа, коствала живота на един изпитател, експлозия на ракета и подозрения за саботаж. Съдебни дела на дръзкия аутсайдер Мъск, изправил се срещу военния комплекс на цяла една държава. Политически схватки, стигнали чак до Белия дом.\r\nКнигата проследява и ожесточеното съперничество между Илън Мъск и Джеф Безос, което се изразява в сблъсъци в съда и в Twitter, в оспорване значимостта на всяко постижение на другия. Двама милиардери с тотално различен стил и темперамент – дръзкият Мъск се втурва напред, като успехите и провалите са в центъра на сцената, на вниманието на всички, докато Безос остава спокоен и дистанциран, а мистериозната му ракетна авантюра е скрита зад кулисите. Състезанието им към звездите е задвижено не от политически доктрини, а по-скоро от огромно състояние, его и любов към приключенията, от шанса да отведат човечеството сред звездите завинаги.   А състезанието ще продължава, докато годините се превръщат в десетилетия, а десетилетията в поколения, защото то надскача въображението на космическите крале. Защото това е една безкрайна надпревара, безкрайна като Космоса…    За написването на книгата Крисчън Девънпорт черпи информация от доклади и документи, от много писмени източници, сред които книгата на Ашли Ванс „Илън Мъск: PayPal, Tesla, SpaceX и походът към невероятното бъдеще“ (изд. „Кръгозор“, 2016), провежда лични разговори с мениджърите и ръководителите на компаниите на четиримата милиардери. Авторът включва и част от интервютата, които лично е направил с космическите крале: „Благодарен съм на всеки един от тях, че сподели историята и вдъхновението си. Единият от тях е Джеф Безос, собственик на моя работодател - вестник Washington Post. Ще го кажа направо. Признавам си, че беше доста странно да пиша книга за някого, който може да ме уволни.“\r\nВ резултат журналистът създава увлекателна и информативна книга, изпълнена с ярки и провокативни детайли.", "date": "2018.11.14", "title": "Голямата битка за Космоса"}
{"url": "https://www.actualno.com/europe/reshitelen-moment-shte-ima-li-sporazumenie-za-brexit-news_705939.html", "text": "  Великобритания ще бъде принудена да започне подготовка за осъществяване на сценария за излизане от Европейския съюз без споразумение за Brexit, ако то не бъде постигнато и подписано до края на ноември. Това съобщава британският вестник The Financial Times, позовавайки се на източници от британското правителство, предаде БГНЕС.     По данни на изданието британският премиер Тереза Мей на днешното заседание на правителството ще предупреди неговите членове, че ако те се откажат да подкрепят проекта за споразумение, тогава правителството с настъпването на декември ще се готви за сценарий за Brexit без сделка.   \"През следващите няколко седмици кабинетът трябва да реши, дали отсъствието на сделка ще бъде основният сценарий за излизането. 1 декември се обсъжда в качеството на определяща дата за този вариант. Последната седмица на ноември и първата на декември се смятат за  периода, в течение на който много трудни решения трябва да бъдат приети в  случай на отсъствието на сделка\", заяви правителствен източник, цитиран от FT.\r\nБританското правителство ще се събере на 14 ноември, сряда, в 14:00 часа местно време, за да обсъди чернови вариант на договора за условията по Brexit. На заседанието министрите ще обсъдят проекта на сделка, постигната от преговарящите екипи в Брюксел, а също така се очаква да вземат решение за по-нататъшните стъпки.  Официалните преговори между Лондон и Брюксел за условията, на които Великобритания ще излезе от ЕС, започнаха на 19 юни 2017 г. в Брюксел. Година по-рано мнозинството британци на референдум гласуваха за излизането от регионалната организация. Ако страните постигнат заключителна сделка, след това тя трябва да бъде одобрена от Европарламента и Уестминстър. Официално Brexit ще се състои на 29 март 2019 г., след това ще настъпи преходният период, който ще продължи до края на 2020 г.", "date": "2018.11.14", "title": "Решителен момент - ще има ли споразумение за Brexit?"}
{"url": "https://www.actualno.com/pleven/250-studenti-ot-11-dyrjavi-shte-pejat-tancuvat-i-gotvjat-v-denja-na-narodite-na-medicinskija-universitet-v-pleven-news_705999.html", "text": "  Над 250 студенти от 11 държави ще се включат в шестото издание на Деня на народите в плевенския Медицински университет. На 17 ноември, събота, от 14.00 ч. спортният комплекс „Проф. д-р Недко Кючуков“  отново ще се превърне в сцена. На нея студентите от висшето училище ще представят своите нации – различни култури, традиционна кухня, бит, облекло, история, народни песни и танци, съобщиха от университета.     Традиционният Ден на народите се организира по инициатива на чуждестранните студенти в Медицинския университет. Още от първото му издание той има подкрепата на ръководството на висшето училище. Целта е студентите да запознаят академичната общност и плевенчани с културите на родните си държави. Кандидат-медиците вярват, че като познават националните си различия и особености, ще станат по-сплотени и единни, за да живеят и учат заедно по-лесно.\r\nВ атрактивното събитие ще се включат студенти от България, Индия, Италия, Германия, Непал, Пакистан, Сомалия, Япония, Африка, Шри Ланка и др. Те ще бъдат разделени на отбори. Гостите на празника пък ще могат да обиколят специалните щандове на държавите и да опитат традиционната за тях кухня.\r\nДенят на народите и тази година е посветен на благородна кауза. Събраните от входни такси средства ще бъдат дарени за деца в нужда. Доброволци от Българския червен кръст също ще гостуват на събитието, за да предоставят информация за есенната кръводарителска кампания, поясняват от висшето училище.  ", "date": "2018.11.14", "title": "250 студенти от 11 държави ще пеят, танцуват и готвят в Деня на народите на Медицинския университет в Плевен"}
{"url": "https://www.actualno.com/business/aleksandyr-dimitrov-e-menidjyr-na-godinata-2018-news_706014.html", "text": "   Главният изпълнителен директор на спечели общо три приза на престижния конкурс, организиран от списание „Мениджър”      Александър Димитров, председател на управителния съвет и главен изпълнителен директор на , бе избран за „Мениджър на годината 2018” в най-престижния конкурс за мениджърски постижения в България. Наградата бе връчена от президента на Република България Румен Радев на официална церемония снощи след няколкомесечен процес по оценка и селекция на кандидатите на база утвърдена методология на Делойт България. Той получи още две отличия – наградата на зрителите на bTV за „Мениджър на годината”, определена чрез онлайн гласуване на сайта на медията, и специалната награда „Мисия в полза на обществото”, която се връчва от в-к „24 часа”. Александър Димитров получава наградата „Мениджър на годината 2018” от президента на Република България Румен Радев.   „Това е огромно признание за А1 – компанията, която ми дава възможност да реализирам нещата, които вярвам, че са правилни. Признание е за моя екип, част от който тази вечер е тук – без вас нищо около мен няма да е същото. Признание за това, че пътят, който сме избрали за развитие на нашата индустрия, е правилен. Признание за усилията, които аз и моят екип полагаме, за да свържем хората с дигиталния начин на живот.  Днес знаем само 5% от това, което ще знаем след 30 години. В никоя друга епоха знанието не е било толкова лесно достъпно, но и никога способността да учиш нови неща не е била толкова определяща за добруването на индивида. Светът се променя. И вече не е достатъчно само да знаем. Вече е важно да продължаваме да учим и да се развиваме. Защото само така ще можем да посрещнем бъдещето” , сподели Александър Димитров при получаването на наградата.       Александър Димитров по време на церемонията по връчването на наградите „Мениджър на годината 2018”.\r\nНовият „Мениджър на годината” е в основата на трансформацията на една от най-големите компании у нас – А1. Той превърна познатата като мобилен оператор компания в телеком от ново поколение. Неговото управление се свързва с новия възход на А1, която за втора поредна година отчита положителни финансови резултати и възвърна лидерската си позиция на телеком пазара. През 2018 г. Александър Димитров осъществи една от най-мащабните ребрандинг кампании, предприемани на българския пазар, превръщайки Мтел в А1. През последните две години компанията разшири значително своето портфолио, което в момента освен мобилни услуги включва високоскоростен домашен интернет, цифрова и сателитна телевизия, три собствени спортни канала под бранда MAX Sport, cloud и IoT решения за бизнеса и крайни клиенти, музикалната стрийминг платформа A1 Xplore Music, финансови услуги като A1 Wallet и А1 Кредитна карта и много други.\r\nАлександър Димитров има повече от 15 години опит в телекомуникациите. Той заема настоящата си позиция от 1 октомври 2015 година, когато се присъединява към екипа на A1 от Виваком, където заема поста главен търговски директор от 2008 година. Преди това е бил търговски директор (2001 – 2006) и главен изпълнителен директор (2006 – 2008) на Германос Телеком България. Притежава магистърска степен по електрически машини и апарати от Техническия университет в София и магистърска степен по мениджмънт и маркетинг от Университет за национално и световно стопанство в София. Александър Димитров получава специалната награда „Мисия в полза на обществото” от Венелина Гочева, управител и издател на в-к „24 часа”      „Мениджър на годината” е конкурс за постижения в областта на висшия мениджмънт в България. Целта му е да отличи тези ръководители, които успешно управляват компаниите в България, като използват най-добрите практики в управлението и притежават необходимите за един отличен мениджър личностни характеристики. През 2018 г. конкурсът се организира за единадесети пореден път и се проведе на три етапа в периода юни – октомври. Участници в конкурса са хора на най-високо управленско ниво – управители, изпълнителни директори, председатели на ръководните органи, представляващи водещите компании в България и отговорни за вземането на стратегически решения за тяхното функциониране и развитие. Номинираните в конкурса „Мениджър на годината 2018” , част от A1 Group, е водещ доставчик на дигитални услуги и телекомуникационни решения в България. Телекомът предоставя мобилни и фиксирани услуги, високоскоростен интернет, цифрова и сателитна телевизия, включително два собствени спортни канала – MAX Sport 1 и MAX Sport 2, cloud и IoT решения на 4,5 милиона клиенти. През 2017 г. A1 България отчита приходи от 431,2 милиона евро, а сравнимата EBITDA e 130,1 милиона евро.  е водещ телекомуникационен доставчик в Централна и Източна Европа с повече от 24 млн. клиенти. A1 Group оперира в седем държави: Австрия (А1), България (A1), Беларус (velcom), Хърватия (Vipnet), Словения (A1 Slovenia), Сърбия (Vip mobile) и Македония (one.Vip). Приходите на A1 Group за 2017 година са 4,38 милиарда евро, а сравнимата EBITDA e 1,4 милиарда евро. Портфолиото на A1 Group включва гласова телефония, високоскоростен интернет и мултимедийни услуги, както и решения в областта на високите технологии, преноса на данни и онлайн разплащанията. Групата разполага със стабилен акционер в лицето на América Móvil – третият по големина доставчик на мобилни услуги в света. ", "date": "2018.11.14", "title": "Александър Димитров е „Мениджър на годината 2018”"}
{"url": "https://www.actualno.com/politics/cecka-cacheva-dokladyt-na-ek-e-polojitelen-i-korekten-news_705973.html", "text": "  Докладът е положителен, обективен и коректно отчита отговорните по механизма за сътрудничество и оценка институции и ясно се подчертава необратимостта на реформите и процесите, които са в етап на наблюдение от страна на мониторинга. Това каза в ефира на БНТ министърът на правосъдието Цецка Цачева относно последният доклад на Европейската комисия по Механизма за сътрудничество и проверка.     \"За първи път ясно заявено условно изпълнение на три от водещите показатели за наблюдение по три препоръки. Това е независимостта на съдебната власт, нормативната рамка и справяне с организираната престъпност. По останалите три показатели, по които продължаваме да работим, заключението е за съществен напредък и, както се казва в доклада, препоръките са близо до изпълнение\", поясни още Цачева.   По думите ѝ реформите у нас дават резултати, но предстои още работа по отношение на промените в съдебната система. За първи път Европейската комисия ясно заявява, че мониторингът може да отпадне, допълни правосъдният министър.\r\nИзрично е заявено, че преминаването на няколко институции в антикорупционната комисия е станало плавно, безпроблемно, положително се оценява прозрачният избор на ръководителя на антикорупционната комисия, като се заявява, че се очакват резултати от нейната дейност, добави Цачева.  \"Честите избори, ако се провеждат такива, ще доведат до липсата на стабилност, което в доклада изрично, като се прави препратка към други периоди, е заявено като условие, за да продължават процесите. Всичко зависи от нас, ако продължим със същите усилия и темпове с ясно разчертаните програми стратегии и пътни карти, ще стигнем до затварянето на Механизма\", убедена е Цецка Цачева.\r\nПравосъдният министър коментира и бонусите в Агенцията по вписванията.   \"599 000 лева бонуси в Агенцията по вписванията. Това са допълнителни възнаграждения за постигнати резултати, за които тече проверка. От моите разговори с директорката на Изпълнителната агенция се твърди, че Наредбата за възнаграждения на служителите в държавната администрация и вътрешните правила са спазени и че няма нарушения. Дали това е така - ще установи доклада на инспектората на Министерството на правосъдието\", категорична бе Цачева.    ", "date": "2018.11.14", "title": "Цецка Цачева: Докладът на ЕК е положителен и коректен"}
{"url": "https://www.actualno.com/viewpoint/zvjaryt-e-tozi-do-kogoto-spish-news_705818.html", "text": "  Според организацията \"Български фонд за жените\", на всеки две седмици една българка е убивана. Зловещата статистика превръща България в гробище за съпруги, паметник на майки и олтар на починали жени. Предадени от съпрузите или приятелите си, българските жени се превръщат в една черна хроника от убийство, садизъм и редица непрочетени или незадействани жалби в полицията. Десетки почернени семейства търсят виновника, злосторника за смъртта на дъщерите си, а той се оказва именно човекът, който те са избрали. Звярът и техният палач се оказва човека, който спи до тях. Този, който ги убива е и този, който им казва „добро утро”. Само че утрото хич не е добро.     29 октомври 2018 година. Столичният квартал „Надежда” е блокиран от полицаи, криминалисти и журналисти, след като се получава сигнал на телефон 112 за на 23-годишната Дарина. Намерена от родителите си, притеснени, че дъщеря им не отговаря. Убиецът се оказва приятелят ѝ и баща на детето ѝ - Викторио Александров. Дарина е убита с пистолет. Брутално, рязко и с умисъл. Впоследствие Викторио взима едногодишното им, току-що проходило момиченце Никол, потегля с  него, изоставяйки мъртвата му майка. По-късно . От ръцете на своя баща и от оръжието, с което майка ѝ намира смъртта си. Викторио твърди, че не помни да е убивал дъщеря си. За сметка на това твърди, че е подавал жалба за психически тормоз срещу жена си. Приятелки на убитата Дарина пък казват, че той редовно чупел телефоните ѝ.\r\nСлучаят буквално разтресе България, но и доведе до много въпроси. Защо една жена, която е споделяла с близките и семейството си, че не е щастлива, е останала с мъжа си? Защо не е имала смелост да го остави завинаги и чувствала ли се е достатъчно защитена, за да го направи? Случаят на Дарина и дъщеря ѝ, погребани в булчинската рокля на майка ѝ, която тя така и не облича, води след себе си въпросът: обичат ли жените мъжете, които ги плашат? Оказва се, понякога да. В името на семейството, в името на детето, в името на общото бъдеще, някой друг счупен телефон или семеен скандал е нищо. Докато скандалът не прерасне в бой, а боят в убийство. Накрая остават счупените телефони и детските играчки, които никога повече няма да радват едно момиченце.\r\nПовече от година по-рано, на 18 август 2017 година, 42-годишната Елена с четири куршума в голямо заведение в столичния квартал „Лагера” от съпруга си. Четирите жалби, които Елена подавала за тормоз срещу мъжа си в, не могли да я спасят. Редицата обаждания на телефон 112 за това, че той нарушава ограничителната заповед да не я доближава, също не могат да върнат живота ѝ. Последната ѝ жалба, часове преди убийството ѝ, стои в черния списък на МВР като доказателство, че е трябвало да се направи нещо, но то не е станало. Впоследствие Елена се превръща в символ на жените, които са се борили срещу своя насилник. Борбата е била законова: жалби, преписки, обаждания, ограничителна заповед. Но това не я е спасило, напротив, дори не ѝ е помогнало.  Месец по-рано, на 23 юли 29-годишната е бита с метален стик, душена и наръгана от своя приятел Стефан, който взел екстази, преди да стигне до убийството ѝ. Часове наред никой не пристига в апартамента, където са преминали последните минути на Виола. Ревност - твърдят криминалисти като причина за убийството. Звяр - твърди семейството на Виола за Стефан. Последните новини около шумното дело за Виола са, че убиецът ѝ искал намаляване на своята присъда. Дали ще го получи, ще реши съдът.\r\nПреди ден пък се разбра за на 40-годишна жена в Горна Оряховица. Умряла след купон. Тя загубила живота си, докато участвала в парти  с още трима мъже, а най-вероятно е я убил с ритници от ... ревност. Музика, алкохол, храна и един живот по-малко, констатирали криминолозите, часове след последния купон на Мария.\r\nСлучаите на убийства на жени за безброй. Едни – убити от хората, които обичат. Други, убити от мъжете, които презират. Трети, намерили смъртта си от тези, от които ни най-малко не се страхували. Оказва се, че никой не може да помогне. В някои от случаите жените, ставали жертва на домашно насилие, не съобщават в полицията на случаите на побой, други съобщават, но пак не намират закрила. Едно е ясно обаче, смъртта има много лица. Някои са красиви, други плашещи, но когато и да са се изправили пред нея тези жени не са и подозирали, че ще се стигне до там.    Затова законът в България трябва да бъде променен. Насилниците на жени трябва да бъдат наказвани по-жестоко, жалбите срещу тях не бива да бъдат претупвани, а насилник не трябва да бъде синоним на мъж. Ако искаме да видим дъщерите си щастливи, а децата им пораснали, и ако не искаме поредно семейство съвсем скоро да бъде почернено отново. Именно от човека, когото най-малко подозират. През този месец Фондът организира протест срещу насилието над жени. Повече за информация събитието може да намерите .   Костадин Костов ", "date": "2018.11.14", "title": "Звярът е този, до когото спиш"}
{"url": "https://www.actualno.com/asia/nad-76-000-dushi-sa-postradali-pri-navodnenija-v-tajland-news_705974.html", "text": "  Повече от 76 000 души бяха засегнати в Тайланд в резултат на наводнения, причинени от силни дъждове, предаде ТАСС.     Вестник \"Нейшън\" съобщава, че стихията е засегнала три провинции в южната част на кралството.   Според Службата за предупреждение и намаляване на последствията от природните бедствия 76 000 души от 32 545 семейства, са били засегнати от наводненията.\r\nСтава въпрос за жители на 13 области от три провинции – Прачуап Кхирикхан, Чумпхон и Петчабури.  Причината за многобройните пострадали са силните и продължителни валежи, които не спряха в региона от 7 до 13 ноември.", "date": "2018.11.14", "title": "Над 76 000 души са пострадали при наводнения в Тайланд"}
{"url": "https://www.actualno.com/curious/5-neshta-koito-ne-znaete-za-14-ti-noemvri-news_705972.html", "text": "  1. На днешния ден, през 1832г., в Ню Йорк се появява първия трамвай в света, задвижван от конска тяга. В резултат на разрастването на градовете и промишлените предприятия, отдалечаването на местоработата от местоживеенето на градските жители, се задълбочава проблемът с градския транспорт. Появилите се омнибуси скоро получават сериозна конкуренция в лицето на железопътните конни състави. Правени са опити и за въвеждане на парни локомотиви по градските улици, но като цяло опитите са неуспешни и не получават разпространение.     2. През 1770г. английския пътешественик Дж. Брус открива изворите на р. Нил.\r\n3. На 14 ноември 1908г., Алберт Айщанйн излага пред публика своята квантова теория за светлината.\r\n4. 14 ноември е обявен за Световен ден за борба с диабета като годишнина от рождението на Фредерик Бантинг (1891) - канадски физиолог, откривател на инсулина, за което през 1923г. получава Нобеловата награда за медицина.  Захарния диабет е световен проблем и е обявен за четвъртата основна причина за смъртността в повечето развити страни. В момента има около 194 милиона души по целия свят, болни от захарен диабет, а до 2025г. се очаква броят им да достигне 330 милиона (6,3% от населението)\r\nСветовният ден за борба с диабета се отбелязва всяка година на 14 ноември по решение на Международната Диабетна Федерация и Световната здравна организация, в отговор на нарастващата тревога за бъдещето на милионите хора, страдащи от заболяването. През 2007 г. Световният ден за борба с диабета става и официален празник на Организацията на Обединените Нации с приемането на Резолюция 61/225, която подчертава необходимостта от спешни мерки за подобряване на рисковите фактори за контрол на диабета.\r\n5. На 14-ти ноември 1878г., Румъния поема управлението на Северна Добруджа. На 14-ти ноември (26 ноември по нов стил), румънския крал - Карол I, отправя към добруджанското население, следното послание: “С Берлинския договор, eвропейските велики сили присъединиха вашата родина към Румъния. Ние няма да влезем като завоеватели във вашите граници, така определени от Европа...“    Добруджанският въпрос е съставна част от Българския национален въпрос. По силата на Санстефанския мирен договор от 1878г. , Северна Добруджа, преминава във владение на Румъния, като компенсация за отнетата и от Русия - Бесарабия.  По-късно Букурещ започва процес на денационализиране на живеещото българско население в тази област.  Занимавайки се с други въпроси от вътрешно и външнополитическо естество, България не реагира срещу политиката на северната ни съседка.", "date": "2018.11.14", "title": "5 неща, които не знаете за 14-ти ноември"}
{"url": "https://www.actualno.com/starazagora/kmet-i-protestirashti-ochi-v-ochi-v-stara-zagora-news_706150.html", "text": "        Срещата очи в очи стана след края на кметския отчет за дейността му през  2018 г.\r\nОколо стотината участници в днешното шествие, което тръгна от градската градина и се придвижи на юг по “Митрополит Методий Кусев”, на изток по “Христо Ботев” и на юг по “Руски” (макар за последната отсечка да не са имали разрешение).\r\nКогато наближиха хотела, в който кметът отчиташе дейността си, срещата точно беше приключила. Живко Тодоров излизаше заедно с екипа си и отиде при протестиращите.  В четвъртък протестиращите организират автомобилно шествие, което ще тръгна от затворения участък на „Патриарх Евтимий“.", "date": "2018.11.14", "title": "Кмет и протестиращи очи в очи в Стара Загора "}
{"url": "https://www.actualno.com/europe/rusija-razrabotva-superkomputyr-za-proektiraneto-na-novi-oryjija-news_706011.html", "text": "  Русия разработва суперкомпютър за проектирането на нови оръжия. Това каза за РИА Новости Олга Соколова, генерален директор на научно-производственото обединение \"Мълния\" (част от концерна Калашников.)     Главната цел на проекта е целият цикъл на разработки и производство да се преведе в Русия - от научно-изследователския етап до създаването на опитен образец и неговите изпитания.   По думите на Соколова ще се започне с ракети-мишени, а после решенията ще се предлагат за целите на руската промишленост. Трябва да се каже, че вече има сериозни резултати в тази насока, каза още тя. \r\nОчаква се продуктът да е готов до пет години.  ", "date": "2018.11.14", "title": "Русия разработва суперкомпютър за проектирането на нови оръжия"}
{"url": "https://www.actualno.com/worldcup2014/dobrina-ikonomova-i-bogomil-spirov-2x25-sred-aplodismentite-na-publikata-news_705912.html", "text": "           В годината, в която се отбелязват 100 години професионална оперета в България, две от емблематичните имена на Националния музикален театър - и - празнуват двоен юбилей. Те честват 2х25 житейски години, от които 25 посветени на сцената.    Двете звезди на оперетата и мюзикъла ще изпълнят на 17 ноември на сцената на Музикалния театър едни от най-любимите си арии и дуети с много любов и леко намигане към публиката, а разговаря с тях за емоциите, прекарани на сцената цели 25 години.   Да, във \"Веселата вдовица\" (оперета от Франц Лехар) на режисьора Петър Щърбанов. Бях току-що завършила Музикалната академия и попадах на една роля с голямата Анелия Шуманова. Трябваше да си партнирам с доайените на театъра - Арон Аронов и Николай Борисов. Точно тогава Анелия ме покани да споделя нейната гримьорна.     Във \"Веселата вдовица\" Добрина Икономова и Анелия Шуманова бяха на една роля - Ханна Главари, а аз играех ролята на Камий Дьо Росион, бях сам, но с 4 партньорки в ролята на Валансиен. Христина (току-що завършила Музикалната академия), и звездите на Музикалния театър - Калина Ангелова, Светлана Иванова и Светлана Захариева. Видин Даскалов и Арон Аронов ме поканиха да споделя с тях гримьорна №32, която ползвах в следващите 10 години.  Не мога да кажа любима, но в емблематична за мен се превърна ролята на Веселата вдовица. Нямам, всичките са ми любими. Дали някоя роля е станала емблематична за мен? Това може да каже само публиката.    Хубавата Елена. Тази, която не са ми дали.  Умението да постъпва винаги адекватно. Спокойствието на сцената, което е много важно за партньора.  ...почти всичко! ...\"свято място и не се минава през нея, ако нямаш работа там\", както казваше баща ми – актьорът Йордан Спиров.  Много взискателна. Като всяка една публика. Ако и доставиш удоволствие – тя ти се отблагодарява.  Да имаш поне малко самочувствие на сцената... и да си позволиш да закъснееш за репетиция. Стигат, за да се уверя, че имам още какво да уча.  (Без отговор) За да кажеш, че си оставил следа в Музикалния театър, за 25 години може би си направил само чертичка.  Ще има специални изненади за нашата публика – ще изпеем неща, с които хората ни познават, но ще им покажем непознато за тях наше амплоа, дори ще си разменим ролите. Първо Добрина Икономова и после Богомил Спиров.  \"Ще продължавам да пея\" – както пее Йорданка Христова, моя духовна кръстница. Ще си доставям същото удоволствие, както досега, на сцената на Музикалния театър. ", "date": "2018.11.14", "title": "Добрина Икономова и Богомил Спиров - 2x25 сред аплодисментите на публиката"}
{"url": "https://www.actualno.com/america/cnn-reshi-da-sydi-trymp-news_705937.html", "text": "  Популярната в цял свят американска телевизия CNN съди администрацията на американския президент Доналд Тръмп, като обвинява Белия дом в нарушаване на конституционните права на журналиста Джим Акоста, чиято акредитация беше отнета заради спор с американския държавен глава относно преувеличаването на опасността от идващите от Хондурас мигранти и отказа на Тръмп да говори опитва ли се с оставката на правосъдния министър и главен прокурор на САЩ Джеф Сешънс да сложи прът в колелата на разследването за руската намеса в американските президентски избори.     \"Отнемането на акредитацията нарушава право на CNN и Акоста за свобода на пресата, описани в първата поправка\", заявиха от медията, като добавиха, че делото ще бъде водено от съда във Вашингтон.   \"Искаме от съда акредитацията да бъде върната на Джим и ще търсим постоянно решение на това като част от делото. Ако оставим неоспорени действията на Белия дом ще създадем опасност и за  други журналисти, които отразяват нашите представители назначени чрез  избори\", казаха от CNN според БГНЕС.", "date": "2018.11.14", "title": "CNN реши да съди Тръмп"}
