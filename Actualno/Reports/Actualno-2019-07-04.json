{"url": "https://www.actualno.com/vraza/oblastnijat-upravitel-na-vraca-prizova-za-obshti-dejstvija-pri-riskovoto-premahvane-na-serovygleroda-news_765486.html", "text": "    Фирма ”Камибо” да представи план за действие и организиране на процеса за преместване  на серовъглерода от територията на Враца – това решение взеха на специална пресконференция днес при Областния управител на Враца Малина Николова всички заинтересовани организации, ангажирани с извозването на продукта. В края на следващата седмица да бъде представен план за общи действия на всички организации, които ще вземат участие при преместването на опасното вещество.      Срещата бе иниицирана от областнияия управител, за да постави открито проблема с изнасянето на серовъглерода. На нея присъстваха  собственикът на фирма „Камибо“ Станислав Попов, Николай Димитров –шеф на РД \"Пожарна безопасност и защита на населението“ – Враца, Център за спешна медицинска помощ и РИОСВ – Враца, както и кметът на Общината Враца Калин Каменов.   Собственикът на ”Камибо” увери, че забавянето на извеждането се дължи на проблема с цистерните, каквито  не са открити в България. Това са съоръжения, които отговарят на всички технологични изисквания за безопасност, и са намерени в Холандия. Фирма” Балкан ресурс”, която се оказа посредник на извозването, ще ги предостави до 15 юли. Така според Попов, отпада документът за лиценз на фирма ”Балкан ресурс ”, тъй като те ще играят роля на посредник. Екоинспекцията ще провери акредитацията на фирмата, която ще извършва самото транспортиране.\r\nКметът Калин Каменов коментира, че без единен план за  подготовка и действие на всички институции, извозването няма да  започне и апелира към по-бързо представяне на такъв синхронизиран план.  ”С популизъм и плакати серовъглеродът няма да бъде извозен от града”, каза Каменов. ”Трябват действия и информация. Още следващата седмица настоявам за такъв план и той да бъде предоставен от” Балкан ресурс” на всички заети в преместването”.  Кметът бе подкрепен от Областния управител Малина Николова, която настоява за адекватен план при решаване на рисковата ситуация: ”Опитваме се да решим проблема, защото е свързан със сигурността ,а РИОСВ Враца е контролиращия орган”, заяви Николова.\r\nДа се осигури зона за обезопасителни мероприятия, да се изведат  производствените фирми, които се намират в  близост, ако трябва да се спре и жп транспорта , това са част от дейностите, които трябва да се извършат като предварителна подготовка , стана ясно от изказванията на експертите. Да се изисква от ”Балкан ресурс” и РИОСВ по-ранен срок за процедурите, за да е ясен сценарият на действие, уточни Малина Николова и потвърди, че тази операция се извършва със специалното знание и контрол на МОСВ.   Трудността произтича от факта,че досега такава операция за извозване не е правена и няма аналог за действие. Известна доза успокоение внесе Николай Димитров, шеф  на дирекция ” Пожарна и аварийна безопасност”, който каза: ” Имам личен опит със серовъглерода, 17 години съм работил в  „Химко”. В понеделник ще сформирам екип – ако подготовката ни е добра и техниката не откаже, ако няма течове, ще се справим. Очакваме да пристигнат цистерните, ще проверим дали водачите имат необходимата квалификация. Все пак имам умерена доза тревожност”.    Ще бъде осигурен и екип на ЦСМП, със специално медицинско оборудване, който ще следи за работещите на площадката на ”Камибо”.\r\n„Изискваме план за общи действие при операция, която крие доза риск, заяви Малина Николова- областен управител. Такъв план ще очакваме да видим на 12 юли”. ", "date": "2019.07.04", "title": "Областният управител на Враца призова за общи действия при рисковото премахване на серовъглерода"}
{"url": "https://www.actualno.com/crime/sydyt-ostavi-v-aresta-nikolaj-banev-news_765466.html", "text": "    Бизнесменът Николай Банев остава в ареста, реши съдът, съобщи bTV. Апелативният специализиран наказателен съд разгледа искането на бизнесмена да бъде пуснат заради изтичане на законния 8-месечен срок за задържането му.      Николай Банев е с ново обвинение от 28 юни. То е прецизирано, за разлика от старото, обясни съдът. Според прокуратурата то е окончателно и делото ще бъде приключено до седмици.   Банев и съпругата му Евгения са обвинени в участие в организирана престъпна група за данъчни престъпления и пране на пари. Повдигнати са им обвинения в общо 7 престъпления.\r\nДвамата бяха предадени от френските власти на разследващия екип от Специализираната прокуратура на 6 декември 2018 г. Според прокуратурата от 2005 г. до задържането им в Ница Баневи източили четири предприятия, укрили десетки милиони данъци и изпрали повече от 1 млрд. лв.  Майката на бизнесмена Мария Банева също се сдоби с обвинение. 77-годишната жена, получи обвинение, че е участвала в организирана престъпна група за данъчни престъпления, присвояване и пране на пари. ", "date": "2019.07.04", "title": "Съдът остави в ареста Николай Банев"}
{"url": "https://www.actualno.com/europe/iran-se-jadosa-na-velikobritanija-zaradi-arestuvan-tanker-v-gibraltar-news_765476.html", "text": "    Британският посланик беше привикан в иранското външно министерство заради \"незаконното прихващане\" на ирански петролен танкер в Гибралтар.      Главният министър на британската територия Фабиан Пикардо заяви по-рано, че в Гибралтар е задържан супертанкер, заподозрян в пренасяне на суров нефт за Сирия в нарушение на санкциите на ЕС.   \"След незаконното прихващане на ирански петролен танкер в Гибралтарския проток от английските военноморски сили, посланикът на тази страна в Техеран бе призован към външното министерство\", заяви говорителят на министерството Абас Мусави.\r\nТанкерът \"Грейс 1\" беше спрян от служители на полицейски и митнически агенции в Гибралтар. Те бяха подпомогнати от отряд британските кралски морски пехотинци.  300 000-тонният кораб плава под панамски флаг и е управляван от базираната в Сингапур компания IShips Management Pte Ltd. Властите в Гибралтар не казват откъде идва петролът, но специализираното издание за търговия с кораби Lloyd's List твърди, че танкерите, плаващи под флага на Панама транспортират суров петрол от Иран.   Според разпространeната информация корабът е плавал от Иран. Ако се потвърди, че товарът е ирански суров петрол и е за Сирия, това е в нарушение на санкциите на САЩ срещу износа на петрол от Ислямската република. Корабът е плавал по по-дълъг маршрут под Южна Африка вместо през Суецкия канал.    По документи танкерът е бил зареден с гориво в Ирак през декември, въпреки че не е отчетено, че е бил на иракско пристанище. Системата за проследяване на танкера е била изключена. Впоследствие танкерът се появил на иранско пристанище натоварен.\r\nИнцидентът идва в деликатен момент, когато Европейският съюз обмисля как да реагира на обявявеното от Иран намерение да надхвърли лимита на обогатен уран, за който се е съгласил да спазва в ядреното споразумение от 2015 г.\r\nВашингтон се отказа от сделката между Техеран и световните сили миналата година и възобнови санкциите срещу ключовите петролни продажби на ислямската република, както и други части на икономиката ѝ. ", "date": "2019.07.04", "title": "Иран се ядоса на Великобритания заради арестуван танкер в Гибралтар"}
{"url": "https://www.actualno.com/america/phenjan-zajavi-che-sasht-sa-nastyrveni-za-vrajdebni-dejstvija-news_765447.html", "text": "    Северна Корея обвини САЩ, че са \"настървени за враждебни действия\" въпреки неотдавнашното споразумение между двете страни за възобновяване на ядрените преговори.      Делегацията на Пхенян в ООН заяви, че САЩ са \"обсебени от санкции\", предаде БГНЕС.\r\nТова идва дни, след като лидерите на страните проведоха историческа среща в силно укрепената демилитаризирана зона (ДМЗ), която разделя двете Кореи.\r\nДоналд Тръмп стана първият американски президент, който стъпи на север от границата на Южна Корея.  И след разговори, продължили почти час, двамата се съгласиха да създадат екипи за възобновяване на блокираните преговори за ядрените оръжия на Пхенян.\r\nНо последната севернокорейска декларация отбелязва промяна в тона и връщане към размяната на гневни обвинения, които в последно време помрачиха отношенията между страните.\r\nСеверна Корея също така обвини Вашингтон в опит да \"подкопае мирната атмосфера\" на Корейския полуостров.    Делегацията на Северна Корея заяви, че отговаря на твърдението на САЩ, че Пхенян е нарушил ограничението за вноса на рафинирана петрол, което беше наложено през 2017 г.\r\nТя също така заяви, че отговаря на съвместно писмо, изпратено от САЩ, Франция, Германия и Обединеното кралство до всички държави-членки на ООН, с което призовават всички страни да спазват санкциите срещу Северна Корея, включително репатрирането на севернокорейски работници у дома.\r\nСъгласно санкциите на ООН, наложени през декември 2017 г. след тестове за балистични ракети, всички севернокорейски граждани, работещи в чужбина, трябва да се завърнат у дома до края на 2019 г., ограничавайки жизненоважен източник на чужда валута.\r\n\"Това, което не може да се пренебрегне, е фактът, че тази игра със съвместното писмо е била извършена от постоянната мисия на Съединените щати в ООН по указание на държавния департамент, в същия ден, когато президентът Тръмп предложи среща на върха “, се казва в изявлението.\r\n„Това говори за реалността, че Съединените щати на практика са все повече и повече настървени за враждебни действия срещу КНДР.“   Според Пхенян е „доста забавно“ за САЩ да гледат на санкциите като на „панацея за всички проблеми“. ", "date": "2019.07.04", "title": "Пхенян заяви, че САЩ са „настървени за враждебни действия“ "}
{"url": "https://www.actualno.com/europe/frenskite-deputati-podkrepiha-zakon-sreshtu-ezika-na-omrazata-onlajn-news_765453.html", "text": "    Френските народни представители подкрепиха закон, даващ на онлайн платформите 24 часа да премахнат езика на омразата, съобщава AFP, цитирани от \"Фокус\".      Членовете на долната камара на парламента в Париж гласуваха 31 на 6 гласа в полза на закона, предложен от партията на президента Еманюел Макрон, който е създаден по модела на подобна инициатива, вече действаща в Германия.\r\nСоциалните мрежи, които не успеят да спазят срока, ще получат високи глоби в размер до 1,25 милиона евро.\r\n„Не бива да толерираме в интернет това, което не толерираме на улиците“, заяви Летиция Авиа, жената, която стои зад проекта.  Критиците на закона обаче смятат, че това поставя твърде много власт в социалните мрежи, правейки ги съдии на онлайн изказванията. ", "date": "2019.07.04", "title": "Френските депутати подкрепиха закон срещу езика на омразата онлайн"}
{"url": "https://www.actualno.com/europe/germanija-otvarja-vrati-za-programisti-ot-balkanite-news_765479.html", "text": "    Поради големия недостиг на работна сила, Германия прие закон, който значително ще улесни получаването на работа от работниците от страни извън ЕС, особено за ИТ специалисти.      Най-голямата европейска икономика е изправена пред истински недостиг на работници. Изчислено е, че в момента на Германия не ѝ достигат повече от 1 200 000 висококвалифицирани специалисти, от които 55 000 са в ИТ сектора, предава БГНЕС.   В резултат на това Бундестагът прие закон, който влиза в сила от 1 януари 2020 г. и позволява по-лесно миграция на квалифицирана работна ръка от страни извън Съюза.\r\nТова означава, че процедурата за получаване на разрешение за работа за търсещите работа от Балканите ще бъде значително по-опростена и по-лесна. Всеки, който иска да изгради своята ИТ кариера извън границите на собствената си страна, също се насърчава от факта, че приложимите ИТ знания и умения, както и познанията по чужд език, могат да бъдат преодолени за 12 месеца качествено образование.  В Германия се надяват, че в допълнение към новия закон и високите заплати, условията за качество, предлагани в този сектор, ще привлекат ИТ специалисти от Балканите. Например като младши програмист в Германия може да печелите 44 000 евро годишно, докато разработчиците с няколко години опит печелят 60 000 евро годишно. ", "date": "2019.07.04", "title": "Германия отваря врати за програмисти от Балканите"}
{"url": "https://www.actualno.com/kustendil/nagradiha-naj-dobrite-policai-v-kustendil-news_765421.html", "text": "    По случай празника на МВР 4-ма служители от ОДМВР-Кюстендил бяха наградени от главния секретар на МВР с „ писмена похвал а“, като директорът на ОДМВР ст. комисар  Елиан Стамболийски награди 10 служители с “писмена похвала“ и 3-ма – с „обявяване на благодарност“. 10 служители на Областната дирекция получиха грамоти от административния секретар на МВР. Всички награди са мотивирани с конкретен професионален принос в изпълнението на задълженията им.      Наградите бяха връчени на тържествено събрание от директора на ОДМВР - ст.комисар Е. Стамболийски. Той изпрати и поздравителни писма до двамата служители на дирекцията – Климент Панев и Симка Анастасова, които са доайени по стаж. Ето какво гласи писмото: “За мен е чест да Ви поздравя като най-дългогодишни служители на дирекцията, благодаря Ви за достойнството и професионализма, с които продължавате да работите.“ В поздравлението си към служителите на ОДМВР – Кюстендил, ст. комисар Стамболийски припомни думите на първия български премиер след Освобождението и първи министър на вътрешните работи - Тодор Бурмов, от обръщението му към съотечествениците си:  “Обстоятелствата, в които народът ни започва своя независим политически и граждански живот, са твърде важни, а мъчнотиите – твърде големи“. “140 години по-късно думите на министър-председателя Бурмов са актуални, аз съм сигурен, че въпреки мъчнотиите, ние ще продължим с усърдие и отговорност да вършим работата си в полза на обществото. Багодаря на всички партньори и граждани, с които вървим по един път за опазване на законността и сигурността в нашата област. Пожелавам на колегите си здраве , устойчивост и удовлетворение.“- завърши ст. комисар Стамболийски.     ", "date": "2019.07.04", "title": "Наградиха най-добрите полицаи в Кюстендил"}
{"url": "https://www.actualno.com/plovdiv/borisov-naredil-da-mahnat-zam-kmeta-na-plovdiv-zashtoto-se-dyrjal-zle-news_765463.html", "text": "    Зам.-кметът по строителството и общинската собственост в Пловдив Димитър Кацарски е бил отстранен по разпореждане на премиера Бойко Борисов. Това потвърди самият премиер пред \"24 часа\".      \"Сигналът срещу зам.-кмета по строителството и общинската собственост в Пловдив Димитър Кацарски беше изпратен до мен. Веднага наредих да бъде махнат този зам.-кмет, не може по този начин да се тормозят гражданите\", обясни Борисов. Той бе категоричен, че при всеки подобен сигнал ще бъде безкомпромисен.   Премиерът разкри, че жалбата срещу зам.-кмета е заради прекомерно забавени преписки.\r\nБорисов уточни, че по случая \"Кацарски\" е нямало извършено престъпление, т.е. не става въпрос за искани пари. \"Но по начина, по който се отнасят с хората, е непростимо. Не съм избрал кметове от ГЕРБ, за да се държат така с гражданите. Като бави преписки - да отива да си гледа плажа, а да остави на друг да върши работа\", каза премиерът по адрес на Кацарски.     ", "date": "2019.07.04", "title": "Борисов наредил да махнат зам.-кмета на Пловдив, защото се държал зле"}
{"url": "https://www.actualno.com/crime/v-ramkite-na-dva-dni-aljirski-recidivisti-iznasilili-bylgarki-v-centyra-na-sofija-news_765446.html", "text": "    Тежко криминално престъпление е извършено на централната софийска улица \"Цар Иван Асен II\" в нощта на 26 юни, съобщиха МВР и прокуратурата.      Около 1:40 часа през нощта на улицата, точно до 12-то училище, е изнасилена и ограбена 29-годишна жена. Нападателят О. Абас, също на 29 години, я повалил на земята и я изнасилил, като употребил сила - заплашил я, опирайки острие от парче стъкло във врата ѝ. Непосредствено след това затиснал с тялото си пострадалата.   Говорейки ѝ на английски език ѝ заявил: „Ще те нарежа!“, и направил прорези със стъклото по дясната страна на врата ѝ и по ръката ѝ, а след това я изнасилил, съобщава Софийската районна прокуратура.\r\nМинути след това извършителят ограбил жертвата, като ѝ взел 140 лева, отново заплашвайки я с острото стъкло.  По информация на OFFNews Абас е алжирски гражданин.Извършителят е задържан първоначално за 72 часа, а в понеделник, 1 юли, съдът му е постановил постоянна мярка за неотклонение заради високата обществена опасност на деянията,\r\nАрестантът има четири присъди, три от които са за нелегално влизане на територията на България. Четвъртата присъда е за кражба. От полицията съобщават, че очакват документи от страната му на произход, за да бъде екстрадиран. Преди това обаче той ще се изправи пред българското правосъдие.    ", "date": "2019.07.04", "title": "В рамките на два дни: Алжирски рецидивисти изнасилили българки в центъра на София"}
{"url": "https://www.actualno.com/football/oficialno-frank-lampard-se-zavyrna-v-chelsi-news_765467.html", "text": "    Новината, която всеки фен на Челси очакваше, вече е факт. Легендата на \"сините\" Франк Лампард се завръща на \"Стамфорд Бридж\" като мениджър на тима, съобщиха от ръководството на клуба.      Договорът на Лампард с Челси е за срок от три години. Според информации на Sky Sports, преговорите са продължили близо шест часа.\r\nАнгличанинът се разделя с отбора на втородивизионния Дарби Каунти, за да се присъедини към състава на лондончани.\r\nКакто е известно, Лампард ще заеме овакантения пост на Маурицио Сари, който напусна \"Стамфорд Бридж\", за да се присъедини към италианския шампион Ювентус.     По-рано ръководството на Дарби информира, че дава своето разрешение на Лампард да преговаря с отбора на Челси. Така английският специалист получи възможността да се завърне при \"сините\", а втора покана не бе нужна.\r\nКакви са проблемите, които притесняват Лампард при завръщането му, Днес в Англия се постараха да обявят и кои ще са първите големи седем задачи, които той трябва да изпълни максимално бързо в клуба.      ", "date": "2019.07.04", "title": "Официално: Франк Лампард се завърна в Челси"}
{"url": "https://www.actualno.com/balkani/osydiha-bosnenski-isljamisti-gotveli-ataka-sreshtu-policijata-news_765480.html", "text": "    Съд в Сараево осъди двама босненски ислямисти за това, че подготвяли \"терористична\" атака срещу полицията.      Ваксим Божич, на 27 години, и Един Хастор, на 46, бяха осъдени съответно на четири и на две години и половина затвор.   Божич, който \"установил връзки с членове на радикално салафистко движение\" в Босна, започнал да разработва през април 2017 г. планове за атака или срещу щаб-квартирата на федералната полиция в Сараево, или срещу полицейски участък в Тузла, каза съдията.\r\nТой си осигурил оръжие и муниции, включително 7 ръчни гранати, автомат и повече от 400 патрона. Целият арсенал бил укрит в къщата на Хастор.  Оръжията са конфискувани при ареста на двамата през 2018 г. При обиска полицаи открили и знамена, приличащи на тези на \"Ислямска държава\".\r\nПо време на процеса свидетел заяви пред съда, че Божич поискал от него да направи видеопослание, което да бъде излъчено след атентата. ", "date": "2019.07.04", "title": "Осъдиха босненски ислямисти, готвели атака срещу полицията"}
{"url": "https://www.actualno.com/pleven/pyrvata-kopka-na-magistrala-hemus-v-plevensko-vse-oshte-e-edinstvena-snimki-news_765290.html", "text": "    Направената в навечерието на евроизборите , който ще свързва аутобана с пътя между Плевен и Ловеч, . Това установи репортер на при опита си да провери с какви темпове върви мащабното пътно строителство.      Оказа се, че на мястото, на което премиерът Бойко Борисов как магистралата ще промени живота на хората в няколко региона, . Няма и помен от багера и тежките камиони, които бяха докарани за символичната копка. По асфалта на близо километровата отсечка, която свързва строителния обект с пътя Плевен-Ловеч, .\r\nЕдинственият белег за някаква извършена пътно-строителна дейност е подравненият терен от няколко декара, който бе посетен от министър председателя при официалния старт на строителството.  На 17 май Бойко Борисов лично провери дали и как се работи на този обект. Със себе си водеше вицепремиера Томислав Дончев, финансовия министър Владислав Горанов и зам.-министъра на регионалното развитие и благоустройството Николай Нанков. Заради падналия преди височайшата визита дъжд гостите се поизкаляха доста. .        „Това е краят на отсечката, която стартирахме преди две седмици - краят на 56-километровия участък. От тук сближаваме лъча по посока Ябланица – с три участъка и шест подучастъка. Да сме живи и здрави до края 2020 г. тук ще има магистрала и ще започнем строителството ѝ към Велико Търново\", обясни тогава Николай Нанков.\r\n„Искам да го снимате това тук и след година време да дойдете да видите какво ще бъде”, обърна се към репортерите премиерът. После предрече, че с магистрала „Хемус” брутният вътрешен продукт на този регион от страната ще се вдигне . Репортерът на в Плевен и отиде да види как се променя ландшафтът в района, през който ще минава бъдещата магистрала. За съжаление не откри нито промяна, нито строителство. Вероятно, защото до местните избори има цели четири месеца.    ", "date": "2019.07.04", "title": "Първата копка на магистрала \"Хемус\" в Плевенско все още е единствена (СНИМКИ)"}
{"url": "https://www.actualno.com/balkani/skandal-v-makedonija-pevica-izpja-himna-bez-imenata-na-goce-delchev-i-jane-sandanski-news_765483.html", "text": "    Нов скандал избухна в Северна Македония около , съобщава БНР.      По повод националния празник на Съединените щати днес на тържество в американското посолство певицата Тамара Тодевска промени текста на химна на южната ни съседка, в частта, в която се споменава революционерът със спорен произход.\r\nТодевска замени имената на Гоце Делчев, Питу Гули, Даме Груев и Сандански със \"Старо, младо, мъжко и женско на нозе се вдигнало\".   Въпреки променения текст изпълнението на химна беше аплодирано от гостите, сред които бяха президентът Стево Пендаровски, премиерът Зоран Заев, членове на правителството и опозиционният лидер Християн Мицковски.  Бурните реакции дойдоха по-късно, а певицата беше принудена да се извини официално от профила си във Facebook. В социалната мрежа тя обясни, че е променила текста непреднамерено в плен на емоцията и еуфорията.\r\nОбединената македонска диаспора, която беше против договори с Гърция и България, поиска извинение от посолството на САЩ и обвини певицата, че нарочно е променила текста на химна заради искането на България .\r\nАмериканското посолство в Скопие поднесе извинение. Правителството на Зоран Заев пък излезе с официално становище по случая, в което се казва, че е било получено уверение, че македонските традиции и герои ще бъдат почитани.     ", "date": "2019.07.04", "title": "Скандал в Македония: певица изпя химна без имената на Гоце Делчев и Яне Сандански"}
{"url": "https://www.actualno.com/sliven/sliven-otbeljaza-140-godini-ot-syzdavaneto-na-mvr-news_765490.html", "text": "    С поредица от празнични събития Областната дирекция на МВР в Сливен отбеляза 140-та годишнина от създаването на Министерството на вътрешните работи.      На 5 юли 1879 г. Княз Александър Батенберг подписва Указ № 1 за създаването на Министерство на вътрешните дела.\r\nКулминацията на честванията в Сливен днес започна на площад „Хаджи Димитър“ с приемане на строя от директора на ОДМВР старши комисар Димитър Величков и продължи с отслужването на водосвет и благодарствен молебен от Негово Високопреосвещенство Сливенския митрополит Иоаникий и церемония по поднасянето на венци и цветя  на признателност към подвига на загиналите за освобождението на България и на служителите на МВР, отдали живота си в служба на закона.\r\nНа последвалото тържествено събрание в зала „Сливен“, 206 служители на Областната дирекция на МВР бяха удостоени с награди и отличия.  „Съвременното общество, на което служим, разчита на нашия  професионализъм, отговорност и адекватни действия. 140 години не са много, за да променят очакванията на хората. Трябва да се стремим да отговорим на тези очакванията, както са го правили полицаите през годините, за да дадем повод за гордост на тези, които идват след нас. Полицейската работа е за тези, които имат сърце за нея, които горят с нея, които са мечтали да служат на закона и тази мечта определя живота им”, каза в приветственото си слово старши комисар Димитър Величков.\r\nВ емоционално обръщение към полицейските служители областният управител Чавдар Божурски, който е бивш директор на ОДМВР - Сливен, изтъкна, че служителите на реда ежедневно се сблъскват с противоречивата човешка природа. Те са хората на първа линия, без значение дали става въпрос за катастрофа, пожар, кражба, битов скандал или тежко криминално престъпление.  „Службата в МВР е за силни и достойни мъже и жени, за хора от една и съща кръвна група“, подчерта още той. „Срещу злонамерените внушения за вашата работа, които се разпространяват включително и в интернет, все пак има ефикасен антидот - изпълненият дълг и вашият професионализъм, в които аз силно вярвам“, заяви областният управител.\r\nКметът Стефан Радев изрази благодарност към работата и професионализма на служителите на МВР, като им пожела да изпитват удовлетвореност от това, което постигат. „Трябва по-често като общество да изразяване уважение и респект  към вашия труд”, изтъкна той.    По време на тържественото събрание старши комисар Димитър Величков връчи наградите „Полицай на месеца” и купите и медалите на победителите от спортния турнир по случай 140 години от създаването на МВР.\r\nПризът „Полицай на 2018 година” бе присъден на Ивелин Константинов, младши експерт в сектор „Противодействие на криминалната престъпност” към ОДМВР – Сливен, за неговата отлична работа и аналитичен подход при разкриването на тежък криминален случай с обир на банкомат в град Пловдив. ", "date": "2019.07.04", "title": "Сливен отбеляза 140 години от създаването на МВР"}
{"url": "https://www.actualno.com/plovdiv/marinov-akcijata-sreshtu-fabrikata-za-cigari-v-trud-e-podaryk-za-cjaloto-obshtestvo-news_765501.html", "text": "    „Акцията в Труд е подарък за цялото общество“.Така я определи вътрешният министър Младен Маринов, който присъства на тържество по случай 140 г. от учредяването на МВР. Тази порочна дейност нанася огромни щети за бюджета. Успехът е съвместен на много служби и най-вече на работата в екип, каза министърът, цитиран от БГНЕС.      По-рано днес прокуратурата проведе спецакция срещу мрежа за нелегални цигари в с. Труд и Граф Игнатиево, Пловдивско и разби фабрика,произвеждала фалшиви цигари. До този момент са арестувани 12 души, а готовата продукция е на стойност около 2 млн. лева.\r\nРъководителят на Спецпрокуратурата Иван Гешев коментира, че се установява има ли връзки и какви между тези фабрики и .\r\nМаринов отказа да даде повече подробности за акцията, тъй като се провеждат следствени действия. „Когато станем готови и прокуратурата прецени, че може да се изнася информация ще ви информираме“, каза в отговор на БГНЕС вътрешният министър.  Главният секретар на МВР Ивайло Иванов допълни, че има още обявени лица за издирване и броят на задържаните ще нарасне. „Работата, която предстои да се свърши е огромна. Това са огромни помещения и халета, поточни линии на две места. Има допълнително камион с цигари, който е на територията на Пловдив. Най-вероятно утре ще бъде направен оглед. Едва тогава ще се прецени на колко души и какви обвинения да се повдигнат“, каза Иванов.   Фабриката не е работила за българския пазар. „На място видяхме, че кутиите с цигарите са с гръцки надпис. Но дали са изнасяни за Гърция или са използвани като камуфлаж за заблуда на службите – на територията на България да търсим канал през Гърция, това е въпрос на анализ“, поясни Иванов без да уточнява от кога е работила фабриката.\r\nВътрешният министър коментира и планирания за утре протест на полицаи заради нощния труд. „За съжаление и на този празник ще има протести на синдикатите. Знаете, моята позиция, че това е специфичен труд и трябва да се заплаща допълнително. Към момента те получават минимума, надявам се да намерим средства, за да бъде заплащан на нормално ниво. Всичко е въпрос на постъпление в бюджета и на разпределение в самата система“, коментира министърът.    Министърът смята, че МВР е либерална структура и уважава решението на синдикатите да излязат на протест в деня на професионалния юбилей. „Въпреки, че има проблеми, колегите работят и днешната операция е резултат от денонощен труд“.\r\nВътрешният министър, председателят на парламента Цвета Караянчева, полицаи и дипломати присъстваха на тържествена церемония по случай 140-годишнината от създаването на МВР. Раздадени бяха над 800 специални плакета. ", "date": "2019.07.04", "title": "Маринов: Акцията срещу фабриката за цигари в Труд е подарък за цялото общество"}
{"url": "https://www.actualno.com/business/deputat-aec-kozloduj-e-v-top-10-na-naj-sigurnite-centrali-v-sveta-news_765505.html", "text": "    АЕЦ \"Козлодуй\" е една от 10-те най-сигурни централи и мисията на Международната агенция за атомна енергетика през 2012 г. го показа. Това заяви пред БНТ председателят на парламентарната комисия по енергетика Валентин Николов от ГЕРБ, който е бивш шеф на централата.      \"Сигурен съм в ядрената ни централа. В нея работят висококвалифицирани специалисти. Системата за сигурност на генератора е сработила, няма проблем\", увери Николов.   Депутатът съобщи, че ще се анализира спирането на Шести блок, който вчера , като най-вероятно причината за инцидента е лошо изработена или неправилно поставена част в генератора. Според него загубата за централата от четиричасовото спиране на Шести блок е около 5 млн. лева.\r\nНаскоро на двата реактора на АЕЦ \"Козлодуй\" е направено обследване, което е показало, че състоянието на метала е много добро и че те могат да работят още 30 години. Все още няма подадени оферти за , тъй като потенциалните инвеститори изчакват, обясни народният представител от ГЕРБ.  По повод рязкото поскъпване на цената на тока за бизнеса, продавана на борсата, Николов заяви, че пазарът е много динамичен, но на месечна основа цените на електроенергията у нас са сред най-ниските в Европа.\r\nВъв вторник енергийната комисия в Народното събрание и бизнеса преди да реши дали са необходими допълнителни мерки за регулиране на цената, така че да не бъде тя .   Николов коментира, че сключването на дългосрочни договори за доставка е най-разумното решение за индустриалците, така че да се предотвратят щети от манипулация с цените.    Валентин Николов съобщи, че се търси решение на проблема като посочи, че е възможно да бъдат внесени законови промени, които да задължат фирмите на ниско напрежение да излязат задължително на свободния пазар, за да се засили конкуренцията между тях и да се регулира цената, на която продават ток. ", "date": "2019.07.04", "title": "Депутат: АЕЦ \"Козлодуй\" е в топ 10 на най-сигурните централи в света"}
{"url": "https://www.actualno.com/politics/ninova-firmi-pecheleshti-obshtestveni-porychki-shte-finansirat-partiite-news_765508.html", "text": "    \"Новината днес не е, че . Новината е, че фирми, които получават обществени поръчки от правителството и общините, както и концесионери, ще финансират партиите\". Това написа лидерът на БСП Корнелия Нинова в страницата си във Facebook, коментирайки намаляването на партийните субсидии.      Нинова продължи атаката си срещу подкрепилите орязването на субсидиите ДПС, ГЕРБ и Обединени патриоти, определяйки ги като \"новата тройна коалиция\".   По-рано днес тя отправи 5 въпроса към вносителите на законопроекта за намаляване на субсидиите, като ги попита . Лидерът на БСП припомни думите на Борисов, че при минимална субсидия .\r\nТя предположи как ще работи новата система при субсидии от 1 лев. \"Спонсорираш властта, получаваш поръчка и концесия. Спонсорираш опозицията - получаваш НАП, ДАНС, РИОСВ и още над двадесет проверяващи служби\", смята лидерът на опозицията.  \"По-лошото е, че Борисов и ДПС отвориха плащанията от външни за България физически и юридически лица. Това е опасност за националната сигурност и държавния суверинитет\", написа още Нинова.  ", "date": "2019.07.04", "title": "Нинова: Фирми, печелещи обществени поръчки, ще финансират партиите"}
{"url": "https://www.actualno.com/america/silno-zemetresenie-udari-kalifornija-news_765511.html", "text": "    Земетресение с магнитуд 6,6 по скалата на Рихтер разтърси щата Калифорния в САЩ, съобщиха от Европейския сеизмологичен център.      Земният трус разлюля южната част на щата в 10.33 ч. местно време, 17.33 ч. по Гринуич. Епицентърът на земетресението е в слабонаселен район близо до Сиърлес Вали в района на Сан Бернардино, на 195 км северно от Лос Анджелис, на дълбочина 9 км.  Жители на щата съобщават, че са усетили земетресението силно за около минута. Трусът е усетен чак в Лас Вегас. Все още няма данни за пострадали, а материалните щети са минимални.  Магистралите в района на Сан Бернардино остават отворени. От летището в Лос Анджелис съобщават, че пистите не са засегнати и полетите продължават по график. ", "date": "2019.07.04", "title": "Силно земетресение удари Калифорния"}
{"url": "https://www.actualno.com/crime/specsydyt-vyrna-deloto-sreshtu-mitio-ochite-news_765512.html", "text": "    Специализираният наказателен съд върна делото срещу Димитър Желязков, по-известен като Митьо Очите, за коригиране.      Малко по-рано днес адвокатът му Илиян Василев поиска прекратяване на наказателното и съдебното производство с мотив, че са допуснати съществени процесуални нарушения.\r\nПо думите на защитата няма нищо вярно в тезата на прокуратурата, че Турция е предала Желязков на България, за да си го съди за каквото поиска. Адвокатите недоумяват спокойствието, с което прокурорите се опитват да отвлекат вниманието на съда.   Желязков, заедно с още 12 души са обвинени за ръководене на организирана престъпна група за изнудване, принуда чрез заплахи, палежи и разпространение на наркотици. Групата действала от януари 2013 г. до 2 август 2018 г. на територията на Бургас, Ямбол, Несебър и Слънчев бряг.  Останалите подсъдими по делото са дъщерята на Желязков - Станислава Желязкова, Карен Ованнисян, Йордан Въчев, Иван Найденов, Иван Пишиев, Калоян Колев, Радослав Николов, Венцислав Христов, Андрей Андреев, Пейко Янков, Пламен Петков и Юмер Мехмед. Последният беше обявен за общодържавно издирване от съда на 21 май. Тогава делото срещу Очите отново беше отложено.\r\nНа последното съдебно заседание от 14 юни делото срещу Митьо Очите отново не тръгна и от втория път. Според адвокат Илиян Василев, който защитава Желязков в съда това е: \"поредната нескопосана оперативна операция на някои прокурори в Спецпрокуратурата да осуетят разглеждането на делото\".\r\nПо време на днешното съдебно заседание прокуратурата счете, че гражданските искове са своевременно предявени, докато защитата не се съгласи с гражданските претенции, тъй като щял да се затрудни наказателният процес. Молбите не отговарят на изискването на закона и не е посочено откъде произтичат претендираните граждански претенции, посочиха адвокатите.     ", "date": "2019.07.04", "title": "Спецсъдът върна делото срещу Митьо Очите"}
{"url": "https://www.actualno.com/society/novinite-naj-vajnoto-za-denja-4-uli-news_765443.html", "text": "    Редакционният екип на ви представя най-важните новини за изминалия ден.       Народното събрание намали партийната субсидия на 1 лев за глас, както и финансиране на партиите чрез дарения без таван, включително и от фирми с държавно участие. Предложението на Министерски съвет и премиера Борисов, подкрепено от бюджетната комисия, бе прието със 119 гласа \"за\", 71 \"против\" и 16 въздържали се. \"  Народното събрание разреши политическите партии да получават дарения от физически и юридически лица. Текстът бе заложен в преходните и заключителни разпоредби на Закона за държавния бюджет за 2019 г., с които се изменя Законът за политическите партии. Мога да подмина критиката по мой адрес, като православен знам, че на друг е дадено правото да съди. Така основният фаворит за нов генерален директор на БНТ Емил Кошлуков отговори на критиките, че е представил неверни данни в междинния доклад за състоянието на телевизията пред СЕМ.     БНТ се намира в плачевно състояние. Телевизията е в ужасяваща криза. Това заяви Сашо Диков по време на изслушванията пред Съвета за електронни медии (СEМ) за избора на генерален директор на Българската национална телевизия (БНТ). Отрицателният прираст добива застрашаващи размери, сочи статистика на Националния център по обществено здраве и анализи.    \"Бих искала да задам пет въпроса към петима депутати: Мустафа Карадайъ, Делян Пеевски, Йордан Цонев, Валери Симеонов, Христиан Митев и към г-жа Менда Стоянова\", обърна се лидерът на БСП към опонентите си в парламента. Зам.-кметът по строителството и общинската собственост в Пловдив Димитър Кацарски е бил отстранен по разпореждане на премиера Бойко Борисов. Това потвърди самият премиер пред \"24 часа\". \"Сигналът срещу зам.-кмета по строителството и общинската собственост в Пловдив Димитър Кацарски беше изпратен до мен. Веднага наредих да бъде махнат този зам.-кмет, не може по този начин да се тормозят гражданите\", обясни Борисов. Той бе категоричен, че при всеки подобен сигнал ще бъде безкомпромисен. АЕЦ \"Козлодуй\" е една от 10-те най-сигурни централи и мисията на Международната агенция за атомна енергетика през 2012 г. го показа. Това заяви пред БНТ председателят на парламентарната комисия по енергетика Валентин Николов от ГЕРБ, който е бивш шеф на централата. \"Сигурен съм в ядрената ни централа. В нея работят висококвалифицирани специалисти. Системата за сигурност на генератора е сработила, няма проблем\", увери Николов. Остри реплики между депутатите и взаимни обвинения в популизъм съпътстваха дебатите по второ четене на промените в закона за бюджета, предвиждащи драстично намаляване на държавното финансиране на партиите. Депутатите отхвърлиха предложението на БСП неусвоените до 3 юни 2019 г. партийни субсидии да се върнат на държавния бюджет. Предложението беше направено от лидера на БСП Корнелия и група народни представители между двете четения на Закона за държавния бюджет. „За“ него гласуваха 67 народни представители, „против“ - 95 и „въздържали се“ - 8, с което той бе отхвърлен. Направената в навечерието на евроизборите първа копка на бъдещия пътен възел от магистрала „Хемус”, който ще свързва аутобана с пътя между Плевен и Ловеч, все още е единствена. Това установи репортер на при опита си да провери с какви темпове върви мащабното пътно строителство.\r\nОказа се, че на мястото, на което премиерът Бойко Борисов ентусиазирано обясняваше как магистралата ще промени живота на хората в няколко региона, сега няма жива душа. Няма и помен от багера и тежките камиони, които бяха докарани за символичната копка.\r\nПо асфалта на близо километровата отсечка, която свързва строителния обект с пътя Плевен-Ловеч, няма следи от нито от верижна, нито от друга техника. Единственият белег за някаква извършена пътно-строителна дейност е подравненият терен от няколко декара, който бе посетен от министър председателя при официалния старт на строителството. ", "date": "2019.07.04", "title": "Новините: Най-важното за деня, 4 юли"}
{"url": "https://www.actualno.com/society/na-trima-pochinali-se-rajda-samo-edno-dete-news_765286.html", "text": "    Отрицателният прираст добива застрашаващи размери, сочи статистика на Националния център по обществено здраве и анализи.      Само за първите три месеца на годината починалите българи са близо 29 хиляди души. Най-голяма е смъртността в столицата, където в последния им път са изпратени 5 230 българи. Втори по смъртност град е Пловдив, където животът си са загубили 2 884 души, а на трето място се нарежда Варна, където са извършени 2 087 погребения. Смъртността в Хасково, Стара Загора и Благоевград също е много висока спрямо броя на населението – в тези градове умират по около 300 души всеки месец, предаде БГНЕС.   Разликата между починалите и е особено стряскаща в градове като Видин – където на 452 починали са тримесечието са се родили едва 59 деца; в Перник – където има 428 погребения и 97 раждания; в Смолян – където на 97 новородени се падат по 405 починали; и в Разград – където за тримесечието са се родили 74 бебета, и са починали 484 души.\r\nОбщо за първите три месеца на годината са се родили близо 13 хиляди бебета, като традиционно най-висока раждаемост има в столицата – 3 497. На второ място отново е Пловдив с 1 578 нови бебета, и на трето – Варна с 1074 новородени. Отново традиционно ниска е във Видин, Перник, Ямбол, Смолян, и София област, където месечно се раждат под 70 деца.  Анализът сочи още, че за първите три месеца са починали 69 бебета до 1-годишна възраст, и са регистрирани 63 мъртвородени деца. Стара Загора е с впечатляващо високо ниво на мъртви новородени – цели 9 за тримесечието. За сравнение в двумилионна София са родени едва 11 такива бебета. ", "date": "2019.07.04", "title": "На трима починали се ражда само едно дете "}
{"url": "https://www.actualno.com/velikotarnovo/na-7-uli-chestvame-142-g-ot-osvobojdenieto-na-tyrnovo-programa-news_765387.html", "text": "    Община Велико Търново, Националният военен университет „Васил Левски”, Великотърновската Света митрополия и Регионалният исторически музей във Велико Търново организират честване на        , посветена на бележитата дата, ще се състои на при следния   Паметник на генерал Гурко   Приветствие от името на Генералния консул на Руската федерация в гр. Русе. Заупокойна молитва за загиналите за Освобождението, отслужена от Негово Благоговейнство свещеник Петър Иванов. Полагане на цветя на признателност.  Паметна плоча на загиналите - пред Военен клуб     Полагане на цветя в памет на загиналите за свободата на България.  Паметник „Майка България” Празнично слово. Поздравителна телеграма от побратимения град Твер, Руска федерация. Военен ритуал по полагане на венци и цветя на признателност. Химн на Р България. Празнично търновско хоро от фолклорни формации при НЧ „Нива-1898“, с. Балван  и НЧ „Просвета-1904“, с. Пчелище.    Музей „Възраждане и Учредително събрание“ Безплатна пешеходна обиколка с беседа по маршрут: музей „Възраждане и Учредително събрание“, музей „Затвор“, ул. „Гурко“, места и личности, свързани с Освобождението на Търново, паметник на ген. Гурко. Музеите  „Възраждане и Учредително събрание“ и „Затвор“ ще приемат посетители безплатно в рамките на работното време.  Сцена „Арт лято”- парк „Асеневци“ Концерт на група „Блато- злато“, българска фолклорна формация от САЩ.  Площад „Цар Асен І” Аудио-визуален спектакъл „Царевград Търнов- звук и светлина”. Освобождаването на Търново от османско владичество по време на Руско-турската война (1877 – 1878) е най-значимото събитие за града през XIX век. Репортажите на френските, испанските, руските и чешките кореспонденти ни дават възможност да възстановим събитията от месец юли 1877 г., когато градът е освободен от руските войски и българските опълченци.\r\nОт френският журналист Луи Клудион, представител на първия френски илюстрован седмичник Lillutration научаваме, че в града Търново, който е старата столица на България и седалище на патриарха, живеят около 3000 души. Военният кореспондент на вестник „Русские ведомости“ и художник М. П. Фьодоров, влязъл в Търново на 7 юли 1877 г. заедно с Предния отряд на генерал-лейтенант Йосиф Владимирович Гурко, отпечатва своите репортажи на страниците на „Илюстрованная хроника войны“. Отрядът на ген. Гурко настъпва според руския план по направлението Свищов – Търново – проходите в Стара планина – Стара Загора – Одрин, след успешното преминаване на река Дунав при Свищов. Използвайки стратегическата изненада, той влиза в битка с Търновския османски гарнизон при подстъпите към Търново. Османските части, наброяващи около 4000 войници губят битката и отстъпват към Омуртаг. Генерал Йосиф Гурко продължава настъплението и освобождава града. ", "date": "2019.07.04", "title": "На 7 юли честваме 142 г. от Освобождението на Търново (ПРОГРАМА)"}
{"url": "https://www.actualno.com/smolyan/nagradiha-dvama-doblestni-grajdani-v-smoljan-shefyt-na-policijata-s-pocheten-znak-news_765386.html", "text": "    Почетен знак от министъра на вътрешните работи получи шефът на полицията в Смолян старши комисар Николай Димов. От своя страна той награди днес двама смолянчани за доблест.      „Г-жа Емилия Кавалова бе отличена заради многократно оказано съдействие по превенция и разкриване на телефонни измами. Тя ни помогна и в работата по разкриване на убийството на затворника Георги Гривнев“, обясни пред журналисти Димов.\r\nЕмилия Кавалова работи като диспечер в таксиметрова фирма. Преди година с нейна помощ е бил установен и преносителят, нает за извършване на крупна телефонна измама.  Димов разказа, че другият награден – Иван Иванов, работи на Пампорово и от години оказва съдействие на полицаите в борбата с разпространението на наркотични вещества в курорта, за общо съдействие по сигурността и осигуряване на туристическия сезон.\r\nИванов е системен администратор в „Пампорово“ АД, под негово ръководство е цялото видеонаблюдение. \r\nПо думите му граждански дълг на всеки е да съдейства на полицията. Той каза, че никой не е застрахован и може да му се случи нещо, а тогава ще иска да се разреши проблемът му.    Той даже бил учуден, че получава наградата. Питал шефа на полицията дали наистина я заслужава, защото смятал, че това, което той прави, не е нищо особено и всеки трябва да съдейства.\r\n29 служители на Областната дирекция на МВР в Смолян са наградени с писмена похвала. За 6-има са изпратени предложения за повишение в степен на категория, които се утвърждават в министерството. Повод за отличията е 60-годишнината от създаване на Смолянската полицейска дирекция и 140 години МВР. „Звучи нескромно, но аз съм награденият служител с почетния знак на МВР. Аз възприемам тази награда като оценка на цялата областна дирекция. Това е висшето професионално отличие в министерството, дава се със заповед на министъра. Тъй като смятам, че дирекцията изпълнява основните й възложени задачи, очевидно такава е и оценката на ръководството на министерството“, коментира директорът ѝ старши комисар Николай Димов.  \r\nДнес полицията в Смолян получи шест нови автомобила от общо около 300 за страната.   \"Снощи получихме заповедта. Колегите от районните управления са тук, за да ги получат и още от утре ще се включат в осъществяване на сигурността, опазване на обществения ред, пътната безопасност, противодействие на битовата престъпност, обходи в малките и отдалечени населени места. Не се наложи да правим религиозна церемония по освещаване, тъй като те са осветени в София\", каза Димов. ", "date": "2019.07.04", "title": "Наградиха двама доблестни граждани в Смолян, шефът на полицията с почетен знак"}
{"url": "https://www.actualno.com/pleven/policija-i-jandarmerija-ohranjava-chetiri-nikopolski-sela-zaradi-evtanazija-na-svine-news_765270.html", "text": "    Полиция и жандармерия охранява от снощи четирите никополски села, в които днес започна заради открито огнище на по свинете. Решението за драстичната мярка срещу разпространението на опасното заболяване бе взето вчера в късния следобед от крисизния щаб на Областната епизоотична комисия в Плевен. Акцията е започнала в 8,00 ч. в , съобщиха жители на селото.      „Хората негодуват, защото са . Самото огнище е извън селото в една частна ферма. Евтаназията на животните започна от там. Във фермата са умъртвили 10 прасета, отделно други две – виетнамска порода, са умрели миналата нощ. После продължиха с евтаназия по другите дворове в селото. В четири части дома са унищожили общо още 10 прасета“, разказа пред кметът на Жернов Людмил Стоянов.   Фермата била в бивш стопански двор. Преди години семейство го взело под аренда. Фамилията обработвала земи и отглеждала животни – коне, понита, патки, гъски, прасета. Преди няколко дена им умрели 3 прасета, а пробите показали, че са били заразени с африканска чума.\r\n„Собствениците на убитите прасета питаха дали ще бъдат компенсирани по някакъв начин. Отговориха им, че , би трябвало да получат обезщетения. За останалите явно няма да има“, допълни Стоянов.  Акцията е продължила и в селата Въбел, Муселиево и Евлогиево, които попадат в 3-километровата зона около огнището на заразата.\r\n„Напрежение при нас няма. Ние сме малко село с доста възрастни хора, които вече рядко гледат такива животни. В частните дворове има 2-3 свине, не повече“, каза пред Таня Русанова, кмет на Евлогиево. ", "date": "2019.07.04", "title": "Полиция и жандармерия охранява четири никополски села заради евтаназия на свине"}
{"url": "https://www.actualno.com/politics/parlamentyt-odobri-darenija-za-partii-ot-firmi-spored-bsp-danyk-korupcija-news_765401.html", "text": "    Народното събрание разреши политическите партии да получават неограничени дарения от физически и юридически лица .      Текстът бе заложен в преходните и заключителни разпоредби на за 2019 г., с които се изменя Законът за политическите партии.   Народните представители приеха редакционната поправка, направена от лидера на НФСБ Валери Симеонов. Депутатите въведоха изисквания за юридическите лица, които могат да финансират партиите под формата на дарение. Съгласно текстовете те не могат да бъдат с просрочени публични задължения или да са регистрирани в юрисдикции с преференциален данъчен режим . Отпадна обаче предложението на Валери Симеонов за таван на получаваните дарения от 8 млн. лв. за една календарна година.  В отрицателен вот зам.-председателят на ПГ на „БСП за България“ Драгомир Стойнев заяви, че е гласувал против, защото управляващите са въвели данък корупция за българските фирми . Депутатите задължиха общините да предоставят безвъзмездно офиси на политическите формации.\r\nВ хода на дебатите лидерът на БСП на законопроекта. Тя попита \"ще имат ли право фирми, които имат задължение към бюджета на България, да спонсорират партии, които управляват в момента България. Освен това, ще имат ли право фирми, които получават обществени поръчки да спонсорират партии, които участват в управлението на страната и раздават обществените поръчки? Трети въпрос – ще могат ли фирми, регистрирани в офшорни зони, да финансират партии в България? Четвърто - ще могат ли религиозни юридически лица – български и чужди да финансират български партии? Петият въпрос е, ще могат ли НПО – български и чужди, като юридически лица с нестопанска цел да финансират български партии?\"\r\n\"Корнелия Нинова няма основание да обединява предложението ни за таван на даренията с това на ДПС\", отговори лидерът на НФСБ Валери Симеонов. „Взех това изказване, защото бях предизвикан. Естествено, че не мога да приема начина, по който искате да получите обяснение и отговор на нашето предложение.       За пореден път с манипулация вие ни вкарвате в едно общо предложение с това на Мустафа Карадайъ, Делян Пеевски и Йордан Цонев. Не, ние имаме друго предложение, което е различно. Нямате основания да обединявате тези предложения и да търсите отговор на общо предложения. Нашето предложение е направено точно с идеята и в него е заложено възможността за подпомагане на политическите партии като една друга мярка като една алтернатива на невъзможността една политическа сила, особено по-малка такава да се издържа с един лев субсидия.\r\nОт друга страна обаче ние залагаме таван на тези , с което показваме и доказваме, че по никой случай не става въпрос за неограничено субсидиране“, каза още Симеонов. Както обаче стана ясно, предложението на Симеонов за таван от 8 млн. лв. за една календарна година беше отхвърлено.\r\nСтана ясно още, че партийната субсидия от 1 лв. за действително получен глас влиза в сила от деня на обнародването на измененията в Закона за държавния бюджет за 2019 г. в \"Държавен вестник\". Това реши Народното събрание по време на гласуването на текстовете от законопроекта.\r\nПървоначално заложеното бе законът да влезе в сила със задна дата от 1 юли 2019 г., но председателят на Бюджетна комисия и депутат от ГЕРБ Менда Стоянова направи редакционна поправка той да влезе в сила при обнародването му в \"Държавен вестник\". От своя страна секретарят на ПГ на \"БСП за България\" Филип Попов заяви, че за това няма мотиви. Той предложи законът да влезе в сила от 1 октомври 2019 г.\r\nПредложенията на БСП и ДПС за изменения в социалните и данъчните закони, направени между двете четения на Закона за бюджета не бяха подложени на гласуване в зала, защото противоречат на първоначалния замисъл на внесения законопроект, а именно намаляване на партийните субсидии. Такъв бе аргументът на председателя Менда Стоянова. Същото се случи с тези предложения и на заседанието на водещата по законопроекта Бюджетна комисия на 20 юни.       ", "date": "2019.07.04", "title": "Парламентът одобри дарения за партии от фирми, според БСП - \"данък корупция\""}
{"url": "https://www.actualno.com/politics/ninova-pita-s-primeri-koj-shte-sponsorira-politicheskite-partii-news_765362.html", "text": "    \"Бих искала да задам пет въпроса към : Мустафа Карадайъ, Делян Пеевски, Йордан Цонев, Валери Симеонов, Христиан Митев и към г-жа Менда Стоянова\", обърна се лидерът на БСП към опонентите си в парламента.      Първият ми въпрос е, ще имат ли право фирми, които имат задължение към бюджета на България, да спонсорират партии, които управляват в момента България?    Освен това, ще имат ли право фирми, които получават обществени поръчки да спонсорират партии, които участват в управлението на страната и раздават обществените поръчки? Трети въпрос – ще могат ли фирми, регистрирани в офшорни зони, да финансират партии в България?   Четвърто - ще могат ли религиозни юридически лица – български и чужди да финансират български партии? Петият ми въпрос е, ще могат ли НПО – български и чужди, като юридически лица с нестопанска цел да финансират български партии? \"Не виждам никой от вносителите на тези текстове освен г-н Валери Симеонов, но не вярвам, че той ще се наеме да отговаря от името на вносителите: Карадайъ, Пеевски и Цонев, още по-малко от г-жа Стоянова.       Все пак искам някой да отговори на тези въпроси. От отговора ще стане ясно за какво става дума в тези предложения по закона“, допълни Нинова.\r\nПоканете вносителите на предложението фирми да финансират партиите – няма представители на Министерство на финансите, премиер, нито вносители.\r\nПризивът беше в рамките на дебата по Закона за държавния бюджет във връзка с партиите да могат да получават дарения от физически и юридически лица, Това беше поредният призив от страна на БСП в рамките на днешните разисквания за и Министерски съвет.\r\nКорнелия Нинова няма основание да обединява предложението ни за таван на даренията с това на ДПС, отговори лидерът на НФСБ Валери Симеонов.      „Взех това изказване, защото бях предизвикан. Естествено, че не мога да приема начина, по който искате да получите обяснение и отговор на нашето предложение.\r\nЗа пореден път с манипулация вие ни вкарвате в едно общо предложение с това на Мустафа Карадайъ, Делян Пеевски и Йордан Цонев. Не, ние имаме друго предложение, което е различно. Нямате основания да обединявате тези предложения и да търсите отговор на общо предложения. Нашето предложение е направено точно с идеята и в него е заложено възможността за подпомагане на политическите партии като една друга мярка като една алтернатива на невъзможността една политическа сила, особено по-малка такава да се издържа с един лев субсидия.\r\nОт друга страна обаче ние залагаме таван на тези дарения , с което показваме и доказваме, че по никой случай не става въпрос за неограничено субсидиране“, каза още Симеонов.\r\nТой посочи, че може да даде примери на изнудване от страна на управляващите партии. Симеонов предложи да не може да се получават дарения от от юридически лица, еднолични търговци с публични задължения към държава и община, регистрирани в държави и територии с преференциален данъчен режим, както и такива, които изпълняват обществени поръчки. ", "date": "2019.07.04", "title": "Нинова пита с примери: Кой ще спонсорира политическите партии?"}
{"url": "https://www.actualno.com/burgas/burgaskite-policai-otbeljazvat-profesionalnija-si-praznik-news_765323.html", "text": "    140 години от създаването на МВР чества бургаската полиция. На церемонията присъстваха представители на различни институции, ветерани, граждани, които честитиха празника на полицията лично или с поздравителни адреси. Тържеството беше повод и за своебразен отчет за съвместната работа на ОДМВР-Бургас и другите институции. Администативният ръководител на Апелативна прокуратура Любомир Петров каза пред присъстващите:      „Държа специално да ви поздравя за постигнатите резултати през изминалата година по предотвратяване, разкриване и разследване на извършените престъпления, както и по опазване на обществения ред. Впечатляващ е фактът, че за трета година отчитате намаляване на регистрираните претъпения. За изминалата година са 19% по-малко, което е показателно за вашата превантивна дейност. Държа да подчертая, че специално в Бургас, все по-често се взимат мерки „задържане под стража“ спрямо честите извършители на престъпления. Няма как, когато извършителите са в ареста да не спадат регистрираните престъпления“. „Благодаря, че положихте огромен труд при вземане на решения и поемане на отговорност в полза на обществото. Все качества, достойни за уважение и следване от нашите по-млади колеги. Благодаря на всички наши партньори, неправителствени организации, институции, медии и граждани, които ни подкрепят в нелеката ни мисия да служим на хората, защото да си полицай не е само професия, да си полицай е призвание“, каза директорът на ОДМВР-Бургас старши комисар Калоян Калоянов.  Най-достойните полицейски служители получиха плакети за своята всеотдайна работа. Наградени бяха и децата участвали в национални шампионати по джиу джицу, които се състезават от името на бургаския полицейски клуб.     В края на церемонията бяха поднесени цветя в памет на служителите на МВР, загиналите при изпълнение на своя граждански и професионален дълг. ", "date": "2019.07.04", "title": "Бургаските полицаи отбелязват професионалния си празник"}
{"url": "https://www.actualno.com/music/mohorizons-koza-mostra-stefan-vyldobrev-s-obichajnite-zapodozreni-onyx-hayesy-i-mark-foggos-skasters-prez-ljatoto-v-majmunarnika-news_765412.html", "text": "     Mo’Horizons, Koza Mostra, Стефан Вълдобрев с Обичайните заподозрени, ONYX, Hayes&Y, Mark Foggo's skasters и още куп страхотни банди и разнообразни събития очакват гостите на култовия клуб “Маймунарника” това лято! На прохлада под дърветата в парка, място за среща и забавление ще намерят фенове на различни музикални стилове, малки, големи и още по-големи купонджии обединени от страстта да се забавляват под открито небе. През юли, август и септември програмата на клуба включва дневни музикални събития, пазари, тематични партита, old school и реге вечери, виц дуели и какво ли още не, а повечето от тях са с вход свободен!      Всяка седмица от началото на юни по идея на “Маймунарника” тече единствена по рода си поредица от концерти със заглавие “ SUMMER DISTORTION – сцена за независима музика” . Веднъж седмично SUMMER DISTORTION подкрепя, дава възможност и сцена за изява на независими български музиканти и некомерсиални групи, някои от които стъпват за първи път на професионална сцена. Събитието е тематично всеки път и в една вечер събира близки по стил банди. Входът е свободен. Подробности по програмата и участниците в SUMMER DISTORTION можете да намерите на страницата на Маймунарника във фейсбук , a следващите издания са на 9 юли (с The Black Swells, Maze Hunters, The Dead Captain), 17, 24 и 30 юли (участниците за тези дати ще бъдат обявени скоро).\r\nA ето и най-горещите предстоящи концерти от лятната програма:\r\nУтре вечер, 5 юли , германската бразилектро формация Mo’Horizons пристига в София за ексклузивно live шоу в клуб “Маймунарника”! Обичаното дуо е добре познато по света и у нас и съвсем логично сме в очакване да отпием отлично балансиран коктейл от bossa nova, funk, soul, latino и electro. Именно с този невероятен микс от стилове, влияния и страхотен вкус Mo’Horizons влизат в историята на световната музика, където са хитовете им “Yes Baby Yes”, “Foto Viva” и много други. В петък вечер ще се отдадем на музиката за душата, а началото е в 21.00 ч. Билети все още се намират в системата на Eventim.bg ( ) или на място.  Следващата седмица, на 11 юли пристига една от най-подходящите за сцената на “Маймунарника” балкан-ска банда - Koza Mostra ! Те са пълни с енергия, която завладява още с първите акорди. След участието си в “Евровизия” 2013, групата успя да се превърне в една от най-известните и обичани балкан-ска банди в  Европа. Музиката им е елегантна смесица от различни стилове - ска,  рок, пънк, инди и традиционна гръцка музика и с лекота прекосява всякакви граници. Концертите им на живо са истински фурор, а шесторката вече няма търпение за поредната си среща с родната публика! Билети има в системата на еventim.bg ( ), а можете да закупите и на място.\r\nНа 18 юли на сцената ще стъпят Стефан Вълдобрев и Обичайните заподозрени , които знаят най-добре как да забавляват малки и големи! Не случайно бандата не се спира през последните две-три години и абсолютно заслужено не спира да се радват на всенародната любов!    На 25 юли е време на сцената да се качи американската хардкор хип-хоп банда  ONYX ! Това ще е поредното посещение на Sticky Fingaz и Fredro Starr на наша територия и първото след излизане на посдният им осми по ред албум “100 Mad”, който се появи на 31 май тази година. През годините ONYX са неуморни, издавайки редица съвместни и солови проекти, придържайки се към познатият хардкор стил и любовта на феновете си.\r\nВ края на август любимата ни българска група зад граница - Hayes&Y ще представи новото си EP “safeplace” с традиционно голям концерт – този път в “Маймунарника”. В последните години момчетата се подвизават в Лондон, но не пропускат възможност за среща с българските си фенове. Концертите им са истински празник и сме сигурни, че и 24 август ще се превърне в такъв. В продажба са ограничено количество билети на цена от 10 лв.,след изчерпването им ще бъдат по 15 лв., а на място – 20 лв. Билети за това събитие се продават в bilet.bg ( ). Mark Foggo's skasters е сред най-известните ска банди в света, a едва ли има човек, кoйто да не е припявал на вселенският му хит “Hashish from Amsterdam”.\r\nЕмблематичният Mark Foggo ще пристигне в София с чисто нов албум - “Ska Pig Returns”, за който казва: “След повече от 3000 шоуто до сега – това е само началото!!!!” На 12 септември наред с новите, очакваме и всички най-яки стари хитове на бандата, а с Mark Foggo’s skasters -  градусът на настроение е гарантиран!   Билети за това и всички събития на “Маймунарника” се продават на и още в Билетен център в НДК, Билетна каса на зала “Арена Армеец”, книжарници Ориндж, бензиностанции ОМВ и други. Билети (ако все още има) ще се продават и на място на входа на клуба.\r\nСледете програмата на събитията и елате на живо - на сянка и прохлада в “Маймунарника”\r\nA тази вечер (4 юли) ще сме с Ревю, Kottarashky and the rain dogs и Мерудия. Началото е в 20.00 ч ", "date": "2019.07.04", "title": "Mo’Horizons, Koza Mostra, Стефан Вълдобрев с Обичайните заподозрени, ONYX, Hayes&Y и Mark Foggo's skasters през лятото в Маймунарника"}
{"url": "https://www.actualno.com/curious/dneven-horoskop-za-5-uli-news_765415.html", "text": "     Овен       Този петък бъдете честни с партньора ви. Наяве може да излезе ваш опит за манипулация. Ще се наложи да давате обяснения. Телец Този петък не разчитайте на случайността. Ако искате да получите нещо трябва да си го поискате. Никой не може да отгатва чуждите мисли.   Близнаци Този петък е много вероятно да осъзнаете неприятна истина. Каквато и да е тя - това е по-добрият вариант от това, да живеете в заблуда. Рак     Този петък рискувате да допуснете грешка, свързана с личния ви живот. В същото време, ако сега се постараете ще си спестите доста неприятности в бъдеще. Лъв Този петък успехът ви ще се състои в правилното разпределение на задачите. Сега може да си позволите повече свобода, за да имате време за себе си. Дева През този ден не доверявайте свои тайни. Бъдете нащрек за всеки опит да се измъкне информация за вас.   Везни Това е ден, в който да помислите за етапа, на който се намира връзката ви. Сега може да си дадете сметка до къде сте стигнали и искате ли да продължите.    Скорпион Този петък не си отказвайте в нищо. Трябва да сте доволни, за да можете да бъдете добри с другите. Стрелец Това е добър ден за покупки и вложения, свързани с развитието и образованието. Не пропускайте да посетите книжарница. Козирог    Този петък ще получите добра новина, свързана с финансовото ви състояние. Бъдете горди с постижението си и отпразнувайте събитието. Водолей Този петък не предприемайте, каквито и да било промени в личния ви живот. Сега е време за спокойствие, а не за промени. Риби Този петък се освободете от някое задължение. Умората ви е в повече и имате нужда да се разтоварите. Вечерта не пропускайте забавлението. ", "date": "2019.07.04", "title": "Дневен хороскоп за 5 юли"}
{"url": "https://www.actualno.com/society/ekoglasnost-sezira-dans-prokuraturata-nap-i-njakolko-ministerstva-zaradi-karierata-v-belashtica-news_765369.html", "text": "    \"Екогласност\" ще сезира ДАНС, прокуратурата, НАП, Министерството на енергетиката и МОСВ с нови сигнали за нарушения, свързани с кариерата за скални материали до Белащица. Това обяви на пресконференция в БТА председателят на \"Екогласност\" Емил Георгиев, предаде репортер на .      Георгиев е категоричен,  че става въпрос за незаконен добив на подземни богатства  с вредно въздействие на околната среда и здравето на хората  от страна на концесионера  \"Холсим кариерни материали Пловдив\" АД, както и за бездействие на държавните органи. \"Екогласност\" настояват и за оставките на тримата директори на районните инспекции по околната среда в Пловдив Монтана и Бургас.\r\n\"Министерството на енергетиката е констатирало, че фирмата си позволява извън границите на предоставената му концесия, което потвърждава многобройните сигнали, които „Екогласност” и жителите на селата Белащица, Брани Поле, Брестник, Марково, Куклен, Гълъбово и Цар Калоян са подавали многократно до държавните институции в продължение на повече от 2 години\", изтъкна Георгиев. По думите му оформена е голяма екологична опасност в района на кариера Белащица.\r\n„В резултат на хищническа дейност на компания „Холсим кариерни материали Пловдив\" АД при добив на скални материали от находище Белащица природата на около 200 декара концесионна площ така брутално се унищожава, че в скоро време един прословут връх Калян, който предпазва  селата, две общини и особено квартал „Тракия“ в Пловдив от резки климатични промени, е на път да изчезне\", алармира председателят на \"Екогласност\". Той уточни, че фирмата майка на концесионера е със съдебна регистрация във Швейцария и че \"концесията е предоставена на 22 декември 2000 г., с решение, разписано от ангела на демокрацията Иван Костов за срок от 20 години\". От тогава насам, по думите му, с пълна мощност при драстични нарушения на поетите от концесионера с договора ангажименти за което \"Екогласност\" са реагирали с много сигнали и протести.  \"В резултат на взривни дейности многократно се превишава нормата на запрашеност на въздуха, има статистика, че рязко се увеличават белодробните заболявания, особено на малките деца – над 10 пъти\", посочи Георгиев. \"Тази фирма не просто копае и добива инертни материали, а копае в здравето на дечицата\", коментира той.  Има напукани къщи в района на Белащица, участието на пътя, който е републикански път е силно замърсен с отпадъци от производствената дейност и се създават предпоставки за катастрофи, алармира още Георгиев.\r\n\"Фирмата концесионер самоволно е разширила границите на добив на скални материали, т.е. имаме достатъчно основания да твърдим, че там има незаконен добив. Тази фирма си позволява кражба на подземни богатства, които по Конституция принадлежат на гражданите на България\", категоричен е Георгиев. Според него тези нарушения са доказани от \"Екогласност\" и са достатъчно основание да се прекрати концесията.\r\n\"Държавните органи засега се ослушват, може би защото фирмата има седалище в Швейцария, но вероятно проблемите няма да свършат с това, защото тази фирма е подала на още 50 декара за 25 години в границите на историческия връх цар Калоян\", добави Георгиев.    Констатираните от \"Екогласност\" нарушения са дали основания на Министъра на енергетиката да санкционира фирмата с 50 000 лв., но в наказателното постановление, което е от  21 май тази година има важен пропуск, алармира още Георгиев и уточни, че става въпрос за разпоредби на Закон за подземните богатства, според които наред с глоба и имуществена санкция следва да се отнемат в полза  на държавата добитите подземни богатства и техническите средства. Той показа чрез видеоклип техниката, която пъпли по склоновете на връх \"Калоян\" и съобщи, че санкцията е обжалвана.   Колко загуби продължава да причинява на държавата швейцарския инвеститор и дали безнаказано българска фирма може да ползва природните богатства на Швейцария; защо при доказани нарушения държавните органи не упражняват нужния контрол за да прекратят кражба на държавна собственост, питат от \"Екогласност\" и настояват за отговори.\r\nРегионалната инспекция по околна среда прикрива нарушенията, убеден е Емил Георгиев. Той посочи, че през януари тази година е постъпил поредният сигнал за . \"Регионалната инспекция издаде предписание по тарикатски начин - без посочени крайни срокове за мерки срещу  запрашеността на въздуха, в резултат на което на 27 януари наказателното постановление пада  в съда\", разказа Георгиев. Това не е единствената регионална инспекция, която прикрива нарушения в опазването на околната среда, изтъкна той и посочи като подобни примери Видин, където има цех за изгаряне на гуми и безумните строителства около  Созопол и ролята на РИОСВ в Бургас.\r\n\"Настояваме за среща с министъра на околната среда, на което ще искаме освобождаване на тримата директори на РИОСВ в Пловдив, Монтана и Бургас\", заяви Георгиев.\r\n\"Ако МОСВ не се съобрази с нашите искания да се намесва там където се извършват безумни посегателства срещу природата ще се  сблъска с нашия гняв\", заплаши Георгиев и обяви, че \"Екогласност\" подготвят нов протест.   Той изрази надежда институциите да реагират на новите сигнали и исканията на защитниците на природата в района на кариерата. \"Настояваме да се спазят  изискванията на Закона за подземните богатства и да се отнеме цялата техника, извършила незаконен добив, както и да се извърши комплексна проверка за нарушения срещу околната среда и влошаване параметрите на водите и въздуха\", подчертаха от \"Екогласност\".   Павел Емишев, общински съветник в район \"Родопи\", към който е , изтъкна, че кариерата не разполага с водоизточник, за да извършва оросяване на терена против запрашаване на въздуха и че общинският съвет на община \"Родопи\" се противопоставя на този начин на добив на инертни материали. Той също упрекна районната инспекция по околна среда в бездействие. За 1 година има 5 проверки от РИОСВ, наложени актове за  около 2000 лв., посочи той и за сравнение изтъкна: \"Ако имаш павильонче за банички и не чукнеш баничка ще те затворят за една седмица минимум, но ако добиваш инертни материали и тровиш хората, ще ти наложат акт от 2000 лева\". Повечето актове се обжалват и не издържат в съда, така че не се стига до ефективно наказване на нарушителя и тази практика, може би е умишлена, предположи общинският съветник.\r\nЗаради взривяванията и вибрациите в района е в опасност и един  от най-старите храмове \"Свети Георги\", алармираха още от \"Екогласност\" и съобщиха, че възнамеряват да сезират и Министерството на културата. \"Няма  да мирясаме. Първите, които ще усетят нашия гняв, са МОСВ\", заяви Емил Георгиев. \"Ако този път компетентните държавни органи не предприемат действия, тази пресконференция ще бъде пренесена в Брюксел\", закани се още той.\r\nГеоргиев съобщи по повод презастрояването по Черноморието, че от 2006 г. \"Екогласност\" води битка за опазване на дюните. \"В момента най-горещата точка за строителство е Созопол. В района на остров \"Св. Тома\" се извършва  огромно строителство върху самия плаж. МОСВ не се задейства, въпреки нашите сигнали. Там се предвиждаха 10 басейна върху плажа. След като  не  се взеха мерки там продължи строителството под формата на брегоукрепване, което е безумие, защото там  няма свлачищни  процеси\", алармира Емил Георгиев. \"Как да идват туристи като не е сигурно дали някой бетоновоз няма да се изсипе върху тях или някоя тухла няма да падне  върху главата на туриста и как като шезлонг и чадър струват  40 лв.\", добави председателят на \"Екогласност\". ", "date": "2019.07.04", "title": "\"Екогласност\" сезира ДАНС, прокуратурата, НАП и няколко министерства заради кариерата в Белащица"}
{"url": "https://www.actualno.com/varna/ekoskauti-pomagat-na-dyrveta-v-morskata-gradina-vyv-varna-news_765356.html", "text": "    Днес в морската ни столица ще се проведе една добра инициатира, която има за цел да активизира местните младежки общности да опазват и да се грижат за растителни видове и зелени зони в град Варна.      Екоскаути и специалисти (еколози и лесовъди) ще запознаят граждани с възможностите да се подпомагат болни дървета в градските паркове, както и с добри практики за опазване на околната среда. Еко скаути - защитници на растенията подпомагат зелената система в градски условия, поддрържат застрашените зони чрез опазване на болни растения, дървета, тяхното съхраняване и облагородяване.   Организаторите на събитието призовават да споделим заедно послания в духа на доброволчеството и отговорноста към заобикалящата ни градска природа. Те канят всички залаещи да се присъединят към акция днес от 16:30 часа на входа на Морската градина във Варна. ", "date": "2019.07.04", "title": "Екоскаути помагат на дървета в Морската градина във Варна"}
{"url": "https://www.actualno.com/plovdiv/razkriha-dve-nelegalni-fabriki-za-cigari-kraj-plovdiv-news_765406.html", "text": "    Две фабрики, в които са се произвеждали нелегални цигари, са разкрити днес край Пловдив. Едната е в индустриалната зона около село Труд, другата е по- близо до село Граф Игнатиево. Задържани са 15 работници в момент на производство . Полицията обискира фабриките, там са зам. главният прокурор Иван Гешев, директорът на агенция \"Митници\" Георги Костов и главният секретар на МВР Ивайло Иванов. Очаква се да пристигне и министър- председателят Бойко Борисов.      През август миналата година полицията в Пловдив разкри четири свръхмодерни фабрики за незаконно производство на цигари в Дупница, Тутракан и Горна Оряховица, както и съоръжение за тютюн край пазарджишкото село Калугерово. Тогава бяха повдигнати обвинения на 23 лица.   Едва вчера на брифинг премиерът съобщи, че от 11 тона нарязан безакцизен тютюн , а незаконната търговия с цигари за първото тримесечие на 2019 година е с 2% по-ниско спрямо същия период от миналата година. ", "date": "2019.07.04", "title": "Разкриха две нелегални фабрики за цигари край Пловдив"}
{"url": "https://www.actualno.com/europe/zapochna-audiencijata-na-putin-pri-papata-news_765416.html", "text": "    Започна аудиенцията на Владимир Путин при папа Франциск, съобщават руските медии.      В делегацията на руския президент са министърът на здравеопазването Вероника Скворцова, съветникът на президента Юрий Ушаков и говорителят на Кремъл Дмитрий Песков.\r\nПо време на визитата си в Рим Путин освен че ще разговаря с папата, ще има и срещи с популисткото правителство на Италия, което призова за облекчаване на санкциите, въпреки продължаващата криза на Москва със Запада, предаде АФП, цитирани от БГНЕС. \r\nИсторическият център на Рим е блокиран от съображения за сигурност – движението по 50 улици е преустановено и италианските медии съобщават, че сигналите на мобилните телефони могат да бъдат заглушени.  Медиите припомнят, че крайнодесният вицепремиер Матео Салвини често изразява адмирации по адрес на Путин и неговото коалиционно правителство защитава преразглеждането на санкционната политика на ЕС към Москва. В навечерието на визитата си в Рим Путин похвали Салвини и неговата партия \"Лига\" за това, че имат \"гостоприемно отношение\" към Русия.\r\n\"Те настояват за бързо премахване на антируските санкции, въведени от САЩ и ЕС,\" каза Путин в интервю за в. „Кориере дела Сера“.\r\nСалвини е посещавал Москва и оттам има негови снимки, носещ пропутински фанелки.    Според руските медии диапазонът на разговорите на Путин в Рим ще е доста широк: от отношенията между Русия и ЕС, през ситуацията в Сирия, Украйна и Либия както и случая с иранската ядрена програма.\r\nВсъщност отношенията между Ватикана и Русия не са гладки, доколкото Руската православна църква често обвинява Каторлическата църква в опит да принуди Русия, която е православна,  да споделя позициите на Ватикана.\r\nПрез 2016 г. папата имаше историческа среща с руския патриарх Кирил в Куба, което е първа среща на главите на двете най-големи християнски църкви от схизмата през XI век. ", "date": "2019.07.04", "title": "Започна аудиенцията на Путин при папата "}
{"url": "https://www.actualno.com/kustendil/kustendilsko-selo-se-podgotvja-za-praznik-na-peperudata-2019-news_765397.html", "text": "    На 6-ти юли, събота, в село Полска Скакавица, община Кюстендил, ще се проведе  „ Празник на пеперудите ” 2019.      Организатори на тазгодишното издание на празника са Община Кюстендил, Регионално Сдружение за Реформа и Развитие „Роден край”, ОУ „Христо Ботев”-гр. Кюстендил, кръжоци и клубове по интереси в други училища в община Кюстендил. Интересът към празника го налага като ежегоден, като тази година програмата е разширена и включва активности, спортни игри, демонстрации, традиционния карнавал, както и поход до Полско-Скакавишкия водопад.  Събитието ще се проведе със съдействието на ПСС, БЧК, Воден клуб към ТД „Осогово“ и Клуб за екстремни спортове. с. Палска Скакавица 09:30 – Поход  ЖП гара „Полска Скакавица“ – Полско-Скакавишки водопад – двора на училището в с.Полска Скакавица:\r\n11:00 – 12:00 Спортни игри и активности\r\n12:00 – 12:30 Карнавал, снимки и демонстрации на тематични облекла    12:30 – 13:00 Награждаване\r\nс.Раждавица, м. „Чардака“ – параклис „св. Атанасий“\r\n14:00 – 17:30 – Образователни игри\r\nОбучителни активности:\r\nПлетене на гривни и кошници;  Произход и значение на българската шевица;   Демонстрации: ПСС, БЧК, Воден клуб към ТД „Осогово“, Клуб за екстремни спортове. ", "date": "2019.07.04", "title": "Кюстендилско село се подготвя за \"Празник на пеперудата\" 2019"}
{"url": "https://www.actualno.com/balkani/zatvoriha-akropola-zaradi-jegite-v-atina-news_765431.html", "text": "    Акрополът ще бъде затворен за посещения днес и утре следобед заради високите температури, достигащи 44 градуса, предаде АФП, като се позовава на съобщение на гръцкото министерство на културата.      Археологическият обект е обичайно отворен всеки ден в продължение на 12 часа от 08.00 часа сутринта.   Заради високите температури Акрополът ще бъде затворен за посещения днес между 13.00 и 16.00 часа, се посочва в съобщението на министерството и се уточнява, че същата мярка ще бъде приложена и утре, ако температурите останат същите.\r\nАкрополът не за първи път е затварян заради високи температури. Властите се опасяват от прилошаване на туристи по време на жегите през лятото.  Според метеорологичните прогнози температурата в Гърция ще надхвърли 40 градуса днес и утре. ", "date": "2019.07.04", "title": "Затвориха Акропола заради жегите в Атина"}
{"url": "https://www.actualno.com/europe/prisyda-za-bivsh-norvejki-ministyr-zaradi-seksualno-nasilie-sreshtu-tyrseshti-ubejishte-news_765429.html", "text": "    Бивш министър в норвежкото правителство бе осъден на пет години затвор за сексуално насилие над трима търсещи убежище мигранти в продължение на няколко години, съобщи прокуратурата в четвъртък, цитирана от БГНЕС.      72-годишният Свейн Лудвигсен, бивш министър на рибарството, бе осъден за злоупотреба със своята длъжност като управител на провинция  и експлоатиране на уязвимото положение на трима млади мъже, единият от които има леко умствено увреждане.\r\nПрисъдата бе постановена в сряда, но ден след това бе публикувана.\r\nЗлоупотребата с мъжете на възраст между 25 и 34 години се е случила между 2011 и 2017 г. според съдебните документи, видени от АФП.  Жертвите съобщиха на съда, че Лудвигсен, който сега е пенсионер, им е предложил жилище и работни места в замяна на сексуални услуги.\r\nДвама от тримата мъже също бяха загрижени, че техните разрешителни за пребиваване биха могли да бъдат оттеглени, ако не се били съгласили.\r\nЛудвигсен винаги е отричал да е правел нещо незаконно. По време на процеса си той призна, че е имал консенсусен секс с една от жертвите три пъти в Осло.    Преди да стане областен управител, бившият консервативен политик заема няколко висши държавни позиции.\r\nТой беше арестуван в началото на миналата година и обвинен през ноември.\r\nАдвокатът на Лудвигсен Кай Вааг каза пред норвежките медии в четвъртък, че клиентът му възнамерява да обжалва. ", "date": "2019.07.04", "title": "Присъда за бивш норвежки министър заради сексуално насилие срещу търсещи убежище "}
{"url": "https://www.actualno.com/moresport/njakolko-syveta-kak-da-bydem-po-uspeshni-v-zalozite-news_765383.html", "text": "     Спортните  залози  са  забавна  и  пристрастяваща  дейност , която е тук от много векове насам и няма изгледи интересът към нея да престане поне и през следващите няколко века, особено след като модерните онлайн залози откриха изцяло нови хоризонти пред индустрията. Залаганията на спорт са много изкушаваща дейност и спортни фенове от цялото земно кълбо са привлечени от нея.      Някои от феновете залагат по-активно, докато за други това е по-спорадично занимание. Малка част от тях са приели тази дейност наистина на сериозно и са се образовали подробно как трябва правилно да се действа в света на онлайн залозите, но все още повечето хора гледат единствено от забавната страна на нещата и не правят нищо, за да подобрят шансовете си за успех. Специалистите  от  обаче са категорични, че нещата могат да се съчетаят и играта в интернет букмейкъри да бъде едновременно забавна, но и в същото време печеливша или поне не и губеща. Затова ги помолихме да изградим кратък наръчник със съвети, които да помогнат на “лежерните“ залагащи сред вас да подобрят знанията си относно как работят букмейкърските къщи и да узнаят няколко основни насоки, които следват плътно разумните залагащи. Експериментите  и  записките  се  отплащат    Няма  един  сигурен  път , който  да  гарантира  на 100% успешно  представяне  при  залози в който и да е букмейкър. Заради това и всички професионални играчи в днешно време са започнали като опитват нови подходи и стратегии всеки ден. Правейки различни експерименти с нови стратегии и системи за онлайн залози, имате добър шанс да откриете планът и методът, който работи за вас.\r\nНякои считат като задължително да се водят подробни статистики през цялото време, дори и когато правилната формула бъде открита, за да се следят евентуалните пропуски и нещата, които имат потенциал за подобрение. В крайна сметка, трябва да изберете такава стратегия, която едновременно да работи с печалба, но и също така да ви е забавно да залагате в , следвайки я. Правете  обширни  проучвания  за  всеки  мач      Информацията  е  най - добрият  инструмент , с който трябва да боравят залагащите на спорт, смятат от Bukmeikari.com. С други думи, фенът с фиш пред себе си трябва вече да е наясно какви са последните новини и всички други информации, които могат да имат връзка със залога. Често се случва на всеки професионален играч да получи първоначално усещане за успех на един отбор, но след обстойния анализ на срещата да осъзнае, че първосигналното му предположение е било кардинално сбъркано. Лимитирайте  залозите  си Ако някой може да усвои експертни познания във всички спортове, нашите поздравления, но за мнозинството от човечеството това е невъзможно. Всеки с повече опит в играта с букмейкъри може да потвърди, че печалби има по-често, когато залага на спорт, който разбира добре.\r\nВолейболният фен, който е наясно с всички концепции на играта, трябва да се насочи ексклузивно към волейболните залози и така нататък. Това не означава, че е голяма грешка да поставите по някой и друг спорадичен залог на спорт, който не познавате добре, но това трябва да се прави с ясната идея, че е само за забавление и е много възможно да се изгубят пари в процеса. Отстранете  емоциите  от  своите  решения    Базираните  на  емоции  решения  могат  самостоятелно  да  сринат  до  земята  вашата  сметка  в  сайта  за  онлайн  залози , при това са способни да го направят по-бързо и от най-лошия късмет, който може да сполети човек. Проблемът с тези решения е, че те ви карат да забравите фактите и да се поддадете изцяло на сърцето, вместо на разума.\r\nПонякога емоциите могат да са положителни - може да сте направили добра серия от печеливши залози и под влияние на еуфорията да започнете да правите още и още залози, без да имате ясна идея за тях. Още лошо е, когато емоциите са отрицателни - най-често при поредица от загуби играчите се ядосват и правят не само необмислени залози, но и залагат големи суми, опитвайки се да възстановят наведнъж всички загуби от лошата серия.\r\nЕмоциите могат да се изявят и под формата на пристрастно мнение - това, че мразите един отбор, не означава, че той ще загуби мача си и обратното - ако имате рожден ден и любимият ви отбор играе в същия ден, това не е знак от съдбата. Спортните  онлайн  залози  и  хазартът  като  цяло  са  места , в  които  емоциите  са  забранени . Разбира се, нормално е да се зарадвате след спечелен залог, но това не трябва да влияе върху следващите ви решения. Възползвайте  се  от  специални  оферти Много букмейкъри имат своите безплатни оферти, които в някои случаи са свързани с големи спортни събития, а други са насочени индивидуално към играчите и им предлагат бонус при първо депозиране в сметката. В България най-разпространени са офертите, при които клиентът получава допълнително стойност под формата на пари за залози заедно със своите депозити. Буквално всички лицензирани букмейкъри у нас имат такива оферти, включително български сайтове като Palms Bet и версиите за България на международни компании като Bwin.\r\nТези специални бонуси за нови играчи в повечето случаи увеличават със 100% депозита, но въпреки това те са просто върхът на айсберга на всички букмейкърски оферти. Активното участие в betting промоции драстично увеличава потенциала за извличане на печалби от залозите. Помислете  дали  залозите  са  за  вас Последно, но не на последно място, трябва да прецените дали този вид забавление е наистина подходящо за вас и вашия нрав. Хоризонтът на големите печалби изкушава много спортни фенове, но те трябва да си дадат сметка за няколко неща.\r\nНа първо място, винаги  трябва  да  сте  наясно  с  рискът  от  загуба . Грешно е да се мисли, че спортните залози са поредната схема за бързо забогатяване. Ако имате финансови проблеми, залозите може би не са идеалното решение.\r\nНе по-малко важно е, че залозите не се отразяват добре на всички играчи. Ако прекалено много се ядосвате на загубите и в крайна сметка играта ви носи повече негативни чувства, отколкото положителни, то по-добра идея е да се захванете с друго хоби, което ще ви радва наистина. ", "date": "2019.07.04", "title": "Няколко съвета как да бъдем по-успешни в залозите"}
{"url": "https://www.actualno.com/dobrich/dobrudjanski-kmetove-se-nadignaha-sreshtu-bezvodieto-po-selata-news_765273.html", "text": "    Кметовете се събраха тази сутрин пред сградата на ВиК – Добрич, за да разговарят с изпълнителния директор на водното дружество инж. Тодор Гигински за продължителния воден режим в селата.      От 1 до 22 юни , а в другата част налягането е било слабо заради спрян кран от служител на ВиК, каза кметът Живко Стоянов и иска да разбере ще бъдат ли обезщетени тези хора, пострадали от своеволията на държавния служител. Селото е подменило водопровода си със собствени средства след решение на местните хора, за да се преборят с всекидневните аварии по старите тръби. „Изградихме си трасето, водопровода, а сега ВиК ни налага воден режим – сутрин от 8 до 11 часа и след това пак от 17-18 часа.   , заяви зам.-кметът на община Добричка Дико Иванов. Наблюденията му са, че от което село „изреват“ по-сериозно, се подава вода натам, но за сметка на друго село. След това същото се повтаря на други места и така от пролетта насам. „Тази година е нетърпимо. В някои села дните с вода са много по-малко, отколкото дните без вода“, обобщи Иванов. Той посочи, че над 500 хил. лв. е инвестирала общината във ВиК инфраструктура за последните 5 години, осигурила е средства за тръбопроводи, за да има вода до съответното населено място, макар че това е изцяло ангажимент на ВиК. „Нужна е сериозна държавна намеса, ВиК – Добрич е изцяло държавно. От ВиК отричат, че има режим на водоподаването, но помпиерите по места признават, че им е наредено в определени часове да се спира водата, а всяко спиране и пускане води до аварии“, са думите на Иванов.    „Разбираме, ако има аварии, но да ни правят режим, не сме съгласни“, заяви жителка на Врачанци. По нейни данни кранчетата в селото пресъхват всеки ден в 10 часа и пускат водата около 17-18 часа, но няма налягане. Тя пресмята, че месечно плаща поне 6 кубика въздух. Кметът на Плачи дол Атанас Пенев запита как да се привличат инвеститори и да се разкриват нови работни места при . Във ферма в селото отглеждат 17 000 пилета, има голяма птицекланица, в която ежедневно се разфасова по 1 тон месо и . В селото е изградена и голяма хладилна база и за работата ѝ е нужна вода – за измиване на плодове, зеленчуци, касетки. Като няма вода, хората не искат да правят бизнес по селата.\r\n„Знам, че предстоят избори, не знам защо са се събрали кметовете. Системно се злоупотребява с водата, постоянно се полива. Тази година подаваме по-големи количества. Нямаме спиране никъде на вода, слабото налягане е защото на ниските места се полива. Искате да си правите ПР кампания за сметка на ВиК“., попита от своя страна инж. Тодор Гигински.\r\n„Ние сме от различни политически партии и не си правим предизборна кампания“, отвърнаха му кметовете. И попитаха: Защо помпите не работят, щом няма режим?   „Къде в Паскалево има изградено трасе, което щяло да подобри водоподаването в селото, в кой район се намира, покажете ми го да го видя, щом казвате това в изявления по медиите?“ – запита кметът на Паскалево.\r\n„Аз съм кмет от 35 години, такова чудо не е било никога. В момента работи само една помпа“, са думите на кмета на село Царевец Маргарита Стоянова. и в момента няма вода от 20 дни, хората напускат селото – сигнализира кметът. „От 20 години съм кмет, срам ме е да вляза в селото“.\r\n„Ей, вие сте големи артисти, бе“, беше отговорът на шефа на ВиК, но не прие поканата да отиде на място с кмета. Не даде отговор и на кмета на Паскалево къде е това трасе, което ще нормализира ситуацията с подаването на вода.\r\nКметовете се обединиха около идеята да търсят помощ от Министерството на регионалното развитие. Готови са и на протести. Хората вече обмислят гражданско неподчинение. ", "date": "2019.07.04", "title": "Добруджански кметове се надигнаха срещу безводието по селата"}
{"url": "https://www.actualno.com/business/biznesyt-ne-dojde-v-parlamenta-da-govori-za-skypija-tok-news_765388.html", "text": "    \"Българската независима електроенергийна борса работи по правилата на ЕС. Нашата борса работи изключително добре. Тя стартира през 2016 година и за 3 години се разви изключително успешно. Налице е цялата палитра от платформи, на които може да се търгува електрическа енергия“. Това заяви пред журналисти в кулоарите на парламента министърът на енергетиката Теменужка Петкова, предаде БГНЕС.      Петкова дойде в Народното събрание, за да участва в заседанието на парламентарната комисия по енергетика, където заедно с ръководството на КЕВР, представители на бизнеса и производителите на електрическа енергия трябваше да дискутират състоянието на свободния пазар на електричество у нас, както и възможните законодателни решения, но то бе отложено. Преди дни едрият бизнес поиска отново оставката на шефа на Националната електрическа компания (НЕК) Петър Илиев, който индустриалците обвиняват в лобизъм заради значителното поскъпване на тока за бизнеса в България.   Енергийният министър увери, че приоритет на правителството е да осигури добри условия за развитие на бизнеса, както и че ще търси решение на всеки един проблем. \"Това, което бих посъветвала бизнеса и малките предприятия, е да полагат усилия и да търсят покупка на електрическа енергия на база на двустранни договори. Това им гарантира предвидимост по отношение на разходите и една по-голяма устойчивост във връзка с производството, което те осъществяват\", обясни Петкова.\r\nТя подчерта, че може да се говори за законодателни промени в тази област едва след като бъде извършен сериозен анализ, както и припомни, че всеки, който разполага с данни за някакви нарушения, може да сезира КЕВР.  От своя страна председателят на КЕВР Иван Иванов отказа коментар по темата и подчерта, че ще направи такъв след като се проведе отложеното днес заседание на парламентарната енергийна комисия. ", "date": "2019.07.04", "title": "Бизнесът не дойде в парламента да говори за скъпия ток"}
{"url": "https://www.actualno.com/dobrich/konche-na-prjevalski-se-rodi-v-zooparka-v-dobrich-news_765403.html", "text": "    Конче от защитената порода Пржевалски е най-младият обитател на Центъра за защита на природата и животните в Добрич, съобщават от общината в града. Ману е потомък на дарените от Швейцария Куна и Игоръ. Тук е и по-голямата му сестра Калиопа, а братята Калиман и Искър са в зоопарковете в Констанца и Ловеч.      Породата носи името на руския учен Николай Пржевалски, който през XIX век ги открива в Монголия. Конете от този вид бързо добиват популярност в Европа, но през 1960 г. почти изчезват от дивата природа, в резултат на което са предприети дейности за възстановяване на тяхната популация. Конят на Пржевалски е един от двата съвременни подвида на Дивия кон и е включен в Червената книга на защитените видове .\r\nЦентърът за защита на природата и животните в Добрич е уникален както за България, така и за Източна Европа. Създаден по българо-швейцарски проект и е с площ от 160 дка. Той е първата лицензирана зоологическа градина в страната ни с подновен  лиценз за още 5 години. ", "date": "2019.07.04", "title": "Конче на Пржевалски се роди в зоопарка в Добрич"}
{"url": "https://www.actualno.com/crime/430-sa-pojarite-ot-nachaloto-na-letnija-sezon-news_765434.html", "text": "    10 362 пожара са възникнали на открито от началото на годината, а 430 са пожарите от началото на летния сезон. Това каза в интервю за агенция „Фокус“ гл. инспектор Стефан Стефанов, началник сектор „Превантивна дейност“ в Главна дирекция „Пожарна безопасност и защита на населението“.      Стефанов обясни, че пикът на пожарите тази година е бил през февруари и март, а от началото на летния сезон температурите са се повишили затова тези 430 пожара не трябва да ни успокояват. „За последните два месеца – юни и юли, пожарите миналата година са били 2 пъти в сравнение с тази година. Общият брой пожари от началото на 2018 г., до 4 юли 2018 г. е бил само 2300, а за тази година констатираме 10 300 пожара“, заяви Стефан Стефанов.   „През миналата година от пожари са унищожени 5608 дка. горски площи“, съобщи той. „Усилията, силите и средствата, които се хвърлят за ликвидиране на такива произшествия, са много големи“, обърна внимание Стефанов и уточни, че тази година засегнатите от пожарите гори са малко над 600 дка. ", "date": "2019.07.04", "title": "430 са пожарите от началото на летния сезон"}
{"url": "https://www.actualno.com/europe/putin-s-pohvala-kym-salvini-news_765321.html", "text": "    Руският президент Владимир Путин похвали десния вътрешен министър на Италия Матео Салвини заради неговото „топло отношение“ спрямо . Държавният глава е изразил тази си позиция в интервю, предхождащо неговата визита в Италия, която ще включва разговори с папата и бившия премиер Силвио Берлускони, предава AFP.      Агенцията пояснява, че историческият център на Рим е блокиран заради посещението на Путин, като повече от 50 улици са затворени, а някои италиански медии разкриха, че е възможно временно да бъде блокиран и сигнала на мобилните телефони, допълва агенция Фокус.   В интервю за италианския вестник „Кориере де ла Сера“ Путин изрази позиция, че неговата партия „Единна Русия“ поддържа тесни връзки с антиимиграционната дясна партия „Северна лига“, водена от Салвини.\r\nПо думите на руския президент „Лигата и нейния лидер Салвини работят активно за да възстановят пълното сътрудничество между Италия и Русия“, като Путин се изказа положително за усилията на Салвини да се премахнат антируските санкции, въведени от ЕС и САЩ. Агенцията припомня, че над Москва бяха наложени икономически рестрикции от Вашингтон и ЕС, след като Русия се намеси в конфликта в Източна Украйна.   ", "date": "2019.07.04", "title": "Путин с похвала към Салвини"}
{"url": "https://www.actualno.com/scene/za-kakvo-sluji-tozi-buton-vecher-s-brus-dikinsyn-v-sofija-news_765329.html", "text": "    Брус Дикинсън е един от музикантите с изключително интересен и впечатляващ житейски път. Освен вълнуващите десетилетията с метъл титаните Iron Maiden, животът на Брус извън прожекторите е наистина необикновен. Той е самолетен пилот и капитан, авиационен предприемач, пивовар, телевизионен актьор, сценарист, автор на бестселъри, изнасял е мотивиращи ораторски речи, има два издадени романа и е международен фехтовач.      През 2017 Дикинсън започва да промотира автобиографията си „За какво служи този бутон“  като прави няколко литературни четения и срещи с фенове и медии в различни театри във Великобритания. Оттогава, „За какво служи този бутон – Вечер - разговор с Брус Дикинсън“ се превръща в едно собствено шоу, което наподобява стандъп комедия. То е с продължителност 2 часа.\r\nШоуто е разделено на две части, като в началото Брус разказва по много забавен и хумористичен начин за вълнуващия си живот. Представяйки завладяващи истории със своя уникален стил, придружени от лични снимки, Брус разказва и анекдоти не само от книгата си, но и други по-малко известни и непубликувани истории.\r\nВтората част е посветена изцяло на въпроси към Брус - той отговаря на всички чудати и директни въпроси по един невероятно импровизиран и остроумен начин. Всичко това, прави шоуто увлекателно и незабравимо.  Не пропускайте уникалната възможност да се докоснете до фантастичния разказвач и  ненадминат шоумен Брус Дикинсън в една незабравина вечер на 23 декември в зала 1 на НДК. ", "date": "2019.07.04", "title": "„За какво служи този бутон - Вечер с Брус Дикинсън“ в София"}
{"url": "https://www.actualno.com/goodnews/aparat-shte-pazi-kosata-na-onkobolni-v-koc-plovdiv-news_765315.html", "text": "    Комплексният център в Пловдив е първото лечебно заведение в града, което вече разполага с апарат за запазване на косата по време на химиотерапия. Това става възможно, чрез специалната система за охлаждане на скалпа. Такава техника у нас има единствено в София.      По време на химиотерапия се получава увреждане на космените фоликули от самото лекарствено лечение. Хората, основно жените, са изключително суетни и такава загуба влияе силно на емоционалното им състояние, което добавено към  лечението на рака води до силен стрес за организма. С новия апарат КОЦ Пловдив вече ще даде възможност на пацентите  да запазят косата си на фона на провежданата химиотерапия, което ще допринесе за комфорта им и едно по-добро емоционално състояние. Това от своя страна ще има благоприятно влияние върху целия лечебен процес, коментира д-р Елена Бангиева от отделението по медицинска онкология.   Използването на системата е изключително лесно, неинвазивно и удобно за пациента. Тя работи така, че загубата на коса може да бъде намалена или напълно предотвратена чрез охлаждане на скалпа. Химиотерапията действа като напади всички бързоделящи се клетки в тялото, като косата е втората такава тъкан в организма. При попадане на химиотерапевтика чрез кръвоносните съдове,  хранещи скалпа, се увреждат космените фоликули, което води до загубата на коса. Чрез системата се постига свиване на тези кръвоносни съдове, а  по този начин молекулите на лекарствата не достигат до клетките на косъма. По този начин се предотвратява загубата на коса, обясни принципа на действие д-р Бангиева.\r\nСистемата  за охлаждане на скалпа може да се прилага при химиотерапия при солидни тумори и лечение с Таксани, Антрациклини и алкиращи препарати. Не се използва при злокачествени заболявания на кръвта, при наличие на студова алергия, при облъчен с лъчетерапия череп и налични метастази по скалпа.  В зависимост от използвания химиотерапевтичен режим се изпозва различна програма на апарата, което води до индивидуализиране на метода, спрямо нуждите на пациента.  В Европа системата Паксман – наречена на името на жената, болна от рак, чийто съпруг изобретява апарата,  се прилага изключително успешно и ефективно. Използва се масово в Англия, Норвегия Швейцария. Резултатите показват 78 процента намаляване на риска от алопеция (опадане на косата) - напълно или в малка степен. ", "date": "2019.07.04", "title": "Апарат ще пази косата на онкоболни в КОЦ-Пловдив"}
{"url": "https://www.actualno.com/starazagora/mylnii-prichiniha-3-pojara-v-starozagorsko-news_765328.html", "text": "     - край селата Остра могила и Малко Кадиево и в района на Раднево, са причинили мълнии . След 20 часа, когато стихията се развихри, в областния център са подадени от граждани на горещия телефон на община . Повечето сигнали са за счупени клони и за скъсан кабел на уличното осветление на кръстовището на „Св. княз Борис“ и ул. „Българско опълчение“. Получена е информация и за висящи телекомуникационни кабели заради паднали клони. Обезопасяването и почистването, в което участва и екип на Регионалната служба \"Пожарна безопасност и защита на населението\", продължава. в Стара Загора        са получени на горещия телефон на община по време на бурята със силен вятър и проливен дъжд. От пресцентъра на общинската администрация съобщават, че Днес служителите на общинското предприятие „Комунални дейности и поддръжка на инфраструктурата“ са разчиствали основно паднали клони. Превантивните мерки за поддръжка на градската растителност и своевременното отстраняване на опасни дървета са предотвратили тежки щети от бурния вятър и силните валежи. ", "date": "2019.07.04", "title": "Мълнии причиниха 3 пожара в Старозагорско"}
{"url": "https://www.actualno.com/curious/luboven-horoskop-za-ljato-2019-news_765283.html", "text": "    Какво ви вещае за това лято. Кой астрален знак ще е най-сходен с вашата зодия. Какво ви очаква през горещите летни дни. Дали голямата любов чука на вратата ви. Предлагаме ви да научите…           Женственост, чувственост и уязвимостта - Рибите предизвикват у мъжете естествено желание да ги защитят, да направят нещо добро. Жените, родени под този знак, често дават на мъжете правото да вземат решения и като цяло доминират. Срамежливостта, която отличава много Риби, им придава чар, а железните принципи (без посещения за една нощ) изненадват и подмамват.   Очарованието на Близнаците се крие в тяхната сдържаност. Представителите на този знак винаги са приятни с другите, понякога дори скромни, но всичко това не пречи на мъжете да усетят вълните, идващи от жените Близнаците. Разстоянието е това, което привлича противоположния пол, а Близнаците в този смисъл са истински професионалисти. Те го владеят брилянтно.         Много чувствен, Козирогът е безразличен към флирта. За него той е повърхностно и безинтересно нещо. Козирозите търсят истинска любов и не искат да губят времето си за глупости. Тази вътрешна концентрация ги прави още по-привлекателни. Козирогът, изобразяващ любовта, имат ясен ум и отлична интуиция. На пръв поглед сдържан Ракът наистина е пожар или по-скоро огън. В любовта Раците отиват до края, разрушават препятствията и премахват всякакви премеждия. Те се справят с всичко, изпречило им се на пътя, включително съперници и ненужни приятели.        ", "date": "2019.07.04", "title": "Любовен хороскоп за ЛЯТО 2019"}
{"url": "https://www.actualno.com/politics/deputatite-izpylniha-voljata-na-borisov-partijnata-subsidija-stava-1-lev-news_765312.html", "text": "    Народното събрание намали партийната субсидия на 1 лев за глас, както и финансиране на партиите чрез , включително и от фирми с държавно участие, което беше прието в отделни текстове. Предложението на Министерски съвет и премиера Борисов, подкрепено от бюджетната комисия, бе прието със 119 гласа \"за\", 71 \"против\" и 16 въздържали се. В негова полза гласуваха ГЕРБ, ДПС, \"Воля\" и част от \"Обединени патриоти\". Припомняме, че от коалиционния партньор на ГЕРБ \"Атака\" твърдо обяви намерение да подкрепи 1 лев субсидия.      Изненадващо или не, но гласуването мина без да е качен доклад за второ четене на сайта на парламента и без да бъде раздаден такъв на хартиен вариант т.е. страничен наблюдател нямаше възможност да сравнява какво се гласува. Припомняме, че точно заради липса на доклад от парламентарната бюджетна комисия формално на второ четене.   Не мина предложението на ДПС за нула лева държавна субсидия. Идеята на ВМРО за 1,5 млн. лева плюс един лев държавна субсидия също бе отхвърлена.   Промяната предизвика остри противоречия, особено от страна на опозицията. Зам.-председателят на парламентарната група на БСП Драгомир Стойнев обвини управляващите, че прокарват решението на инат, за да легитимират извънсистемен играч (бел. ред. - ), който подготвят за . Субсидия от 1 лев е \"балкански модел на финансиране, който го няма никъде в Европа\", категоричен бе Стойнев. \"Това е популизъм, който искате да наложите силово. Искате да създадете хаос, в който да процъфтява най-силният и най-богатият\", каза опозиционният депутат. Той предупреди, че заради новите правила партиите ще бъдат купени от олигарсите.\r\nПо думите му ГЕРБ не се нуждае от партийна субсидия, защото държи всички лостове на властта. \"Целият обществен и държавен ресурс е във вас, вие нямате нужда от партийни субсидии, това е \", заяви Стойнев. \"След 30 години преход отново се връщаме назад в начина на функциониране на институциите. Явно трябва да свикваме с пълзящия тоталитаризъм, който идва\", завърши той.   Стойнев бе подкрепен Славчо Атанасов от \"Обединени патриоти\", според който \"у нас няма да се създаде хаос, а военна мощровка\". Той припомни думите на германския поет и философ Бертолд Брехт, живял по времето на Нацистка Германия, който твърди, че демокрацията винаги си отива с аплодисменти, а се връща с много кръв и жертви.    \"Не можете да регламентирате нито размера на субсидията, нито времето на въвеждането ѝ. На всички е ясно, че сумата от 1 лев на глас е недостатъчна, но така показвате желание да направите партиите зависими от прищевките ви. Искате да окажете натиск върху опонентите ви предвид предстоящите местни избори\", заяви Красимир Янков от БСП. По думите на Янков ГЕРБ не се притеснява от намаляването на субсидията, защото ще събере нужните средства за предстоящите местни избори с помощта на кметовете си. Той припомни, че партиите имат нужда от нормално финансиране, за да работят техните структури и органи.\r\n\"Атака е категорично за намаляване на парите на 1 лв. на глас и ще подкрепим предложението на  Министерския съвет\", заяви лидерът на Атака по време  на дебатите в парламента. Той припомни, че партията му от 2005 до 2009 г. е работила без субсидии и в този период \"Атака\" е вкарала трима евродепутати, 21 народни представители в НС, а той достигна до балотаж на президентските избори.\r\nПо думите му не може да зачеркнем тези 2,5 млн. българи и да се каже, че тяхното мнение няма значение. \"Да работим така, че на следващия  референдум да кажат – искаме 100 лв. на глас за партиите, защото те тикат България напред. Засега народът казва – не, не искаме да  получавате пари. Хайде да се справим без субсидии\", призова от трибуната Сидеров.    - научете в ! ", "date": "2019.07.04", "title": "Депутатите изпълниха волята на Борисов: партийната субсидия става 1 лев"}
{"url": "https://www.actualno.com/sofia/jordanka-fandykova-ejegodno-pochistvame-sredno-100-km-rechni-korita-news_765325.html", "text": "    Кметът на София провери почистването на коритото на река Подгумерска, предаде БГНЕС. Почистването на речните корита, деретата и шахтите в града е приоритетна цел за общината сезона на летните бури и интензивните валежи. Това е основната задача да не се допуска затлачвания и наводнения, каза пред журналисти кметът по време на инспекцията.      Фандъкова припомни, че по отношение на коритата Столична община от няколко години има много последователна политика. Всяка година задължително се почистват средно около 100 км речни корита. За тази година също сме заложили приблизително 105 км на цялата територия на общината. В район Нови Искър вече са почистени 9 километра.   По време на инспекцията Йорданка Фандъкова разгледа инфраструктурни обекти в селото. Кметът констатира, че местният стадион има нужда от средства за изграждане на поливна система. ", "date": "2019.07.04", "title": "Йорданка Фандъкова: Ежегодно почистваме средно 100 км речни корита"}
{"url": "https://www.actualno.com/plovdiv/treti-falstart-na-deloto-sreshtu-lekarja-ubil-kradec-news_765318.html", "text": "    За 18 юли т.г. бе насрочено разпоредителното заседание на делото срещу д-р Иван Димитров от Пловдив, който в нощта на 1 срещу 2 март миналата година , докато той обираше гаража му.      Първоначалната версия на инцидента гласеше, че ромът с богато криминално досие е , където е било и цялото му семейство, но после стана ясно, че е проникнал в гаража, лекарят го е наблюдавал поне половин час от терасата. По- късно версията бе опровергана, но тя породи голямо обществено напрежение и улични протести срещу ромската престъпност.\r\nД-р Димитров ще отговаря за превишаване на пределите на отбрана и притежание на незаконно оръжие. Днес, обаче, разпоредителното заседание за трети път бе отложено- сега заради болест на адвоката на жената, живяла на семейни начала с Жоро Плъха. ", "date": "2019.07.04", "title": "Трети фалстарт на делото срещу лекаря, убил крадец"}
{"url": "https://www.actualno.com/politics/ot-gerb-otkazaha-neusvoenite-subsidii-da-se-vyrnat-v-dyrjavnija-budjet-news_765339.html", "text": "    Депутатите отхвърлиха предложението на БСП неусвоените до 3 юни 2019 г. да се върнат на държавния бюджет.      Предложението беше направено от лидера на БСП Корнелия и група народни представители между двете четения на Закона за държавния бюджет. „За“ него гласуваха 67 народни представители, „против“ - 95 и „въздържали се“ - 8, с което той бе отхвърлен.   „Можем да продължим да се замеряме с различни факти от отчетите, които партиите публично оповестяват и които са на разположение на цялото общество, които са депозирани в сметната палата и по които Сметната палата е направила проверка за тяхното законосъобразно изразходване.\r\nИскам твърдо да кажа, че ПП ГЕРБ няма нито една забележка за това, че изразходва незаконосъобразно своите пари.\" Това заяви народният представител от ПГ на ГЕРБ и председател на Бюджетна комисия във връзка с предложението на БСП.  \"Само че освен законосъобразно използване на парите има разумно използване на парите по стопански начин, от стопани на тези пари, мислейки не само за днешния ден, но и за бъдещето, съобразно неговата концепция.\r\nПонеже ГЕРБ е разходвал парите си разумно и понеже ГЕРБ е спазил закона за политическите партии, който го задължава да държи парите си в банки, за разлика от някои други, които имат милиони по касите си, затова сега БСП се вглежда в нашите пари и по стар комунистически обичай обича да експроприира парите на другите“, каза още Стоянова.   Тя охарактеризира дебата, който колегите ѝ от ляво водят до момента с думите на героя на Дани Де Вито от филма „Парите на другите“: „Има едно нещо, което харесвам повече от парите и това са парите на другите“.     ", "date": "2019.07.04", "title": "От ГЕРБ отказаха неусвоените субсидии да се върнат в държавния бюджет"}
{"url": "https://www.actualno.com/ruse/za-pyrvi-pyt-v-bylgarija-shte-bydat-predstaveni-189-nahodki-spaseni-ot-imanjari-news_765297.html", "text": "    На 4 юли от 14 ч. в Регионален исторически музей – Русе ще бъде открита изложбата „Спасено наследство“. Тя представя 189 находки , предадени на музейните специалисти със съдействието на Областна дирекция на МВР – Русе. Целта е да се да покажат едни от най-представителните културни ценности , съхранени при борбата с и нелегалния трафик, благодарение на ефективната работа на МВР. С оценката за високата им художествена стойност, те успешно са вписани в постоянните експозиции на музея.       Предметите са изработени от злато, сребро, бронз, месинг, мед, олово, желязо, стъкло и глина . Повечето от тях са с неизвестен произход и се отнасят към късната бронзова епоха (1400-1300 г. пр. Хр.), къснокласическия и елинистическия период (V–I в. пр. Хр.), римската и късноантичната епоха (I–VI в.), ранното и късното средновековие (IX–XIV в.). Широкият хронологичен период от около 2800 години показва ясно, че в резултат на иманярската дейност се унищожава културно наследство от почти всички епохи.   Изложбата не е отделена, а е в състава на постоянната експозиция. Всеки артефакт е положен в своя контекст, създаден от останалите оригинали в експозицията. Всеки от тях е означен с цветна маркировка и последователен номер. Изложбата се разглежда със специална дипляна-водач, в която има подробности за артефактите. Подобен тип експозиционно решение е световна практика, а у нас се представя за пръв път . ", "date": "2019.07.04", "title": "За първи път в България ще бъдат представени 189 находки, спасени от иманяри"}
{"url": "https://www.actualno.com/society/koshlukov-iska-da-spre-stani-bogat-vseki-drug-e-vinoven-za-provala-na-bnt-no-ne-i-toj-news_765331.html", "text": "    Мога да подмина критиката по мой адрес, като православен знам, че на друг е дадено правото да съди. Така основният фаворит за нов генерален директор на БНТ Емил Кошлуков отговори на критиките, че е представил неверни данни в междинния доклад за състоянието на телевизията пред СЕМ.      Кошлуков обаче призова всички други кандидати, които казали, че се лъжел за бюджетното състояние, или да се извинят, или да отиват в прокуратурата, защото клеветели главният счетоводител Лилия Маркова, директорът на отдел \"Бюджет\" на \"Финансово-стопанска дирекция\" Елена Илиева плюс икономическият директор на БНТ Даниела Асенова. Той се закани, ако въпросните дами не заведат дело за клевета, той да го направи.\r\nИзрично попитан за политиката на БНТ досега, след като беше програмен директор, Кошлуков не пожела да коментира първоначално , а след това заяви, че зад концепцията прозира държавата, както и че СЕМ трябва да оценява предишното ръководство. И обяви, че . Вместо това той атакува, че нямало как да знае какво става например с \"Панорама\", защото за тази дирекция и се оправда с вътрешните правила на телевизията за работата си. Попитан от члена на СЕМ Иво Атанасов как така излиза сух от водата за бюджетния дефицит, Кошлуков обясни, че сигурно е могъл да пита повече, но .   Иначе доскорошният програмен директор на БНТ и временно ръководещ телевизията подчерта, че може да се спестят веднага 7-8 млн. лева от дефицита на телевизията. Това щяло да стане със спиране на договори и предоговаряне на части от задълженията. По мнението на Кошлуков, кредиторите искат да си вземат парите, не БНТ да фалира, като той обяви, че вярва, че ще намери пътека за всеки. А втората му стъпка би била преразглеждане на цялата програмна схема от септември , каза Кошлуков, защото нямало да може да погледне в очите работещите в телевизията, когато от октомври нямало да може да плати заплатите им. Той обяви и, че новият спортен канал на БНТ – .   Същевременно Кошлуков обяви, че подозира \"недостатъчни търговски умения\" на рекламния отдел, за да се осребри продуктът \"Стани богат\", за който нямало спор, че е изключително качествен.     Няма как да покажа цялата концепция, но съм си позволил да отделя акценти, уточни Кошлуков за виждането си за развитието на БНТ. Той не пропусна да каже как досега не бил чул нищо в обсъжданията на другите кандидати за механизми на контрол и отчетност.\r\nВажното е да направиш добро предаване и не се изисква нищо повече – това, според бившия програмен директор на Националната телевизия и сегашен и.д. генерален директор, е картина с много тежки заплахи за БНТ. И причината е интерактивната среда на развитие на информационната сфера.\r\nКошлуков посочи като първа стъпка в плана си оздравяването на телевизията. Това обаче не значело само да се покрие финансовият дефицит в БНТ, но и да не се допуска да се развие нов такъв. А Кошлуков видя във финансовия колапс на телевизията симптом, не болест и неразбиране на средата, в която вирее БНТ. . Той даде пример с графики на Netflix и BBC за 2018 година, които имали сходни посещения, но времето, което прекарват потребителите в интернет опцията на BBC е далеч по-малко от прекараното в Netflix. Като друга заплаха той видя общественото недоверие към традиционна институция като БНТ, защото така било по цял свят.   Кошлуков предупреди, че за 10 години бюджетът на БНТ е намалял с 11 млн. лева – от 76,8 млн. лева до малко над 65 млн. лева, а предвид промяната на пазара би трябвало да е 90 млн. лева със сегашната структура и начин на правене на телевизия от БНТ. Той беше категоричен – продуктът на БНТ не излиза на платформите, които се ползват най-много и даде пример как в интернет БНТ не предлага добре съдържанието си, а чака потребителите да го потърсят. \"Няма стратегия за развитие на БНТ в новите платформи\", подчерта доскорошният програмен директор на телевизията.   За да се промени това, той поиска законодателни, финансови, технологични и управленски мерки. Кошлуков видя в обновлението механизъм за обратна връзка със зрителите, ясни правила за кариерно развитие, независим външен контрол за финансирането на БНТ. Трябвало да има и пътна карта за мултимедийно развитие. На първо място Кошлуков смята, че трябва да има обезпечено програмиране – за целта ще се създаде Програмен съвет, който да я определя на база анализи и очаквания. \"Знам, че сме гениални всички, но трябва да я обезпечим тази гениалност\", подчерта Кошлуков. И заяви, че за новия сезон по БНТ2 имало 17 нови продукта, но дори работещите там нямало да могат да ги изброят. Затова той намекна, че дори законово трябва да бъдат сложени финансови тавани за програмата на БНТ, за да не може всеки да пазарува каквото и колкото си иска. Отделно Кошлуков имал и аналитично звено, което да следи дали дадена програма и даден телевизионен продукт се приема. Той добави и, че СЕМ трябвало да знае подробностите не само за прогнозния, но и за реалния бюджет на БНТ.\r\nОтносно финансовото положение, Кошлуков видя следните варианти – или само държавни пари, или повече позволение за реклама, или отваряне на Фонда за радио и телевизия, което той видя като възможност за граждански контрол. По темата за политическата реклама и тя да минава само през обществени медии, Кошлуков прехвърли топката на парламента, но наблегна, че за евроизборите БНТ имала много добри приходи.   ", "date": "2019.07.04", "title": "Кошлуков иска да спре \"Стани богат\", всеки друг е виновен за провала на БНТ, но не и той"}
{"url": "https://www.actualno.com/burgas/s-grandiozen-koncert-zapochvat-burgaski-muzikalni-praznici-emil-chakyrov-news_765224.html", "text": "    За 11 път в Бургас ще се проведат музикалните празници, които носят името на световноизвестния музикант, роден в Бургас – маестро Емил Чакъров . Откриването ще е на пети юли в Летния театър. Специално за фестивала на класическата музика от Швейцария пристигна мецосопраното Веселина Кацарова. В концертната програма ще се включат и нейни колеги, които публиката по света познава, като Калуди Калудов, Марян Йованоски и Анна Дитри. Маестро Найден Тодоров ще дирижира концерта.      След отриването, музикалните празници ще продължат с представяне на световноизвестни оперни, балетни произведения, мюзикъли и съвременна музика. \"Диана експрес\" – Symphony\", Йорданка Христова ще изпълнят свои хитове заедно с оркестъра на Държавна опера – Бургас.\r\nНачало на класическите заглавия в програмата на Бургаски музикални празници \"Емил Чакъров\" 2019, ще даде операта \"Самсон и Далила\"на Камий Сен-Санс. Тя е с участието на солистите на бургаската опера Даниела Дякова и Даниел Дамянов, а диригент е Иван Кожухаров.\r\nФестивалната програма ще завърши на четвърти септември с премиера. Тя е на мюзикъла \"Целуни ме, Кейт!\" на Коул Портър, постановка на Бургаската опера.  По традиция \"Бургаски музикални празници \"Емил Чакъров\" е своебразен преглед на най-значимите оперни и балетни постановки от репертоара на Бургаската опера. В същото време, благодарение на фестивала, публиката може да види едни от най-добрите български оперни изпълнители, които отдавна са преминали границите на страната и са получили световна слава. ", "date": "2019.07.04", "title": "С грандиозен концерт започват Бургаски музикални празници \"Емил Чакъров\""}
{"url": "https://www.actualno.com/balkani/raketite-s-400-shte-bydat-razpolojeni-okolo-ankara-i-ugoiztochna-turcija-news_765353.html", "text": "    Ракетите С-400 ще бъдат разположени около Анкара и в Югоизточна Турция. Това съобщава вестник Daily Sabah, цитиран от агенция \"Фокус\".      Турция е готова да получи руската система за противоракетна отбрана С-400 за две седмици, обяви президентът Реджеп Тайип Ердоган по време на посещението си в Япония за срещата на върха на Г-20 в Осака.\r\nМиналата седмица говорителят на управляващата Партия на справедливостта и развитието Юмер Челик заяви също, че местата, където ще бъдат разположени С-400, са определени, без да се разкриват допълнителни подробности.\r\nСпоред информацията, получена от източниците в отбраната, първата от двете батерии С-400, които Турция ще получи, ще бъде разположена във военновъздушната база \"Аканчъ\" в столицата Анкара. \"Аканчъ\" беше командната база за превратаджиите преди три години през юли 2016 г.     Според съобщенията втората батерия С-400 ще бъде поставена на стратегически важно място в източната или югоизточната част на Турция, но информацията все още не е потвърдена.\r\nПрипомняме, че решението на Турция да закупи отбранителна система, произведена в Русия, е една от причините за обтегнатите връзки със САЩ, които твърдят, че руската система ще компрометира сигурността на системите на НАТО, особено на изтребителите F-35.\r\nНапоследък обаче напрежението беше намалено по време на . Президентът на САЩ прехвърли вината за спора между САЩ и Турция за сделката С-400 и самолетите F-35 на бившия президент Барак Обама, като каза, че не е виновен Ердоган. Тръмп каза, че администрацията на Обама не е позволила на Анкара да закупи ракети \"Пейтриът\".    Напрежението между САЩ и Турция е достигнало върховата си точка в последните месеци, когато бе потвърдено, че Анкара ще получи авангардната руска ракетна система земя-въздух. САЩ вече спряха доставките на части и услуги, свързани с получаването от Турция на скъпите самолети F-35. ", "date": "2019.07.04", "title": "Ракетите С-400 ще бъдат разположени около Анкара и Югоизточна Турция"}
{"url": "https://www.actualno.com/showbusiness/ariel-shte-e-chernokoja-v-igralnata-versija-na-malkata-rusalka-news_765338.html", "text": "     Филмовото студио Disney обяви кой ще изиграе ролята на Ариел в игралната версия на анимацията \"Малката русалка\". Това ще бъде младата чернокожа певица Холи Бейли.       Холи се изявява на музикалната сцена в дует със сестра си Клои. Това ще бъде нейната първа роля в киното.    Режисьор на филма ще е Роб Маршал, известен с мюзикъла \"Чикаго\" и с един от последните филми на Disney - \"Мери Попинз се завръща\".  Новината за избора на Бейли предизвика противоречиви реакции в социалните мрежи. Това, че Ариел ще е чернокожа, не се понрави на някои, други пък смятат, че се прави важна крачка в диверсифицирането на ролите в Холивуд. Много чернокожи звезди, сред които Хали Бери и Оставия Спенсър, изразиха задоволството си от решението.\r\nСамата Бейли пък публикува картинка как би изглеждала чернокожата Ариел:        Анимацията \"Малката русалка\" е по едноименната приказка на Ханс Кристиан Андерсен, макар и сюжетът да се различава на места.\r\nВ последно време Disney заложи на игралните версии на своите най-известни анимации. Такива бяха направени на \"Красавицата и Звяра\", \"Дъмбо\", \"Аладин\", предстои съвсем скоро по кината да излезе тази за \"Цар Лъв\". ", "date": "2019.07.04", "title": "Ариел ще е чернокожа в игралната версия на \"Малката русалка\""}
{"url": "https://www.actualno.com/plovdiv/ot-nsi-syobshtiha-v-koi-obshtini-linijata-na-bednost-e-naj-niska-news_765332.html", "text": "    Не се променя твърде картата на бедността у нас според последните данни на Националния статистически институт, който очертава различните прагове, под които хората рискуват социално изключване и нищета. Най-ниска е линията на бедността в областите Пазарджик и Монтана- 239-240 лв. Столичани с доходи под 513 лв също попадат в категорията на най- застрашените, в Стара Загора и Варна линията минава съответно на 403 и 383 лв. Територия на ниските доходи продължат да бъдат и областите Велико Търново, Ловеч и Сливен, там една четвърт от населението живее с доходи под линията на бедността. Сравнително най- малко са подобни хора в областите Перник, Кюстендил, Разград и Русе- под 14.9%.      През 2018 година линията на бедност за област Пловдив е била 368 лв средно месечно на лице от домакинство. Така са живели 21.9% от населението, като процентът си остава непроменен, въпреки че жизненият минимум се е покачил със 7.7%. Всяко трето домакинство в Пловдив и областта не е в състояние да посрещне неочаквани разходи, ограничава се в менюто и не може да си позволи едноседмична почивка извън дома. Нещо повече- всяко трето домакинство се затруднява да изплаща месечните си сметки , а през зимата не може да си позволи нормално отопление на дома. 33.4% от населението на Пловдивска област или 223 200 души миналата година са били на ръба да изпаднат в социална изолация поради бедност, а цифрите тази година едва ли са по- различни.    ", "date": "2019.07.04", "title": "От НСИ съобщиха в кои общини линията на бедност е най-ниска"}
{"url": "https://www.actualno.com/burgas/bolnite-i-vyzrastnite-hora-sys-specialni-potrebnosti-shte-poluchat-nov-vid-grija-news_765340.html", "text": "    Медицинска грижа по домовете, е новата социална услуга, която ще бъде факт от есента в Бургас. Тя е предназначена за самотни хора, които имат здравословни проблеми или възрастни с увреждания. Очаква се в следващия етап да бъдат обслужвани не само граждани на Бургас, но и на много други градове в страната.      \"Досега предлагахме на възрастните и болните поотделно социална и здравна услуга. Сега ще им осигурим една обща социално-здравна патронаж на услуга, и то у дома. Защото много от тези хора дори не могат да излизат навън. С тази подобрена интегрирана услуга, вече ще можем да им помагаме с хранене, почистване, лечение, рехабилитация в техния дом. Предвиждаме да назначим в екипа и психолог, тъй като в много от случаите тези самотни хора са с депресия, тъгуват по своите деца и внуци\", каза кметът Димитър Николов при представяне на проекта. На срещата в Бургас присъстваха зам.-министърът на Социалното министерство Зорница Русинова и зам.-кмета на общината д-р Лорис Мануелян.   „С тази програма за пръв път ще тестваме и новия Закон за социалните услуги. Ресурсът на ОПРЧР, по която се финансира и бургаският проект, ще бъде увеличен със 70 % през следващия програмен период“, допълни зам.-министър Русинова.\r\nНуждаещите се от подобна грижа в Бургас са 241 души, на възраст над 65 години. За тях ще се грижат 15 домашни санитари, 10 медицински сестри, социален работник,  рехабилитатори, психолог, шофьор, координатор.   ", "date": "2019.07.04", "title": "Болните и възрастните хора със специални потребности ще получат нов вид грижа"}
{"url": "https://www.actualno.com/crime/myjyt-hvyrlil-dete-ot-most-v-gabrovo-e-napravil-samopriznanija-news_765303.html", "text": "     , е криминално проявен и има осъдителна присъда. Това каза на брифинг областният директор на ОДМВР Габрово ст. комисар Борислав Муеров, предаде репортер на Агенция „Фокус“.      Муеров обясни, че в деня на инцидента след подаден сигнал от граждани на моста край Габрово са изпратени полицейски екипи, екипи на пожарната и на „Спешна помощ“. „На място се установява лицето, което се намира на парапета от външната страна на виадукта. И се започват беседи с него във връзка със състоянието му. От проведените близо три часа беседи в последния момент бяха предприети действия по изкарването му от рисковата зона“, заяви той.   Директорът на ОДМВР-Габрово посочи, че впоследствие се установява и труп на дете в река Янтра.\r\n„Първоначалната версия на мъже беше, че детето е паднало там самоволно. След което от проведените оперативно-издирвателни мероприятия и извършения оглед на местопрестъплението лицето даде пълни самопризнания. Всичко това е документирано, назначени са всички експертизи и е докладвано на Окръжна прокуратура“, заяви Муеров.  Той обясни, че мъжът не е работил в системата на МВР или Министерството на отбраната, каквато информация се е появила.\r\n„Назначена е експертиза и са взети кръв и урина. Лицето е криминално проявено – за кражба и за средна телесна повреда, за което има осъдителна присъда от 8 месеца, която е излежало“, заяви Муеров.\r\nТой посочи, че на 27 юни жената, с която мъжът е живеел на семейни начала, е била обявена за издирване от нейната майка. „Предприети са всички действия за общодържавно издирване. В последствие биват проведени разговори с жената. Тя не е искала никой да знае къде се намира – единствено нейна приятелка е знаела местонахождението, което в последствие намираме. Тя не е подавала сигнали в полицията“, каза още директорът на ОДМВР – Габрово.       Майката на хвърленото от моста дете се е страхувала да подаде сигнал срещу мъжа си, защото е била заплашвана, казаокръжният прокурор на ОП – Габрово Надежда Желева.\r\nОкръжният прокурор уточни, че късно снощи са били проведени разпити на майката на детето и на обвиняемия. „Бяха направени пълни признания от обвиняемия. Към настоящия момент той е с прокурорско задържане до внасяне на искането за взимане на постоянна мярка, което ще бъде направено днес“, посочи Желева. Тя уточни, че продължават действията по разследването. По думите ѝ в момента тече аутопсия, която ще даде повече информация за настъпването на смъртта на детето.\r\n„Към настоящия момент обвиняемият е твърде объркан и не може да формулира категорично мислите си. Той казва, че откакто е изчезнала съпругата му, той е изпитвал затруднения в отглеждането на 5-годишното дете – той му е биологичен баща. И понеже не е намерил друг изход, това е бил начинът, по който е намерил решение на проблема със затрудненията си“ , заяви Желева.\r\nТя уточни, че майката е заявила, че е живеела трудно с бащата на детето си. „ Tя заяви, че умишлено не е подава сигнал, тъй като се е страхувала. Заплашвана е, че ако се оплаче на компетентни органи, ще бъде убита или ще ѝ бъде взето детето. Майката каза, че мъжът не е работил, а тя го е издържала“, посочи окръжният прокурор.\r\nВижте как психолози коментираха трагедията в     ", "date": "2019.07.04", "title": "Мъжът, хвърлил дете от мост в Габрово, е направил самопризнания"}
{"url": "https://www.actualno.com/sofia/lyje-li-fandykova-za-porednoto-zastrojavane-v-mladost-arhitektyt-na-rajona-se-zashtitava-news_765263.html", "text": "    Категорично несъгласие с обвиненията на столичния кмет Йорданка Фандъкова по адрес на работата му изрази главният архитект на \"Младост\" Стефан Стефанов.      Припомняме, че Стефанов в \"явен саботаж\", защото дал разрешение за строеж при блок 401 в \"Младост\", където във вторник вечерта (2 юли) пак имаше протест. А кметицата използва думата \"саботаж\", защото според нея Стефанов дал разрешението точно когато работна група, включително с участието на кмета на \"Младост\" Румен Русев, е водела преговори за обезщетяване на инвеститорите с други, общински имоти.\r\nАрх. Стефанов обаче обяснява, че по проекта са направени забележки и той е бил одобрен след отстраняването на проблемите. Разрешително за строеж е издадено на 20 май, съгласно законовата процедура, като 2 седмици по-рано за предстоящото разрешително бил уведомен и кметът на \"Младост\" Румен Русев. И добавя, че самият той не е бил част от работната група, за която Фандъкова говори, както и че ако не одобри разрешителнот след завършените процедури, ще наруши закона. \"Смятам, че думите „провокация“ и „саботаж“ не звучат нито професионално,  нито политически грамотно, когато говорим за диалог между институции,  затова няма да ги коментирам\", добавя Стефанов.\r\n\"През 2017 година,  по инициатива на район \"Младост\", са водени  разговори за евентуална замяна с равностоен общински имот, но със  заявление 04.10.2018 г., собствениците на имота заявяват, че поради  липса на резултат от преговорите в рамките на една година, те не искат  имота им да бъде заменян с друг и желаят реализиране предвижданията на  действащия план за имота и построяване на жилищна сграда. Така, че  твърдението, че в момента текат преговори със собствениците е невярно\",  казва Стефанов.  Припомняме, че осъдената на първа инстанция на 15 години затвор бивша зам.-кметица на \"Младост\" Биляна Петрова през Facebook отправи въпроси към Фандъкова защо се е стигнало дотам, че при уговорено от нея и Десислава Иванчева принципно съгласие на инвеститори да се преместят сега се стига дотук. Петрова директно пита и .  ", "date": "2019.07.04", "title": "Лъже ли Фандъкова за поредното застрояване в \"Младост\" - архитектът на района се защитава"}
{"url": "https://www.actualno.com/politics/bsp-kym-gerb-ideite-ne-falirat-no-vas-vi-sybirat-parite-i-postovete-news_765266.html", "text": "    \" Зад изказванията на БСП стои истината, че , но никой от лявата страна на залата не желае и не може да си позволи лукса да я признае. Това заяви народният представител от ПГ на ГЕРБ Маноил Манев по време на .      „Години наред вашата ръководителка и най-близките ѝ се упражнявахте всяка година и при всяка възможност, особено лятото върху това какви заплати получават народните представители, какви ваканции има Народното събрание.   Никакъв популизъм няма тук, това са „принципни неща“. Внесена е поправка в закона, която казва, че субсидиите ще бъдат 1 лв. Вие, колеги, някой от вас ще стане ли да ме обори тук и да чуе теза, подкрепена с факти, доказателства, обяснения, изчисления на БСП. Ако намерите такава, може и да се извиня от тази трибуна на БСП. Няма внесена такава. Няма я в Народното събрание, значи я няма в правния мир.\r\nИма друго – предложение да вкараме тези неща в дни дебати, едни комисийки, едни кръгли маси, т.е. да ги заметем под килима и никой нищо да не направи по тази тема. Темата е проста - за това, че българските граждани имат различно виждане за финансирането на българските партии. Темата е още, че една единствена партия с нейния председател г-н Борисов намериха решение как това да стане истинска тема“, подчерта Манев.  Във връзка с тезите на БСП, че олигарсите ще контролират партиите, Манев коментира: „Как сега ще стане така, че бандитите, олигарсите, бизнесмените, не знам какво ще правят? Каква теза е това бе колеги, ние в правова държава ли искаме да живеем? Ние в това Народно събрание сме избрани, за да правим правова държава. Държава на закона.\r\nКогато законът казва, че не може да бъдеш финансиран от престъпна дейност и не можеш да харчиш пари за неща, които не са ти разрешени и тук развиваш тезата, че това ще се случи на всяка цена, това означава, че някой живее с мисълта, че този закон него не го касае и че законността в тази държава не е важна“, допълни Манев.   „Понеже много обичате да се занимавате с БСП и с това дали една партия е фалирала или не. Няма как да фалира една партия. Тя не е търговско дружество. Тя е нещо, което събират идеи, принципи. Няма как идеите да фалират .Това каза заместник-председателят на ПГ на „БСП за България“ Георги Свиленски в реплика към Маноил Манев.    Вие това не може да го разберете. При вас това нещо не може да се случи. При вас единственото нещо, което може да ви събере са парите, поръчките, постовете. Но в този закон не може да запишем, че даваме право на членове на ГЕРБ да бъдат само с по една обществена поръчка или само с по един пост“, допълни още Свиленски.\r\n„Ще ви кажа и другата истина, понеже тук се каза – да, вие влязохте в политиката. Не вие персонално, партията ви, с два заложени апартамента – на г-н Борисов и на г-н Цветанов. . Голяма част от вашия елит излезе с апартаменти в една голяма, богата строителна фирма в най-скъпия квартал на София“, посочи още заместник-председателят на ПГ на „БСП за България“.    ", "date": "2019.07.04", "title": "БСП към ГЕРБ: Идеите не фалират, но вас ви събират парите и постовете"}
{"url": "https://www.actualno.com/bgfootball/sydijskijat-podaryk-za-ludogorec-kojto-povecheto-medii-skriha-video-news_765268.html", "text": "    Нивото на във финала за Суперкупата на България беше много добро, след като Лудогорец и Локомотив (Пловдив) изиграха впечатляващи 90 минути. Трофеят остана за \"орлите\" след победа с 2:0, но срещата можеше да се развие по коренно различен начин, ако редовен гол на \"смърфовете\" не беше отменен от рефера Ивайло Стоянов (с помощта на Георги Дойнов - страничен съдия).      В 60 минута и при резултат 1:0 за Лудогорец Бирсент Карагерен получи страхотен далечен пас по дясното крило, който нападателят овладя с рамо. Перфектното първо докосване му спечели позиция пред защитника и той нахлу в наказателното поле, където с премерен изстрел изравни резултата.   Страничният рефер обаче вдигна флага за нарушение, а Ивайло Стоянов веднага отмени попадението. Във видеото обаче ясно се вижда, че Карагерен играе изцяло с рамо и красивият му гол трябваше да бъде зачетен.\r\nВ края на първото полувреме и друго попадение на Локомотив (Пловдив) беше отменено заради засада, но такава в този случай имаше.    ", "date": "2019.07.04", "title": "Съдийският подарък за Лудогорец, който повечето медии скриха (ВИДЕО)"}
{"url": "https://www.actualno.com/politics/ojestochen-spor-v-parlamenta-za-subsidiite-falirala-li-e-bsp-i-koj-e-po-goljam-populist-news_765244.html", "text": "     Остри реплики между депутатите  и взаимни обвинения в популизъм съпътстваха , предвиждащи драстично намаляване на държавното финансиране на партиите.      Предложението бе направено от Министерски съвет и предвижда от 11 на 1 лев на получен действителен глас. Точката влезе като извънредна в днешното заседание и предизвика остър дебат в пленарната зала.   \" Една фалирала политическа партия , която фалира държавата не може да казва на нашата, че субсидия от 1 лв. било лицемерие.Ч Това обвинение отправи депутатът от ГЕРБ Лъчезар Иванов към левицата. Иванов припомни, че на 10 май 2017 г. ГЕРБ е внесла предложение за размера на субсидията на политическите партии във връзка с референдума, който беше проведен. „Тук да ни се преписват някакви обиди, не мога да бъда съгласен“, обясни той и поиска наказание за всички онези, които от трибуната си позволяват такова нещо. „Искам всички да бъдат на висотата на морала“, каза още Лъчезар Иванов\r\n„Този дебат ще завърши така, както започна – скандално, неприятно, с повече недоизказано, отколкото казано. Колкото и да се говори последните три-четири седмици по този въпрос, нищо не се каза по същество“, заяви депутатът от БСП Крум Зарков. Според него с подхващането на темата за парите на партиите  управляващите единствено от истински важните за обществото проблеми . „Не се забелязаха протестите, свързани с цената на горивата. Не забелязахте протестите на медицинските сестри. Не обръщате внимание на протестите за застрояването на София. Слепи и глухи оставате за онези, които протестират, тъй като Законът за Черноморското крайбрежие е по-строг към тези с палатките, отколкото към тези с багерите“, продължи с обвиненията Зарков. „Предупреждавам ви, ще платите сериозна цена за това. Вие не само започнахте състезание към дъното, вие сте на път да го спечелите“, допълни той от трибуната.  Колегата му по време на обсъждането на точката.\r\nВъпреки че и от ДПС са категорично против орязването на държавното финансиране на партиите , защото според тях това ще доведе до невъзможност една политическа сила да извършва своята дейност, те продължават да . Тезата на движението защити народният представител Хамид Хамид, който припомни, че настояването на ДПС включва и въвеждането на т. нар. отворено финансиране на партиите и коалициите, ако те не получават средства от бюджета. „Този модел работи успешно в Америка“, аргументира се той.    На това предложение твърдо се възпротиви Славчо Атанасов от „Обединени патриоти “. Според него отвореното финансиране, което дава възможност на юридическите лица да предоставят средства на партиите, ще доведе единствено до дву или трипартийна система. „Ще останат само три партии – ГЕРБ, БСП и ДПС“, заяви Атанасов и допълни: „Отваряте пътя към това“.     От ГЕРБ пък се възпротивиха на твърденията на БСП, че не е проведен сериозен дебат по темата с размера на субсидиите и ги „Министерският съвет и ние сме заявили, че ще подкрепим това решение за 1 лев. Вие излизате от тази трибуна и лъжете българските граждани, че не сте имали време за този дебат. Две години и половина сте в парламента, без три месеца. През цялото това време имахте време да запознаете вашите избиратели с визията ви за финансиране на политическите партии“, разкритикува опозицията народният представител Александър Иванов. Той упрекна левицата още за това, че изразява несъгласие с това размерът на партийната субсидия да стане 1 лев, но не са внесли свое алтернативно предложение. ", "date": "2019.07.04", "title": "Ожесточен спор в парламента за субсидиите: Фалирала ли е БСП и кой е по-голям популист"}
{"url": "https://www.actualno.com/curious/10-te-dyrjavi-s-naj-nisko-naselenie-v-sveta-news_764942.html", "text": "           Неговата държава също попада в класацията, изготвена от от изданието Insider на база осреднени стойности за ръста на населението.                     ", "date": "2019.07.04", "title": "10-те държави с най-ниско население в света"}
{"url": "https://www.actualno.com/balkani/micotakis-izglejda-ochakva-da-specheli-no-ne-i-da-napravi-pravitelstvo-news_765218.html", "text": "    Лидерът на дясноцентристката \"Нова демокрация\" (НД) Кириакос Мицотакис повтори намерението си да свика нови избори, ако неговата партия не успее да получи пълно мнозинство на 7 юли, съобщава \"Катимерини\", предаде БГНЕС.      \"Ако не е възможно да се сформира правителство, в страната веднага ще бъдат свикани нови избори\", каза той, отбелязвайки, че резултатът от изборите \"не е предопределен\".   Мицотакис каза, че нито една от другите опозиционни партии не е изразила интерес да сформира коалиция с НД, което означава, че той ще трябва да \"постави гърците пред истинската дилема\".\r\nЗапитан дали възнамерява да изплаща на пенсионерите годишната помощ, въведена от сегашната администрация на \"Сириза\", той каза, че това е неговото намерение, но то ще зависи от това дали целта за растеж от 4% е постигната. Ако е, тогава следващото плащане ще бъде извършено в края на 2020 година.  Що се отнася до промените в Наказателния кодекс, които биха могли да осигурят на осъдени терористи преждевременно освобождаване от затвора, Мицотакис беше ясен, че НД ще възстанови предишните разпоредби, които изключват използването на електронна гривна за глезена. Той също разкритикува \"Сириза\" и премиера Алексис Ципрас за бързането да назначи новото ръководство на Върховния съд. ", "date": "2019.07.04", "title": "Мицотакис изглежда очаква да спечели, но не и да направи правителство"}
{"url": "https://www.actualno.com/asia/erdogan-vijda-sebe-si-i-japonija-kato-posrednici-v-iranskata-kriza-news_765243.html", "text": "    Анкара, съвместно с Токио, е готова да посредничи за разрешаване на конфликта между САЩ и Иран, заяви турският президент Реджеп Ердоган, предаде БГНЕС.      „По време на разговорите с японския премиер Шиндзо Абе на срещата на върха на лидерите на Г-20 в Осака той попита дали можем да работим съвместно в тази ситуация (конфликтът между САЩ и Иран). Отговорих - защо не? Аз мога да преговарям и с иранския президент Хасан Рухани, и с върховния лидер на страната Али Хаменей. Няма никакъв проблем за това\", каза Ердоган, цитиран от в. \"Сабах\".   Той отбеляза, че Япония, подобно на Турция, не одобрява срещу Иран, добавяйки, че никой в световната общност не иска да стане \"част от тази криза\".\r\nВ последно време отношенията между САЩ и Иран значително се влошиха. Американските власти наложиха строги санкции срещу ключови области на иранската икономика и продължават да увеличават санкционния натиск. Целта на Вашингтон е да \"промени поведението на Ислямската република\". Чрез повторните санкции Съединените щати принудиха всички купувачи на ирански петрол да спрат да го купуват. САЩ също обявиха иранския Революционен гвардейски корпус за терористична организация. В отговор Иран призна Централното командване на САЩ, известно като CENTCOM, за терористична организация, а самите САЩ за \"държава, спонсорираща тероризма\".   ", "date": "2019.07.04", "title": "Ердоган вижда себе си и Япония като посредници в иранската криза"}
{"url": "https://www.actualno.com/politics/deputatite-otlojiha-razglejdaneto-na-teksta-za-darenijata-kym-partiite-news_765347.html", "text": "    По предложение на лидера на БСП Корнелия Нинова и председателя на НФСБ Валери Симеонов депутатите отложиха разглеждането на текста за .      Симеонов предложи да не може да се получават дарения от юридически лица, еднолични търговци с публични задължения към държава и община, регистрирани в държави и територии с преференциален данъчен режим, както и такива, които изпълняват обществени поръчки.   От своя страна лидерът на БСП поздрави Симеонов за това, че прави тази крачка за промяна в текстовете. „Бих искала юридически да се прецизират нещата с текстовете, които сега се предлагат и в които пише юридически лица“, каза тя и посочи, че така се заобикалят забраните, които съществуват в момента. , че към момента е забранено политическите формации да се финансират от религиозни институции, чуждестранни държавни предприятия. „Юридическо лице може да бъде юридическо лице с нестопанска цел. Може би скритата му цел е да заобиколи забраните“, изрази съмнения лидерът на БСП.  Корнелия Нинова предложи текстът да бъде направен добре и да не се правят половинчати неща. „Дайте да отложим този текст, да се прецизира“, призова тя. Според нея по-важно е да се ограничи възможността за чужди влияния и за плащания от чужбина, които могат да бъдат заплаха за националната ни сигурност.\r\nОт своя страна лидерът на НФСБ Валери Симеонов ѝ отговори, че за пореден път не се разбират и не се изслушват. Според него сега съществуват тези забрани и не е необходимо те да бъдат разширявани.   Той също предложи текстът да бъде отложен и прецизиран. „За“ отлагане на параграфа гласуваха 151 народни представители, „против“ - 14 и „въздържали се“ - 1. След това парламентът излезе в 15-минутна почивка по предложение на председателя на Бюджетна комисия и депутат от ГЕРБ Менда Стоянова.     ", "date": "2019.07.04", "title": "Депутатите отложиха разглеждането на текста за даренията към партиите"}
{"url": "https://www.actualno.com/society/psiholog-za-tragedijata-v-gabrovo-ne-e-vyzmojno-neshtata-da-se-sluchvat-prosto-taka-news_765262.html", "text": "    Няма данни за мъжа, който хвърли да е психически нестабилен. В социалните не са постъпвали никакви сигнали за неблагополучие, насилие или риск за детето. От там дори уточняват, че загиналото момче е живеело в много добри условия.      Според психолога Евелина Цветанова няма как подобна трагедия да няма предистория.   \"Не е възможно нещата да се случват просто така. Не е ясно дали тази предистория се състои в предразположеността на личността как да реагира в кризи и до колко това е видимо или не. Понякога хората дават признаци за изчерпване с определен тип поведение в състояние на афект, опити за непродуктивно или деструктивно разрешаване на конфликтите. Често има заявки, като заплаха за физическа разправа или посегателство върху собствения живот, има прояви на манипулативно поведение\", обясни още Цветанова в интервю за bTV.\r\nПсихиатърът д-р Веселин Герев алармира, че домашното насилие вече го има във всяко второ или трето семейство у нас. До този резултат се стига заради една системна многогодишна работа, тъй като всичко започва с възпитанието на детето. Моделите на поведение при пубертета също са важни, защото това е периодът, при който детето започва да копира поведението на родителите си, коментира той пред Нова телевизия.  \"Този човек е хвърлил сина си, просто защото детето му е било под ръка. Майката я нямало и той е решил да ѝ отмъсти по този начин. В случая не говорим за психично болен човек, а за един завършен психопат . За него хората са едни вещи, а самият той е лишен от емоция и способен на импулсивна агресия. Да си захвърли детето от моста за него е било като да хвърли торбичка с боклук, защото - пак повтарям - става въпрос за завършен психопат\", смята специалистът. \"Такива хора са опасни във всеки един момент, особено когато приемат алкохол и наркотици. Това са хора с доминантна роля и които са свикнали да налагат мнението си над останалите \"', допълни в заключение д-р Герев.    ", "date": "2019.07.04", "title": "Психолог за трагедията в Габрово: Не е възможно нещата да се случват просто така"}
{"url": "https://www.actualno.com/sliven/kogo-shte-nalazi-pajakyt-v-sliven-news_765158.html", "text": "    В понеделник, 1 юли, в Сливен бе въведен в експлоатация автомобил за репатриране на неправилно паркирани моторни превозни средства - така нареченият \"паяк\".      Новината беше съобщена от пресцентъра на Общината, с уточнение от общинското предприятие \"Градска мобилност\", че \"д \" и че \" \". Цитирани бяха и таксите за нарушителите: 48 лева за репатриране на автомобил и 2 лева за всеки започнат час престой на наказателен паркинг.   Въдворяването на ред в уличното движение на Сливен чрез използването на \"паяк\" е сага, продължаваща повече от 15 години. Закупеният тогава специализиран автомобил изчезна при ликвидирането на общинската фирма \"Комунални услуги\". 15 години по-късно Общината най-сетне намери воля и пари за осъществяване на добре отлежалата идея. Впрочем, запознати твърдят, че само ремонтът и регистрацията на новия репатриращ автомобил са отнели няколкомесечните усилия на няколко администрации…\r\nНо това вече е минало. От понеделник и Сливен е част от семейството на градовете с въведена принудителна мярка \"репатриране\" за автомобили, нарушаващи уличната безопасност, закона и общинските разпоредби. А уличното движение в Сливен определено се нуждае от въвеждането на ред и контрол. И безобразното паркиране е съществена част от рисковете за всички участници в движението. Но дали е само паркирането?  За никого под Сините камъни не е тайна, че има много сбъркани неща в самата организация на движение в града, но те упорито не се отстраняват. Например двупосочното движение по бул. \"Цар Симеон\" край пазара, затапено по доста профански начин с разчертаната \"синя зона\". Или липсващите, или пък поставени на абсурдни места пешеходни пътеки. А също - безобразно регулираните светофари. Те не само не облекчават пропускливостта на движението, а напротив – предизвикват повече задръствания. Да не говорим за времетраенето на зеления светофар за пешеходци по най-използваните от възрастни хора и майки с колички кръстовища. То е като заглавие на филм – \"Да преминеш за 5 секунди\". Впрочем, кошмарната за пешеходците светофарна регулацията е доста красноречив индикатор за отношението на местните експерти и управници към обикновените граждани. И, разбира се, знак за неприкрито толериране на тези с бързите и луксозни автомобили, макар именно те са най-рисковият фактор за безопасността на движението в Сливен.\r\nДо момента обаче никой не е дръзнал да обуздае агресивността и безочието на тези водачи, които демонстративно се надсмиват над закона и умишлено погазват правилата и правата на другите участници в движението (а понякога ги и прегазват). Случвало се е пред медиите сливенски пътни полицаи да признават, че са безсилни пред парите и влиянието на тези по правило примитивни екземпляри, за които улицата е джунгла, а застрашаването на човешки живот ежедневие… Причината е, че техните покровители са на доста високи нива в политическата, държавната и правораздавателната система.   Част от типичното социопатично поведение на местните новобогаташи е форсирането с мръсна газ на оживени места в час пик, спирането върху тротоарите и зелените площи около училищата, където се обучават привилегированите им наследници, както и емблематичното диагонално паркиране по уличните платна. Тяхна запазена марка е и провеждането на задушевни разговори между два автомобилни мастодонта точно насред уличния трафик. А също и размяната на юмруци и ритници по кръстовищата.    И се пита в задачата: кой всъщност ще налази новият общински \"паяк\"? Дали тези с лъскавите коли и синджири, на които цялата околия познава номерата на колите, и които действително са перманентна заплаха за безопасността на движението, или само онези невзрачни хорица, на които се е наложило да удължат престоя си в \"синята зона\", но са се разсеяли веднага да платят? Няма ли най-сетне някой да се престраши да \"репатрира\" колите на тарикатите, които нагло паркират насред градинките и тротоарите в Сливен? Върху местата за придвижване на инвалиди, възрастни и майки с деца?\r\nЗащото, дори и да сме решили да нямаме деца, все пак, все някой ден, и ние ще остареем! Заглавна снимка:  ", "date": "2019.07.04", "title": "Кого ще налази паякът в Сливен?"}
{"url": "https://www.actualno.com/vraza/na-kogo-precheshe-inj-georgi-karaivanov-ot-riosv-vraca-news_765221.html", "text": "    Oт вчера врачани загубиха възможността да бъдат информирани за ситуацията със 110–тте тона серовъглерод, които . РИОСВ промени щатното си разписание и обяви, че не се нуждае от експерта Георги Караиванов.      Според него, това съкращение, именно на неговата длъжност, не е взето самостоятелно от директора на РИОСВ, а е продиктувано от висшестояща инстанция , чиято вода експертът мъти, давайки гласност пред обществеността за опасността от серовъглерода. Караиванов беше председател на Междуведомствената комисия, която наблюдаваше серовъглерода на територията на фирма „Камибо“, който бе продукт от бившия химически комбинат „Химко“. , разположени на територията на фирма \"Камибо“ и от месец има опасни промени в киселинността си – PH -3, което показва, че киселинният разтвор разяжда металните тръби и се просмуква в почвата. 16 месеца се водят уклончиви преговори за неизпълнени предписания от май 2018 г. с Междуведомствената комисия и фирмата. Пишат се актове за тези неизпълнени предписания, те вече са за близо 40 хил. лв. И когато уж вече оставаха 11 дни до влизането на фирмата „Балкан ресурс“, която щеше да извози серовъглерода ( било тайна къде), Георги Караиванов получава новината, че е съкратен. Два дни преди това той оповести пред медиите, че ще продължи да изисква акредитацията на фирма „Балкан ресурс“  за това дали има сертификат да премести серовъглерода. Което, както ни бе обяснено многократно, е сложен процес и изисква време и специална логистика.\r\nСпоред запознати, събитията със съкращението на Георги Караиванов доказват само, че проблемът с опасното вещество няма да бъде решен скоро и нещо повече – че някой се опитва да заглуши истината за бързото му отстраняване от територията на Враца.   Инж. Караиванов ще търси правата си в съда. „Мислех, че ще ме уволнят, но после, след като се реши казуса и нещата позатихнат. Сега ме вадят от играта “, сподели той. ", "date": "2019.07.04", "title": "На кого пречеше инж. Георги Караиванов от РИОСВ Враца?"}
{"url": "https://www.actualno.com/business/demokratichna-bylgarija-iska-ostavkata-na-mavrodiev-ot-bbr-zaradi-goljam-zaem-svyrzan-s-vylka-news_765271.html", "text": "    Искане за оставката на директора на Българската банка за развитие (ББР) Стоян Мавродиев отправи \"Демократична България\". А причината е информацията, появила се , че ББР е дала кредит от почти 150 млн. лева на фирма на Румен Гайтански-Вълка. Става въпрос за \"Роудуей кънстракшънс\", а \"Капитал\" изчислява заемът на 10% от пълния портфейл на банката, като твърди, че парите отиват за да може една свързана с Гайтански фирма (\"Роудуей кънстракшънс\") да купи активите на друга свързана с него компания (\"Пътстройинженеринг\").      За демократите Мавродиев е превърнал ББР в \"придатък на олигархичната хранителна верига Борисов - Доган - Пеевски – Цацаров\".   \"България все повече се управлява по феодалните правила. Някой си плаща за пост, след което гледа да спечели от \"инвестицията\" си многократно чрез корупционни схеми. Тези над него нямат претенции към методите му на управление, поне докато не стане прекалено гнусно\", категорични са демократите.\r\n\"Демократична България настоява за силен обществен контрол върху насръчителната банка. Форма на такъв освен публичен конкурс за ръководните позиции може да бъде и листване на миноритарен дял от нея на фондовата борса. Това ще гарантира повече прозрачност на управлението, като то бъде ориентирано към резултати, а не към обслужване на олигархия. В противен случай сделките на тъмно, към които е ориентирано сегашното ръководство, провалят замисъла от съществуването на банката. Настояваме промяната да започне незабавно и първата стъпка е отстраняването на послушника Мавродиев. Призоваваме за широк и открит публичен дебат в каква посока трябва да се развива Българска банка за развитие, така че да оправдае името и първоначално заложените си цели. Защото става въпрос за управлението на 3 млрд. лева обществен ресурс\", завършват от \"Демократична България\".  В каква нова схема се появи името на Вълка - научете в ! ", "date": "2019.07.04", "title": "\"Демократична България\" иска оставката на Мавродиев от ББР заради голям заем, свързан с Вълка"}
{"url": "https://www.actualno.com/healthy/ot-nacionalna-pacientska-organizacija-nastojavat-za-digitalizacijata-v-zdravnata-sistema-news_765350.html", "text": "    \"Осигуряването на качествено здравеопазване е съвкупност от множество компоненти и фактори, които трябва да бъдат налични, за да може да се говори за адекватно покриване на нуждите на българския пациент. Съвременните грижа и лечение на пациентите следва да са базирани на единство от знания и компетентност на лекарите, ефективни медикаментозни терапии, съвременна и иновативна медицинска техника в здравните заведения и високи хигиенни болнични условия.\" Това се казва в писмо до медиите от Национална пациентска организация във връзка с изказване на д-р , в публичното пространство, относно необходимостта от истински контрол върху разходването на средствата на НЗОК и необходимостта от информираност на пациентите в преговорите за НРД.      \"Както нееднократно сме посочвали, при българския здравноосигурителен модел има множество проблеми, които през годините не бяха разрешени, а напротив – се задълбочиха. В резултат на това здравният модел не покрива в цялост нуждите на пациента и се стига до ситуация, в която лечението му протича на база генерирането на максимална печалба, без да се съпоставят резултатът от лечението и ефективността му спрямо  обществените и лични разходи на пациента. Нерядко не се постига максимално бързо реинтегриране на заболелия на пазара на труда и в обществото,а оттам–да бъде постигнато намаляване загубите на национален доход от отпуск по болест и на разходите на НОИ.\", казват още от организацията.   От там допълват, че продължават да подкрепят идеята за създаването на допустим от конституцията на Република България, нов здравноосигурителен модел за осигуряването на един по-добър достъп до здравеопазване и провеждане на здравна реформа, в която съществуващите проблеми със стойността на клиничните пътеки и лекарския труд да намерят достойно решение  и придобият адекватни измерения.\r\n\"Вече повече от пет години настояваме и ще продължим да настояваме за развитието на дигитализацията в здравната система, както и за възможностите всеки здравноосигурен гражданин да получава актуална информация за всички промени в здравния му профил. Подкрепяме и ще настояваме за въвеждането на съвременни модели за определяне на диагноза и лечение, както и индивидуално определяне на терапията за всеки пациент\", се казва още в писмото.  \"Ние съзнаваме, че това са големи промени, които следва да са дело на всички участници в политическата система и които следва да бъдат въвеждани поетапно и последователно,  като се осигури приемственост на планираните реформи. Само по този начин може да се постигне задоволителен резултат, който в крайна сметка да доведе до трайно повишаване на качеството на здравното обслужване, удовлетвореност от здравната система и ефективност на направените обществени разходи за здравеопазване\", завършва писмото на Национална пациентска организация. ", "date": "2019.07.04", "title": "От Национална пациентска организация настояват за дигитализацията в здравната система"}
{"url": "https://www.actualno.com/politics/pravosydnijat-ministyr-edvam-si-prizna-che-lozan-panov-ne-glasi-dela-vidja-kpkonpi-kato-primer-za-doverie-news_765206.html", "text": "    Всяка система, създадена от човек, може да бъде манипулирана. Въпросът беше специфично технически, имах малко време да се подготвя. Така правосъдният министър Данаил Кирилов коментира вчерашното си посещение във Върховния касационен съд, на което му беше показано как работи системата за случаен подбор на съдебни състави.      Опитах да достъпя до информацията, която е в централния сървър – не можаха експерти да направят справка, каза още Кирилов. , като уточни, че ако е имал предвид нещо за нагласяване, е имал предвид \"по принцип\". Какво каза всъщност Кирилов – припомнете си в !   Кирилов заяви и, че от това, което е видял \"по принцип\", системата се ползва добросъвестно, но имал забележки – само че те не са такива, че да хвърлят основателно съмнение. Имало обаче и сигнали за конкретни дела, били повече от 4, но Кирилов така и не даде конкретика за кои дела става въпрос. А на въпрос на Нова телевизия ще отиде ли в прокуратурата да види как се разпределят преписките, правосъдният министър отвърна, че досега не бил получил покана.\r\nПритиснат по въпроса с и конкретно относно убийството на прокурор Николай Колев (делото \"Колеви срещу България\") и подозрението, че тогавашният главен прокурор Никола Филчев е замесен, правосъдният министър се оправда с Конституцията за уредбата на прокуратурата. Затова правосъдното министерство щяло да пита Конституционният съд може ли главният прокурор \"от друг, независим субект\". Такава препоръка имаше от специално работели по нашата съдебна реформа европейски прокурори – припомнете си в ! А на питане защо Филчев не се саморазследва за убийството на Колев, Кирилов подчерта, че нямало никаква пречка прокурор по-долу в йерархията от Филчев да разследва. А когато му беше припомнено, че Европейският съд ни осъди по това време, правосъдният министър заяви, че това станало, защото чиновници ги мързяло да представят какво е българското законодателство.   Апартаментгейт Дълбокото ми убеждение е, че КПКОНПИ работи и работи ефективно, каза още Кирилов. \" и във възможността държавата да се пребори с корупцията\", добави той. Попитан , отколкото биха могли обикновени хора, отговорът беше \" изцяло практиката на изповядване на сделки на данъчна оценка и на цена, близка до данъчната оценка\". А по въпроса откъде са парите за жилищата в „Апартаментгейт”, отново не беше даден конкретен отговор. .    Проблемите със затворите     Натрупванията са доста, това е една тежка система, в която има много проблеми – с храненето, с цените в лавките, с достъпа до телефонни разговори. Има неуспешни процедури за обществени поръчки за осигуряване на храна за затвори, има висяща процедура, а цените в лавките са обект на жалби и се проверяват от Инспектората на правосъдното министерство. Така правосъдният министър обобщи какво го накара да обяви освобождаване на директора на ГД \"Изпълнения на наказанията\" Васил Миладинов, макар че той още не може да бъде освободен – вижте защо в !\r\nКирилов заговори и за \"вероятно някои корупционни практики\" в системата на затворите, без да дава директни примери. А по въпроса за жалбата на Евгения Банева за условията в ареста, правосъдният министър посочи, че \"част от тях имат известно основание\", без да уточнява конкретно. Той обясни липсата на конкретика, защото още няма връчване на заповед за уволнение на Миладинов. \"Вероятно да\" – така Кирилов коментира дали Миладинов нарочно не се е разболял точно сега, когато трябваше да бъде освободен от длъжност. Правосъдният министър каза и, че няма да обжалва болничния на Миладинов.\r\nИначе Кирилов заяви и, че през последното тримесечие имало икономия на средства и план да се дадат повече пари на надзирателите, които утре, 5 юли, заедно с други служители на МВР от 14:00 часа пред Министерския съвет конкретно заради заплащането на нощен и извънреден труд. ", "date": "2019.07.04", "title": "Правосъдният министър едвам си призна, че Лозан Панов не гласи дела, видя КПКОНПИ като пример за доверие"}
{"url": "https://www.actualno.com/asia/turcija-obvini-the-washington-post-che-dava-dumata-na-terorist-news_765182.html", "text": "    Външното министерство на Турция изрази недоволство от публикацията на материал в американския вестник The Washington Post, пише турското издание \"Сабах\".      Статията е от един от основателите на считаната от Анкара за терористична организация Работническа партия на Кюрдистан (ПКК) Джемил Байък.   \"Принципът да се предотвратява насърчаването на тероризма, най-важното задължение на международната общност в борбата с тероризма, е сериозно нарушен\", написаха от министерството в Анкара.\r\nГоворителят на президента Реджеп Ердоган също изрази недоволството на държавния глава на Турция. Според Ибрахим Калън публикацията не попада в категорията на свободата на словото и се равнява на публикация от лидер на \"Ал Кайда\" или \"Ислямска държава\". Говорителят на турския президент казва, че да се представя терорист като Джемил Байък за говорещ от името на кюрдите е обида преди всичко за самите кюрди.  Всъщност през ноември, 2018 година, беше обявена награда от 4 млн. долара от Държавния департамент на САЩ за информация за Байък. А в статия, заради която Турция се възмути, Байък посочва, че е време да има мир между кюрдите и турската държава. Но той казва и, че процесите на демократизиране на кюрдската общност в Сирия и поражението на \"Ислямска държава\" там са заплаха за режима на Ердоган според самия турски президент. А Байък е категоричен, че Турция трябва да признае кюрдите като част от мултикултурното сърце на турската държава. ", "date": "2019.07.04", "title": "Турция обвини The Washington Post, че дава думата на терорист"}
{"url": "https://www.actualno.com/balkani/prouchvane-gryckijat-pazar-na-truda-strada-zaradi-nepodgotveni-visshisti-news_765185.html", "text": "    Гръцките университети произвеждат висшисти \"на кило\", като те не покриват изискванията на местния пазар на труда, пише авторитетното гръцки издание Катимерини. Такива са изводите на доклад, поръчан от Гръцката федерация на предприемачите (SEV), предаде БГНЕС.      Данните сочат, че въпреки високите нива на безработица в Гърция, компаниите не могат да намерят квалифицирани работници.   \"Гръцката образователна система произвежда прекомерен брой висшисти в области, които не се покриват с нуждите на променящото се производство в страната\", се казва в доклада на SEV.\r\nСпоред проучването, повече от една трета от фирмите (35,6 процента) изпитват трудности да намерят работници с уменията, които са им необходими. Сред големите компании и компаниите, занимаващи се с износ, този процент е дори по-висок, съответно 44,7 и 45,9 на сто.  Най-изразен е недостигът на специалисти в енергетиката, където 49,2 процента от работодателите не могат да намерят хората, които им трябват. ", "date": "2019.07.04", "title": "Проучване: Гръцкият пазар на труда страда заради неподготвени висшисти"}
{"url": "https://www.actualno.com/sciencelogy/syosnovateljat-na-wikipedia-prizovava-za-bunt-na-socialnite-medii-v-zashtita-na-potrebitelite-news_765313.html", "text": "    \"Човечеството е използвано безцеремонно от огромни дигитални империи\".      Така започва \"Декларацията за дигиталната независимост\" на съоснователя на , Лари Сангър - нов манифест за защита на децентрализацията на \"Големите социални медии\". Той иска дигиталните дисиденти да го подпишат - и да въстанат.   В отделен блог пост Сангър призовава за двудневен #SocialMediaStrike (стачка на социалните медии) от четвъртък, 4 юли, до петък, в името на защитата на личния живот и като част от \"усилието да се притиснат мрежите към възстановяване на контрола на личните данни на потребителите\", предаде БГНЕС.\r\n\"В тези дни няма да бъдат използвани , освен да публикуваме известия, че сме в стачка\", пише Сангър, преди да уточни какви ще бъдат детайлите за това как ще се случи стачката.  Освен неясния призив за децентрализация, целите, които Сангър излага за #SocialMediaStrike са неясни, а Facebook и Instagram са споменати само в секцията \"често задавани въпроси\". Twitter не се споменава никъде.\r\nПо отношение на конкретните цели, Сангър споменава избора да има криптиране от край до край, за да могат социалните медии да бъдат \"оперативно съвместими\" по отношение на постове в една платформа, които се появяват в друга, както и за универсален набор от протоколи.   \"По този начин социалните медии ще работят по начин, по който работят уеб сайтове, електронна поща, текстови съобщения и блог хостинг и читатели: като неутрални доставчици на услуги\", пише Сангър, въпреки че тези платформи също бяха критикувани за отказ от поверителност.     ", "date": "2019.07.04", "title": "Съоснователят на Wikipedia призовава за бунт на социалните медии в защита на потребителите "}
{"url": "https://www.actualno.com/healthy/bls-za-falshivite-bolnichni-naklepahte-lekarskoto-syslovie-zashtoto-biznesyt-ne-raboti-news_765209.html", "text": "    \"Лекарите сме интелигенти и диалогични хора и ако има проблем винаги бихме се отзовали. Издаването на , който не кореспондира със здравословното състояние на даден пациент, е издаване на финансов документ с невярно съдържание. При това положение съответният колега попада под ударите на закона и искам да заявя, че нито БЛС, нито Националното сдружение на общопрактикуващите лекари в България ще застанат зад такъв колега и биха протектирали такъв тип действия. При един диалог би следвало да се намери решение по въпроса. Това каза зам.-председателят на Българския лекарски съюз д-р Николай Брънзалов във връзка , който разпореди проверка за реда, по който се издават болничните и предупреди лекарите.      Брънзалов допълни, че ако има проблем, то той трябва да се докаже,  а отпускът е най-добрият лекар.   \"Има ли субективен фактор винаги  е възможно допускане на грешки.\", допълни още д-р Брънзалов и попита колко от болничните са оспорени от бизнеса и колкото от тях е доказано, че са фалшиви. \r\nТой попита защо се търси вината у лекаря, след като процесът е двустранен и изрази опасения от лов на вещици.  \"Извинявайте, ама в България работникът получава едни пари, а се осигурява на други. Наклепахте лекарското съсловие, защото не работи бизнесът в България.\", коментира още зам.-председателят на БЛС в интервю за bTV.\r\n\"Много трудно се доказва този документ с невярно съдържание, тъй като издаването на болничния лист и поставянето на диагноза от лекар е една субективна експертиза. Болничният лист се издава въз основа на текущото здравословно състояние. Трудно доказуемо е. Съгласен съм с премиера Борисов, че проблем има и трябва да намерим решение. С учудване наблюдаваме как в празнични дни, когато има официални празници и има увеличаване на болничните листове с 20 – 30%\", каза от своя страна Добрин Иванов, изпълнителен директор на Асоциацията на индустриалния капитал в България (АИКБ).   Вижте колко болнични ще бъдат издадени през настоящата година в      ", "date": "2019.07.04", "title": "БЛС за фалшивите болнични: Наклепахте лекарското съсловие, защото бизнесът не работи"}
{"url": "https://www.actualno.com/viewpoint/bylgarskijat-turizym-glupost-lakomija-i-mutrenska-naglost-news_765021.html", "text": "    „Всеки преце́ня къде да ходи и всеки има право на избор“, казва министърката на туризма. Нейният избор е ясен - щом наближи краят на седмицата, тя грейва от екрана някъде край морския бряг.       Приятното с полезното Ако се съди по систематичните ѝ петъчно-съботни появи в новините, може да се предположи, че опитва да съчетава приятното с полезното - хем е на море, хем изглежда, че е на работа. Бори се с нередностите в туризма, като лично инспектира плажове, курорти, хотели. Неизменно съпровождана от телевизионни камери и голяма свита чиновници. От репортажите е видно, че много ѝ отива да е инспектор. Във всеки случай повече, отколкото да е министър.\r\nТака в последните седмици \"залови\" неправоспособни екскурзоводи, туристически агенти без (или с непоставена на видно място) застраховка, къща за гости с изтекло удостоверение за категоризация. \"Провери\" алкохола по барове, храната в ресторанти и водата в басейни. \"Установи\" липса на указателни табели, повече преместваеми обекти, високи цени на чадъри и шезлонги. \"Разкри\" изпочупени плочки, мухъл и инсекти (мухи). Както и санитарни възли без алармена инсталация и апартаменти, \"от които не може да се набере рецепцията с регламентирания номер 9\"...   Карикатурна имитация на дейност „За нас е много важно качеството на услугите. То трябва да отговаря на нормативните изисквания и затова министерството реагира на всеки сигнал и ще бъде безкомпромисно спрямо нарушителите\", казва министърката, но едва ли някой приема приказките ѝ на сериозно. Най-малкото защото това, което прави, не е нейна работа.Все едно министърът на земеделието лично да следи колко дълбока е дълбоката оран, министърът на здравеопазването да инспектира по телевизията хирургически операции или министърът на вътрешните работи да спира на пътя за непоставени колани.\r\nНе знам кого се опитва да излъже министърката с карикатурната си имитация на дейност. Може би трупа точки пред началника си в правителството, който вече десет години е главният идеолог и практик на подобни пиар акции на терен. Сигурно е обаче, че дори и денонощно да проверява дали качеството на услугите „отговаря на нормативните изисквания“, няма да привлече никого към българското крайбрежие. Точно обратното.     \"Невярно твърдение\" „По отношение на презастрояването бих казала, че това наистина е невярно твърдение“, казва министърката. И моментално отблъсква всеки, който помни Черноморието преди да бъде превърнато в негостоприемна бетонна джунгла. Благодарение на държавата, която направи от глупостта, лакомията и мутренската наглост своя туристическа стратегия. И по всичко изглежда, че е решена да следва тази стратегия докрай. С последните промени в Закона за устройство на Черноморското крайбрежие тя погна свободно плажуващите, кърпите, палатките и чадърите им и застана на страната на онези, които са се притаили и чакат, за да залеят с бетон и последните незастроени кътчета по морето. Самата министърка на туризма не само има възможност, но е и задължена от същия този закон да спаси пясъчните дюни, придобити някога по „втория начин“. Но години наред отказва да го направи. Вместо това обикаля студията и говори небивалици.\r\n„Откакто е създадено министерство на туризма, е направено изключително много за привличане на все повече туристи към България и най-вече, които да оставят повече средства в икономиката“, казва тя с присъщата си скромност. Вероятно има предвид примерно германски пенсионери, които са си направили сметка, че ще им е по-евтино да прекарат две седмици на море в България, отколкото да си стоят в къщи. Или британски безработни с увлечение по алкохола (и други упойващи вещества), които са открили, че за дребна сума попадат в райско кътче, където бутилка водка излиза по-евтино от „едно малко“ в родината им. Много жалко „България е позната като дестинация, която предлага изключително добро качество на добра цена“, обявява министърката. Не знам на кого е „позната“, но е факт, че всяка година все повече българи отпадат от тази категория. А в последните няколко дни хиляди български туристи избраха друга дестинация и задръстиха с колите си изходите към Гърция. Тук министърката е права: „Всеки преце́ня къде да ходи и всеки има право на избор“.   Казвам всичко това със съжаление. Защото знам, че има много хора по българското Черноморие, които се опитват да правят туристически бизнес, работят съвестно и дават всичко от себе си, за да успеят. Въпреки държавата и нейната министърка на туризма. Автор:  ,   ", "date": "2019.07.04", "title": "Българският туризъм: глупост, лакомия и мутренска наглост"}
{"url": "https://www.actualno.com/politics/gerb-izvynredno-vkara-namaljavaneto-na-subsidiite-v-dnevnija-red-na-parlamenta-bsp-nedovolstva-news_765217.html", "text": "    Народното събрание извънредно ще гласува днес на второ четене промените в Закона за държавния бюджет, отнасящи се до размера на партийните субсидии.      Промяната в дневния ред беше предложена от председателя на парламента . Тя предизвика сериозна негативна реакция от страна на БСП.   \"Управляващите налагат силово точка в дневния ред и искат изцяло промяна в политическата система, това е недемократично. Това каза зам.-председателят на ПГ на „БСП“ Драгомир Стойнев в процедура по дневния ред.\r\nПо думите на Стойнев сега управляващите са силни, но животът е колело и утре ще бъдат слаби.  „Разбира се, че темата е от изключителна важност. Не разбирам кое налага това бързане - защо толкова бързо и защо сега. Второ, г-жо Председател, на Председателски съвет тази точка не беше в дневния ред. Какво се промени от вчера до днес?\r\nНай-нормалното, когато искаме да има прозрачност в една политическа система, е опозицията да бъде информирана“, посочи Стойнев.   По думите му има огромно разделение и е нормално тази точка да влезе в дневния ред и да бъде обсъдена на председателски съвет“, каза Стойнев.    От своя страна секретарят на ПГ на „БСП за България“ Филип Попов заяви, че повече от седмица управляващите лъжат, че ще направят консултации за субсидиите, но единствените, които са направили са с ДПС.\r\n„Нищо не налагам силово“, отговори председателят на парламента Цвета Караянчева. Тя посочи, че ще остави залата да реши дали точката ще влезе за обсъждане или не в дневния ред на заседанието.\r\nВ крайна сметка точката беше приета и ще се гласува на днешното пленарно заседание. ", "date": "2019.07.04", "title": "ГЕРБ извънредно вкара намаляването на субсидиите в дневния ред на парламента, БСП недоволства"}
{"url": "https://www.actualno.com/actualno/kakvo-kazva-prokuror-geshev-na-bylgarckija-helzinkcki-komitet-news_765053.html", "text": "    Българският хелзинкски комитет (БХК) праща на главния прокурор годишния си доклад за състоянието на правата на човека. от неговия заместник, Иван Гешев, заедно с две книги. Едната е \"Под игото\", а другата е сборник с разкази на Йордан Йовков. Вътре освен всичко са маркирани специални места за четене. В първата заместник-главният прокурор е отбелязал глава двадесет и втора, „Батареята на Зли дол“, в която борещите се за свободата българи се изправят срещу цяла могъща империя с едно-единствено черешово топче. Във втората е отбелязал разказа за циганката Божура, който започва с описание на това как майката на Божура, Калуда, се възползва от състраданието на хората към дъщеря ѝ, за да печели от търговията си. И това е.      Многото въпросителни около тази мълчалива размяна на литературни класики се нуждаят от специални тълкувания. И ще пробваме някои. \r\nВръщайки Иван Вазов на БХК, Гешев вероятно казва:    Драги БХК. Виж'те ся, писна ми от вас Ето ви тука дядо ви Вазов. Забележете коя глава ви пращам. Сега пак е тъй, като при дядо ви Вазов, но империята сте вие, а ние сме черешовото топче. И ние, понеже сме наследници на дядо ви Вазов, а на вас ви е половин дядо - понеже хем сте български, хем хелзинкски комитет, ние сме верни на дядото, а вие сте неговите bastards, както гласят йерархиите на \"Игра на тронове\".     Драги БХК. Ние сме толкова впечатлени от вашия доклад, че той наистина ни напомня на големите борби от \"Под игото\". Вашите усилия за равноправие са сходни с мощта на черешовото топче, което се изправя срещу империята на посредствеността, патриотарството, хетеросексуалната доминация, изостаналия злобно-сексистки-малцинствено-зъл български народ. Продължавайте в същия дух, просто ние не можем да ви помогнем, понеже принадлежим също към него (по дядова линия).  Драги БХК. Поведението ви по отношение на малцинствата силно прилича на това на майката на Божура, която се възползва от състраданието на хората към дъщеря ѝ, за да печели от търговията си. На мен, зам.-главният прокурор Иван Гешев, ми се струва, че монетизирате разни неща и монетизирате само онези, които са вече доказано лукративни.    Драги БХК. С разказа на Йордан Йовков отдаваме чест на вашата работа тук и намираме, че дейността Ви е по някакъв начин продължител на неговата.   ", "date": "2019.07.04", "title": "Какво казва прокурор Гешев на Бългaрcкия хелзинкcки кoмитeт? "}
{"url": "https://www.actualno.com/politics/zarkov-sys-subsidiite-se-pokriha-temite-za-cenata-na-gorivata-zastrojavaneto-i-drugi-problemi-news_765223.html", "text": "    „Този дебат ще завърши така, както започна – скандално, неприятно, с повече недоизказано, отколкото казано. Това каза зам.-председателят на ПГ на „БСП за България“ Крум Зарков в рамките на дебата по       \"Колкото и да се говори последните три-четири седмици по този въпрос, не се каза нищо по същество . Ако това беше целта ви, ако първоначалната идея е била това – публичната дискусия да бъде ангажирана с темата за партийните пари, а не със сериозните проблеми на българското общество - е, в това като че ли успяхте “, подчерта Зарков.   По думите му са се забравили грешките на Министерство на финансите, което е направило така, че да се плаща повече, отколкото пише в бюджета. „Не се забелязаха , свързани с цената на горивата. Не се забелязаха . Не обръщате внимание на протестите за на София.  Слепи и глухи оставате за онези, които протестират, тъй като Законът за Черноморското крайбрежие е , отколкото към тези с багерите “, каза още Зарков.\r\nПо думите му се наказват по-слабите, за да укрепят по-силните . Зарков подчерта, че големите и силни партии ще имат пари, а тези, които се борят за обществено доверие няма да имат.   „ Покрихте тези теми с единия лев , поне засега. Предупреждавам ви, ще платите сериозна цена за това. Вие не само започнахте състезание към дъното, вие сте на път да го спечелите “, подчерта Зарков.    Заместник-председателят на ПГ на „БСП за България“ Георги Свиленски пък призова да има представители на Министерски съвет по време на обсъждането на точката. ", "date": "2019.07.04", "title": "Зарков: Със субсидиите се покриха темите за цената на горивата, застрояването и други проблеми"}
{"url": "https://www.actualno.com/politics/georgi-markov-iska-finansova-dieta-za-partiite-vyprosyt-e-zashto-popita-siderov-news_765276.html", "text": "     Трябва да наложим финансова диета за партиите . Това каза народният представител от ПГ на ГЕРБ Георги Марков по време на от 11 лв. на 1 лв. за действително получен глас.      Марков посочи, че при съставянето на новата Конституция не е предвиден конституционен текст, който да задължи държавата да финансира партиите. „Не е пропуск на Великото народно събрание. Всички по-възрастни колеги от всички партии си спомнят 1990-1991 г.    Да кажеш, че държавата ще хрантути партиите, да си го помислиш дори, беше край на Великото народно събрание “, каза още Марков. „Защо тогава без субсидии имаше интерес към партиите? Те бяха силни. Имаше голяма активност и защо след това при другите следващи вотове със субсидии партиите са слаби? Защо днес нито една партия без държавните субсидии не може да си помисли да вземе 2 млн. гласа. Нито една партия днес, въпреки субсидиите не може да помисли за 1,5 млн. гласа. Защо ние трябва да хрантутим партиите?“, попита още Марков. „Не искам да хрантутя с моите данъци партията ДСБ, която уби СДС“, подчерта още Марков.  По думите му някой ще каже, че през 90-те години на миналия век периодът е бил романтичен. „А сега защо не е романтичен? Нали сме членове на ЕС, членове на НАТО. Да запеем дружна песен, ама няма муза в композиторите. Няма муза в изпълнителите. Защо няма муза, въпреки държавните субсидии? Това е големият въпрос. За това аз подкрепям предложението на Борисов – трябва финансова диета“, обясни още Марков.\r\nЛидерът на \"Атака\" Волен Сидеров пък си спомни как победил Лилов, докато пътувал с лада. „Приятелю, мислех да се оттеглям от политиката, но ти ми напомни, че има нужда и от ветерани“ , обърна се от трибуната лидерът на „Атака“ към Георги Марков.   „Ние сме длъжни в момента да на 2 милиона и половина българи да няма субсидии за партиите. И след това да заслужим такива субсидии, че и банкети да даваме“, настоя Сидеров.    Сидеров посочи, че партията му е работила от 2005 г. до 2009 г. без субсидия. „Днес какво обсъждаме - да няма субсидии или те да са 1 лв. на глас. Защо се стигна до там?\r\nМного просто - 2,5 млн. българи гласуваха това да стане. Не можем да ги пренебрегнем“, каза Сидеров. „Така се случи, че партия Атака не взе властта и не управлява. Няма как да се сърдя на собствения си народ.\r\nДнес обаче ние трябва да отговорим на въпроса защо хората в България не искат партиите да получават нито един лев“ , коментира още Сидеров.    ", "date": "2019.07.04", "title": "Георги Марков иска \"финансова диета\" за партиите, въпросът е защо - попита Сидеров"}
{"url": "https://www.actualno.com/showbusiness/dejvid-i-viktorija-bekym-praznuvat-20-godini-ot-svatbata-si-news_765201.html", "text": "    Днес една от най-силните и стилни двойки в света на шоубизнеса Давид и Виктория Бекъм празнува 20-та годишнина от сватбата си.      През тези 20 години неведнъж се появиха слухове за развод на Бекъм, за изневери и проблеми с алкохола. Всеки път изглеждаше, че това е краят. Въпреки това, двойката издържа на всички изпитания и за много хора се превърна в пример за подражание.    , футболист на Манчестър Юнайтед в средата на 90-те години, хареса една от вокалистките на групата „Спайс Гърлс“, която преди това беше виждал само в клипове. Първата среща на футболиста и певицата се състоя на парти след един от мачовете.\r\nНа 4 юли 1999 г. влюбените си казаха „да“ на луксозна сватба в Дъблин, на която присъстваха стотици звезди. Но главният гост бе четиримесечният Бруклин - първородният син на Дейвид и Виктория Бекъм. През 2002 г. Виктория роди втория си син на име Ромео.  Пет години след сватбата, през 2004 г., медиите писаха, че футболистът е изневерил на съпругата си с някоя си Ребека Лус. Тя дори направи официално изявление, надявайки се на бърз развод на двойката, припомня БГНЕС.\r\nБекъм обаче не се разведоха, дори през 2005 г. се сдобиха с трети син, Круз. През 2007 г. Дейвид отново бе обвинен в прелюбодеяние, като му бе приписана връзка с Ирма Ничи, която, подобно на Ребека Лус, заяви, че е имала връзка с футболиста. Тогава Виктория, спасявайки ситуацията, заяви, че трудностите само укрепват семейството.   Четири години по-късно, през 2011 г., на Виктория и Дейвид Бекъм се роди дългоочакваната дъщеря, Харпър.    Сега семейството живее в Лондон с четирите си деца: Бруклин, Ромео, Круз и Харпър.\r\nМакар че в последно време има много слухове за раздялата им, на фестивала в Гластънбъри Дейвид и Виктория, които обикновено не показват чувствата си един към друг публично, се прегръщаха и целуваха на концерта „Дъ Килърс“, а преди това се наслаждаваха на почивка в Севиля.\r\nВижте кое беше последното предизвикателство, пред което се изправи семейството в     ", "date": "2019.07.04", "title": "Дейвид и Виктория Бекъм празнуват 20 години от сватбата си"}
{"url": "https://www.actualno.com/asia/tornado-vze-jertvi-v-kitaj-v-japonija-valejite-prodyljavat-da-syzdavat-problemi-news_765189.html", "text": "    Мощно торнадо удари североизточната китайска провинция Ляонин, предаде Euronews. Най-малко шестима души са загинали, а 190 са ранени, добавя БГНЕС.      Торнадото повредило 3600 къщи и е засегнало близо 10 хиляди души в град Каюан. Кадри, разпространени от държавната телевизия в популярната местна социална мрежа Weibo показват напълно разрушени къщи в 500-хилядния град.   В същото време, сравнително близо до мястото, където удари торнадото, обявиха \"червен код\" за големи горещини. Северната провинция Хъбей очаква температурните рекорди да бъдат подобрени, като стойностите минат над 40 градуса по Целзий. Властите казаха, че най-горещо ще бъде в големите градове. А жегите се придружават от суша.\r\nУправата на провинция Хъбей обяви, че през втората четвърт на 2019 г. са паднали с близо 30% по-малко валежи от обичайното, което заплашва реколтата от царевица.  Същевременно, въпреки отслабването на проливните валежи в Южна Япония, масовата евакуация остава в сила, посочва Reuters.\r\nПовече от 1 милион души бяха евакуирани заради опасността от свлачища. Един човек вече загина под земни маси, двама се водят изчезнали.   От петък досега някои райони на остров Кюшу отчетоха 1000 литра на квадратен метър валежи. Тези стойности са над два пъти нормалното количество валежи за целия месец юли.    Миналата година японското правителство беше силно критикувано за лоша подготовка за борба с валежите и наводненията. През юли 2018 г. валежите на Кюшу отнеха живота на 200 души в най-голямото бедствие, предизвикано от метеорологичната обстановка, от поне 36 години. ", "date": "2019.07.04", "title": "Торнадо взе жертви в Китай, в Япония валежите продължават да създават проблеми"}
{"url": "https://www.actualno.com/politics/deputat-ot-gerb-obvini-bsp-v-licemerie-i-poluchi-otgovor-v-syshtija-stil-news_765237.html", "text": "    Лицемерие е от страна на БСП да казват, че не е имало дебат за размера на субсидиите. Това каза народният представител от ПГ на ГЕРБ Александър Иванов по време на .      „Сега при положение, че Министерски съвет и ние сме заявили, че ще подкрепим това решение за 1 лв. вие излизате от тази трибуна и лъжете българските граждани, че не сте имали време за този дебат.   Две години и половина сте в парламента, без три месеца. През цялото това време имахте време да запознаете вашите избиратели с вашата визия за финансиране на политическите партии“, каза Иванов.\r\nТой разкритикува БСП, че не са направили никакво предложение и заяви, че според него БСП не са имали такова желание.  От своя страна депутатът Иван Иванов от „БСП за България“ посочи, че този дебат сега се провежда, защото ГЕРБ са лицемерни. ", "date": "2019.07.04", "title": "Депутат от ГЕРБ обвини БСП в лицемерие и получи отговор в същия стил"}
{"url": "https://www.actualno.com/asia/zaginali-i-izcheznali-sled-obryshtane-na-korabche-s-pytnici-v-pakistan-news_765213.html", "text": "    Най-малко четирима души са загинали, а 21 са в неизвестност, след като корабче се преобърна в северозападната част на Пакистан, съобщиха официални представители. Спасителната операция продължава, но надеждите за намиране на оцелели избледняват, съобщава АФП.      Корабчето е превозвало пътници по река Инд от Шангла до Харипур в провинция Хибер Пахтунква в сряда, когато се е преобърнало, предаде БГНЕС.   \"На кораба е имало 38 души, когато инцидентът се е случил и 13 души са спасили живота си чрез плуване до брега\", заяви местният полицейски служител Захид Улах.\r\n\"Извадихме четири мъртви тела от реката, две жени и две деца\", каза той.  \"Течението на реката е много бързо, тя е много дълбока, което намалява шансовете за оцеляване, но ние ще продължим спасителната операция, докато не бъде намерен и последният човек\", добави той.\r\nСтаршият полицейски служител Мухамад Али Бабахел заяви, че инцидентът се е случил в отдалечено място със слаба комуникация, което означава, че служителите са научили за него дълго след като се е случило.   \"За инцидента се е разбрало, едва когато през района е преминала втора лодка, превозваща пътници\", каза той. \"Спасителната операция продължава, но има малки шансове за оцеляване\".    Бабахел каза още, че местните жители в северните области на Хибер Пахтунква използват корабчета за пътуване, защото пътищата в района са неасфалтирани и така спестяват време. ", "date": "2019.07.04", "title": "Загинали и изчезнали след обръщане на корабче с пътници в Пакистан "}
{"url": "https://www.actualno.com/society/sasho-dikov-razbi-na-puh-i-prah-rykovodstvoto-na-bnt-pred-sem-news_765257.html", "text": "     . Това заяви Сашо Диков по време на изслушванията пред Съвета за електронни медии (СEМ) за избора на генерален директор на .      Чувствам се особено в тази си роля. Ще кажа много тежки и неприятни думи за телевизията, в която съм бил. Знам в какво може да се превърне Националната телевизия и тези тежки думи се отнасят за ръководството, започна изложението си Диков. \"Вярвам обаче, че в телевизията ще се намерят кадърни и свестни хора и като журналисти, и като оператори, и други технически лица, които да искат да работят по съвсем различен начин\", подчерта журналистът.\r\n\"Нямам колебание да кажа, че това, което представлява БНТ, е . Това, което се предлага от БНТ, е под всякаква критика, но умишлено ще търся най-меките думи от уважение към телевизията. Това е престъпление към аудиторията и към тази древна професия - журналистиката. ​Това е и престъпление към 60-годишната институция БНТ\", заяви Сашо Диков. По думите му това, което липсва, не само в журналистиката, но и в БНТ, е истината. Ние сме изправени пред това да не знаем каква е истината за телевизията - кой-какво работи там и за какво му се плаща.   \"Дал съм примери в моята концепция за слугинаж и спестяване на истината. В предаването \"Референдум\" се занимаваше с бъдещето на Турция. Наистина са христоматийни примерите. Сваля се едно от най-силните предавания в БНТ и няма никакво обяснение, няма никакви мотиви. Имаше , екипи на предаванията . Естествено не забравям и последното проучване на Reuters институт, че в БНТ има най-високо доверие. Когато със 7% си начело, звучи като \"Добре играхме, ама загубихме\", върна времето назад в своето изложение Сашо Диков.  Според него данните, които се дават от пипълметричните агенции, . И по двете агенции БНТ е пет пъти по негледаема, а БНТ2 е едно тотално недоразумение.​ БНТ е абсолютен аутсайдер на рекламния пазар, подчерта още Сашо Диков. Той предложи да се тръгне на разговор с властта за уреждането на финансовите въпроси на телевизията.\r\nПо думите му трябва промяна на каналите на БНТ, за да станат те атрактивни и за зрителите, и за рекламодателите. Сашо Диков отново повтори, че става дума за \"чудовищно източване\" на телевизията и посочи за пример предаването \"Стани богат\", за което се появиха спекулации, че за един епизод се заделят по 22 000 лева. За Световното по футбол са дадени 7 милиона за права, а 5 милиона са върнати при незапълнени рекламни блокове при очевадната некадърност на хората от рекламния отдел, каза Диков.\r\n\"Написал съм какво с тези 1268 служители на БНТ да се случи: сядаме и гледаме с какво се занимават всеки един от тези служители. \", подчерта кандидатът за генерален директор на обществената медия. Сашо Диков обобщи, че .       За парите на БНТ Сашо Диков припомни, че досега телевизията е била свещената крава, която никой не иска да пипне, по отношение на субсидията. Дано на всеки да е станало ясно, че не може по този начин, . Убеден съм, че с тези пари може да се прави много по-качествена програма, каза още журналистът по време на изслушването си пред СЕМ.\r\nЕдин от членовете на Съвета, Бетина Жотева, похвали концепцията на Диков за развитието на каналите на обществената медия, но изрази скептицизъм дали Сашо Диков като евентуален генерален директор ще успее да ги разработи предвид средствата, които телевизията получава.   ", "date": "2019.07.04", "title": "Сашо Диков разби на пух и прах ръководството на БНТ пред СЕМ"}
{"url": "https://www.actualno.com/curious/4-te-naj-jelani-zodii-news_765284.html", "text": "                 1. Овен   Представителите на зодия Овен са истински вокалисти от страст, темперамент и огън. В крайна сметка, това е техния елемент! Те, винаги са в оживено очакване на горещ секс и пламенна романтика. Атрибутът на жената Овен може да е огнено червена рокля и обувки с много високи токчета. У мъжът Овен, също не липсва самочувствие и усещане за мъжественост. Това пък се харесва на противоположния пол, дори сред останалите зодии!     2. Телец     Дамите, родени в зодия Телец, имат стил и класа. За разлика от други земни знаци (Козирог и Дева), елегантността и качеството са поставени над практическите особености. Това се отнася по отношение на дрехи, бижута и аксесоари. Телец мъжът, обожава спретнатостта, марковите неща и така се явява на среща. Уверените Телци се третират като скъпоценен камък. Украсяват бизнес срещи, демонстрират, че са от най-висока класа и отгоре на всичко имат неподправена взискателност.  ", "date": "2019.07.04", "title": "4-те най-желани зодии"}
{"url": "https://www.actualno.com/politics/nikolaj-nenchev-njamam-doverie-na-glavnija-prokuror-news_765249.html", "text": "    На 3 юли Софийският градски съд , след като прокуратурата поиска 8 години затвор. Съдът реши, че Ненчев е изпълнил служебните си задължения, договорът за ремонт с Полша е бил по-изгоден от този с Русия, а политическите решения не са в неговите правомощия. Той не изключва решението на съда да бъде обжалвано.      Бях подложен на натиск по време на делото срещу мен за ремонта на изтребителите МиГ-29, коментира той в интервю за bTV.   \"Имах един изключително тежък мандат, защото реших с цялото си основание да се противопоставя на системата. Виждах корупционните практики, виждах всичко онова, което се случва. Оказа се, че сме една подчинена държава и в частност Министерството на отбраната е изцяло подчинено на различни корпоративни интереси и зависимости. Обвиниха ме за това, че съм нарушил интересите на РСК „МиГ” и на Русия. Защитавах интересите на България\", обясни бившият министър.\r\nТой допълни, че няма доверие на главния прокурор Сотир Цацаров и че мандатът му е бил „напълно пропилян и без никаква ефективност”.   Ненчев коментира и опасенията на президента Румен Радев, че новите изтребители ще бъдат с орязано оборудване:\r\n\"Той хвърля твърде хаотични тези, които не съответстват на реалността. Радев се разболя от грипен преди няколко години. Той беше най-големият привърженик на F-16, сега на \"Грипен\". Това е твърде съмнително. Очевидно е поел някакъв ангажимент, когато е бил командир на ВВС\", допусна Ненчев.   По думите му това е една необходима придобивка, която ще е част от националната ни сигурност.    Вижте в какво точно бе обвинен бившият военен министър в  ", "date": "2019.07.04", "title": "Николай Ненчев: Нямам доверие на главния прокурор "}
{"url": "https://www.actualno.com/asenovgrad/rabotnici-na-ozelenitelnata-firma-v-asenovgrad-ne-razlichavat-cvetja-ot-pleveli-kosjat-nared-news_765194.html", "text": "    Нарочно или от незнание работници от фирмата изпълнител по озеленяването в Асеновград косят цветя, засадени от граждани в общински градинки? На този въпрос се опитват да си отговорят хора, живеещи и работещи в централната градска част. За пореден път, граждани се оплакаха, че .      Години наред хората се грижат за няколко останали градинки в междублоковото пространство между улиците \"Речна\" и \"Никола Вапцаров\". Засаждат цветя, закупени със собствени средства, поливат за своя сметка, дори боядисаха пейките и детските съоръжения. Една сутрин, когато работещите в търговските обекти наоколо пристигат на работа, виждат как работниците от озеленителната фирма окастрят цветята. \"Когато дойдох вече беше твърде късно. Тези хора не различават ли цъфнали цветя от плевели? ?\", пита риторично пред екипа на Драга Делчева.    Имало е и няколко вида бръшлян и пълзящи подобни с жълто зелено листо растения. Драга и нейни колеги търговци от района обясниха, че това не се случва за първи път. Преди време \"озеленителите\" започнали да косят и съседната градинка, но почти навреме са били спрени от хората в района. В разговор в социалната мрежа се оказа, че от същата ситуация са потърпевши и други граждани в различни зони на Асеновград. \"Три поредни години садя рози безуспешно. Тази е четвърта. Засега е оцеляла, ама не се знае...\", посочва Габриела Стефанова. \"По същия начин минаха и през квартал \"Запад\", пък обяснява Виолета Милева.   Екипът ни потърси за коментар по ситуацията служителите от \"Екология\" към община Асеновград. По-късно стана ясно, че от общината са се извинили за случилото се и дори вече са занесли цветя, за да коригират грешката на работниците от озеленителната фирма. Дали това ще се случи и за другите окастрени градинки в града, дали поголовното косене на цветни насаждения ще бъде прекратено и дали  на отговорника, който не е извършил контрол върху работниците къде и какво да се премахва, ще бъде наложено наказание, не става ясно засега.    ", "date": "2019.07.04", "title": "Работници на озеленителната фирма в Асеновград не различават цветя от плевели, косят наред"}
{"url": "https://www.actualno.com/vidin/opera-na-svetovno-nivo-i-specialni-iznenadi-ochakvat-jitelite-i-gostite-na-belogradchik-news_765251.html", "text": "             \"На Петровден, по време на най-горещото време в годината, в  Белоградчик се веселят на празника на града. Тази година съм много доволен,  имахме богата програма и масово участие от нашите съграждани. Празникът надмина  моите очаквания\", каза кметът.  \"Днес неговият акцент вече се допълва в посока - социални контакти, духовно обогатяване и народно веселие. Тази година ние отново се съобразихме с мнението на преобладаващата част от хората да проведем панаира на централния площад и така да дадем една по-добра възможност на всички желаещи да го посетят. Въпреки че сме похарчили  близо 5000 лв. за културната програма, важното е, че хората останаха много доволни . Най-много се хареса концертът на Берковската духова музика- в събота вечер, приятно време с много публика. В останалите дни също имаше много хора. И с много атракции за децата, споделя Николов. Кметът лично е връчил  почетни грамоти за гражданска инициатива и постигнати високи резултати на представители от бизнеса, образованието и културата.  Сред тях са - Ангел Боянов, Савинка Спасова, Иван Иванов, Даниел Ангелов, Боян Минков, Ангелина Йотова, Ана Димитрова, Милен Бъзински, Тодор Бъзински, Иван Ранчич, Николай Николов, ЦПЛР -Детски комплекс, Младежки дом, НЧ \"Развитие- 1893г.\" и Клуб на пенсионера \"Мадона\".     Грамоти  са получили и  10 зрелостници, завършили гимназиалната степен с отличен успех .\r\nНо най-драго му стана, когато разказа за 50-годишната творческа дейност на Ангел Джунински – художествен ръководител на Духовия оркестър в града.  Той е удостоен с грамота и почетен знак \" Печат на Цар Симеон Велики \" от Министерството на културата на Република България за принос в развитието и популяризирането на българската култура и изкуство. Сам кметът е връчил на маестрото  грамота \"За съществен принос в развитието на \"Духов оркестър - Белоградчик\" и плакет 40 години \"Духов оркестър - Белоградчик /1979 - 2019 г/“. За празника на града винаги пристигат гости от съседна Сърбия и град  Княжевац – Белоградчик е побратим  с него от 50 години .\r\nВ последните години Белоградчик се радва на по-голям интерес към уникалните скали и историческата му крепост. Броят на туристите надхвърля 100 000 души . Само по време на оперния фестивал „ \", за няколко дни в града пристигат 10 000 души – от страната и чужбина.   За този  изключителен фестивал повече научаваме от Росен Младенов - зам.-кмет на Общината.\r\n\"Мюзикълът  \"Мамма мия \"от миналата година ни показа верния път – посещават се спектаклите не само от нашите съграждани и околните градове, но идват хора от съседните  страни Сърбия и Румъния, от цяла Европа, дори и азиатци, които идват на представленията  в Белоградчишката крепост.\r\nИзключително интeресна е и фестивалната импресия –  „ Вагнер Магура – Богове, Великани, Джуджета, Валкюри ”. Освен насладата от музиката, ще може да дегустирате вино от винарска изба „Магура“. Там, в рамките на  около два часа, в самата пещера, хората могат да се насладят на изпълненията на живо и както в самата опера,  действието се развива сред джуджета и митични фигури, такива каквито има в тетралогията на  Рихард Вагнер\".\r\n\"Тази година Софийската опера и балет ни  зарадва с доста добра програма - балет \"Кармина Бурана\" по музика  на Карл Орф. Хореографът е италианец, така че всички почитатели на балетното изкуство, които не са имали възможност да я гледат в София, да заповядат та 21 юли, неделя . Продължаваме с \"Дамата  с камелиите\" и \"Трубадур\"- музиката на Джузепе Верди, която имаше премиера през  февруари в Софийската опера и веднага идва при нас в Белоградчик.\r\nНа 27 и 28 юни  \"Кармен\" на Бизе и  \"Турандот\" на Пучини, след което на 1,2,3 и 4  август  - мюзикълът  \"Мама  мия\" с музиката на Бени Андершон и Бьорн Улвеус  отново ще гостува в Белоградчик. Почитателите на  Рихард Вагнер  от 26 – 31 юли могат да заповядат на спектаклите в пещера Магурата – \"Вагнер Магура\". Същата импресия ще се играе и от 1-4 август.\r\nРосен Младенов уточни още:  \"Началото там е в 11 часа. Препоръчително е хората да са с ниски спортни обувки, с равна подметка, да си носят и топла дреха, защото температурата в пещерата е 12 градуса. Как се ражда идеята за този оперен фестивал? \"Идеята е на маестро Карталов и е изключително новаторска\", разказва Младенов. Директорът на Софийската опера и балет няколко пъти, според негов разказ, минавайки  през Белоградчик, посещавал  скалите и крепостта, преценил  мястото  като особено атрактивно за тези спектакли. Разбира се, удивителната природа на скалите,  разположението на крепостта, всичко това се оказало  добро място за  събиране на публика и оперни спектакли.  Още повече акустиката е изключителна – в крепостта спектаклите са изцяло с природната акустика, не се  използват микрофони и др. техника. Как ще придвижите зрителите си до мястото на представленията? Имаме опит от изминалите години. Вече  4-та година правим тези представления и имаме добра логистика.\r\nЗнаете, че паркингът на Белоградчишката крепост е сравнително малък, неудобен заради  разположението при скалите, така че  всички, които пристигат за летните оперни спектакли, могат спокойно да оставят своите лични автомобили в центъра на града до Автогарата. Оттам, с абсолютно безплатен транспорт, ще бъдат извозени до крепостта и веднага след представлението – обратно до  центъра на Белоградчик, където ще вземат колите си. Градът разполага ли с места за нощувки? Благодарение от опита, който натрупахме по време на фестивалните дни,  за нас е ясно, а и вие трябва да знаете, че  абсолютно всички къщи за гости, хотели и места за нощувки са вече заети. Дори тези около Белоградчик са ангажирани.\r\nХубаво би било хората по-отрано да се погрижат за нощувките си. Автобусите на фирма “Алексиев“, които извозват гостите, пътуват от Видин, така че спокойно може да се ангажира нощувка и във Видин. Те тръгват в 17.30 в деня на спектакъла и след него се връщат отново във Видин. Може да се ползва и хотелската база на Видин.\r\nЧестно казано, имаме опит досега, дори наши гости нощуват във Вършец, Берковица, Чипровци, които не са на голямо разстояние от Белоградчик. Имате ли ваше предпочитание към някое от оперните представления? Аз присъствам  на всички спектакли, не бих могъл да кажа коя предпочитам,  в логистиката съм ангажиран и по мое скромно мнение, доколкото разбирам от такъв тип музика, досега  да ви  кажа абсолютно честно, на мен всички представления са ми допаднали. Особено когато изкуството се съчетае с красотата на природата, каквато в Белоградчик има в изобилие.\r\nПаралелно с \"Опера на върховете \" на 19,20 и 21 юли откриваме Международният  събор на границата със Сърбия , на прохода Кадъ боаз.  През деня хората спокойно могат да посещават фолклорните прояви на събора на територията  на едната и на другата страна. Има множество културни изяви и нашите съграждани могат да отидат на сръбска  територия, да изпият по чаша сръбска бира, а нашите  западни съседи- да дойдат при нас и да опитат нашите специалитети и бира. Това събитие е най-големият международен събор на Балканите . Началото е поставено през 1925 година като дедите ни го свързват с деня на Св. Вмчк Прокопий. В различните исторически времена и политически режими той е прекратяван, след това отново е възстановяван.\r\nИ тази година ще бъдат много на брой духовите оркестри и самодейните състави от двете страни, които ще представят автентичен и обработен фолклор, ще има  и автентичен фолклор от турлашкия край.\r\nРосен Младенов на финала на нашия разговор ни издава една тайна:\r\n\"През септември за първи път искаме да организираме в трите почивни дни около националния празник 22 септември,  един или два спектакъла по Шекспирови пиеси . Ще ни гостуват актьори, които ще представят пиеси на английският драматург. Според организаторите, Шекспир се  съчетава със скалите и природната визия на Белоградчик и те органично се вплитат в театралния спектакъл.  Росен Младенов разказва, че тази идея е повлияна от колегите им от Велико Търново, които правят подобни представления на хълма Трапезица\".\r\nТака че, ако не сте решили къде да отидете последните десет дни на юли, ако харесвате операта и причудливата природа на Белоградчик, това е  вашата лятна дестинация. Аз мисля, че няма да пропусна да слушам Вагнер в Магурата. И побързайте, местата в  хотелите ще се свършат . ", "date": "2019.07.04", "title": "Опера на световно ниво и специални изненади очакват жителите и гостите на Белоградчик"}
{"url": "https://www.actualno.com/cite/pone-chistachkata-ot-finansovoto-ministerstvo-da-dojde-v-parlamenta-news_765245.html", "text": "    От политическата група на БСП изразиха недоволство от липсата на висши чиновници от Министерството на финансите в пленарна зала по време на , с които се намалява партийната субсидия на 1 лев.      еорги Свиленски поиска поне някой от финансовото министерство да дойде в зала.   \" Ако може поне чистачката на финансовото министерство да дойде \", настоя той.\r\nПарламентарният шеф обеща да повика Владислав Горанов и чистачката, щом от левицата я викат.   ", "date": "2019.07.04", "title": "Поне чистачката от финансовото министерство да дойде в парламента"}
{"url": "https://www.actualno.com/society/predlojenieto-za-namordnici-na-kuchetata-s-vse-poveche-protivnici-news_765287.html", "text": "     , които разхождат кучетата си без намордник, ако домашните им любимци са с тегло над 5 кг, бе приета от депутатите с промените на първо четене в Закона за ветеринарномедицинската дейност на 3 юли.      Още същия ден от ветеринарни Клиники \"Добро хрумване!\" категорично застанаха срещу искането за промени в законодателството, касаещи домашните любимци и по-точно в частта за задължителните намордници:   \"Смятаме, че това е много опасна практика и застрашава живота на пациентите ни. Особено в горещите месеци подобна практика бързо ще доведе до смъртни случаи от прегряване. Апелираме всички стопани на животни да се обединят и да заявят категорично становището си, защото любимците им са в истински опасна ситуация в опита да се прокарат наредби и закони, написани без участието на специалисти. Не позволявайте вълната на популизма да вземе жертви!\", пише в .\r\nВ интервю за bTV то клуб \"Френски булдог\" обърнаха внимание, че тази порода има затруднение в дишането и поставянето на намордник може да е фатално за тях. Кучетата от този вид са дребни, но тежки и попадат в обхвата за санкцията.  Вече е създадена и подписка срещу приетите промени, която може да     ", "date": "2019.07.04", "title": "Предложението за намордници на кучетата с все повече противници"}
{"url": "https://www.actualno.com/pernik/systezanie-po-ribolov-na-pluvka-v-pomosht-na-jazovir-lobosh-news_765255.html", "text": "    Любителско състезание по риболов на плувка с цел помощ за язовир Лобош организира пернишният риболовен клуб \"Кракра\".      Състезанието ще се проведе в края на този месец – 28 юли (неделя), на стената на язовир Лобош. \"Таксата за участие е 30 лв.. таван няма, кой колкото има възможност и желание\", казват организаторите и уверяват, че ще има награди за участниците.\r\nЗа какво ще бъдат използвани събраните пари – за зарибяване с толостолоб. Язовирът има изключителна нужда от тази риба, казват организаторите и окуржават всички желаещи да се запишат – вече има 25 рибари, които са го направили.\r\n\"Приканяме риболовците от Перник, Радомир, София, Батановци и околните селца да се включат в това страхотно мероприятие! Всеки желаещ нека пише тук в темата или звънне на организатора на ЦРОО - Перник, Марио 0897 64 02 80 за повече информация\", добавят организаторите.    ", "date": "2019.07.04", "title": "Състезание по риболов на плувка - в помощ на язовир Лобош"}
{"url": "https://www.actualno.com/politics/ninova-pripomni-borisov-sam-kaza-che-oligarsite-shte-upravljavat-partiite-news_765295.html", "text": "    „В тази зала са приемани много закони. Поне откакто аз съм в парламента, ми се струва, че за пръв път в залата се разсъждава, дебатира и ще се приеме закон, срещу който са всички парламентарни партии “.      Това каза лидерът на БСП Корнелия Нинова по време на .   „Вижте си позициите и разберете, че всички парламентарно представени партии се изказаха против намаляването на субсидията от 11 лв. Това е прецедент в българския парламент . Защо тогава този закон ще бъде приет? Никой не го иска, я ще мине. Обяснението е \"защото народът го иска\". Уважаеми колеги, позволете да изразя мнението, че не ви вярвам . Не ви е това мотивът. Защото близо 2 млн. българи искат да им бъдат преизчислени пенсиите“, заяви лидерът на БСП.\r\n„Всички колеги от ГЕРБ днес опровергахте г-н Борисов, изглежда аз съм единствената, която ще го цитира и подкрепя. Зададохте въпроси, че олигарсите ще управляват партиите. Кой го е казал? Бойко Борисов и аз го подкрепям“, каза още Нинова.  „Събрали сме се тук да градим държава, да поддържаме правов, конституционен ред. А какво правим - надцакваме се по популизъм. Признавате, че бизнесът ще превземе партиите и въпреки това ще го направите. Явно не е, защото народът го иска. В други случаи не се съобразявате с народа. Може би, защото умишлено искате да пуснете бизнеса в политическия живот. Тук ще ви изтъкна едно противоречие.\r\nСамо преди два месеца обяснявахте на нас и на българския народ, че трябва да се опростят задълженията на Мюфтийството и да им се спре външното финансиране. С кои аргументи днес отваряте външното финансиране за партиите и няма ли да бъде това влияние на чужди интереси в България през най-високата класа – политическата, която взима решения, която трябва да гарантира суверенитета? Не си слушате премиера и това е“, допълни Корнелия Нинова.   „Част съм от този процес вече три години. Първо беше морковът – влезте с нас в управлението и вземете постове и пари. Отказахме ви. Второ беше тоягата - бой, клевети и обиди. И тогава не успяхте да смачкате опозицията.    Сега сте решили с финансово наказание да унищожите опозицията. Големият въпрос не е за БСП. Днес БСП е опозиция, утре ще сте вие. Въпросът е, че пипате устоите на държавността, на правовата държава и на Конституцията“, каза още Нинова. По думите ѝ с това няма да се реши най-важният въпрос – задкулисието и паралелната държава, които се увеличават с тези промени. ", "date": "2019.07.04", "title": "Нинова припомни: Борисов сам каза, че олигарсите ще управляват партиите"}
{"url": "https://www.actualno.com/healthy/nzok-iska-oblekchavane-na-procedurata-za-lechenie-na-deca-news_765238.html", "text": "    Националната здравно-осигурителна каса предложи на Министерството на здравеопазването да се приемат спешни промени в нормативната уредба с цел облекчаване на , съобщиха от Касата.      \"Изпълнявайки поетите ангажименти към на среща, състояла се на 26 юни 2019 г. в Националната здравноосигурителна каса (НЗОК), на 3. юли 2019 г. управителят на институцията – д-р Дечо Дечев, изпрати писмо до министъра на здравеопазването с предложения за предприемане на спешни промени в нормативната уредба. Необходимостта от промени беше идентифицирана и на последваща среща на 1. юли 2019 г. в НЗОК с представители на Министерството на здравеопазването и онкохематолози от Университетската болница „Царица Йоанна – ИСУЛ“.   Предложенията имат за цел да се  облекчи процедурата за подаване на заявленията. Предвижда се изричен текст за алтернативна възможност заявителят, със съгласието на законния му представител, да упълномощава лечебното заведение за болнична помощ, където се провежда лечението, да подава в НЗОК заявление от негово име,  като го окомплектова с изискуемата документация.\r\nПо този начин ще се съкрати срокът за разглеждане на заявленията. Предстои промяна и в други клаузи и текстове, за да се облекчат родителите и да се съкрати пътят на пациента. Обхванати са всички аспекти на проблемите, обсъдени на двете срещи\", се казва още в съобщението на НЗОК.   ", "date": "2019.07.04", "title": "НЗОК иска облекчаване на процедурата за лечение на деца "}
{"url": "https://www.actualno.com/celebrate/sv-andrej-arhiepiskop-kritski-news_683032.html", "text": "    Св. Андрей се родил в Дамаск през VІІ век. До седемгодишна възраст бил ням. Но веднъж, след като се причастил със св. Тайни, той бил изцерен по чудесен начин. Оттогава момчето започнало да се учи с голямо усърдие. Особено обикнало да чете божествените книги. Когато навършило 14 години, родителите му го завели в Йерусалим. Там св. патриарх Софроний го приел в църковния клир. Андрей водил най-строг живот. Всички го обикнали за неговата кроткост и добродетели. През негово време арамите превзели Йерусалим. Но и след това печално събитие Андрей останал да живее в светия град.      В 680 г. бил свикан в Цариград Шестия вселенски събор против монотелитската ерес. Монотелитите признавали в Христа една божествена воля. С това те изопачавали св. Евангелие, което признава Господа Исуса Христа едновременно за Бог и човек. Лъжеучението било осъдено от събора. В числото на най-ревностните защитници на евангелската истина бил и св. Андрей. Йерусалимският патриарх го пратил на събора, понеже Андрей, вече архидякон, бил твърде известен с широкото познание на Свещеното Писание, с голямото си благочестие и дълбока мъдрост.   След като се върнал от Йерусалим подир завършването на събора, Андрей се предал на молитва и богоугодни дела. Той се грижел за бедните, странниците и болните и на всички служел с усърдие и любов. След известно време бил назначен за архиепископ на остров Крит. Той мъдро управлявал паството си, като го поучавал чрез назидателно слово и добър пример. По време на неговото светителствуване остров Крит бил нападнат от сарацини. Андрей непрестанно се молил Богу да запази верните си чеда. Сарацините се оттеглили. Благодарните християни отдали това на усърдните молитви на своя архиепископ Андрей.\r\nВеднъж Андрей бил повикан в Цариград по църковни дела. На връщане той предузнал близката си смърт и казал на своите спътници, че няма вече да види Крит. Действително, като стигнал до остров Митилин, Андрей заболял и тихо предал Богу дух. Това било около 720 г.  Св. Андрей Критски оставил няколко съчинения с духовно съдържание: беседи на разни празници, канони и празнични стихири. Особено известен е Великият канон на св. Андрей Критски. Той се чете на части в първите четири дни на Великия пост, а цял се чете в сряда на петата великопостна седмица. В тези богослужебни песни се изразява дълбоко покаяние и духовно съкрушение за греховете.\r\nТози Велик канон бил донесен от св. Андрей в Цариград заедно с повествованието за живота на св. Мария Египетска, написано от йерусалимския патриарх Софрония. Тогава тия две творения били включени във Великопостната служба.         ", "date": "2019.07.04", "title": "Св. Андрей, Архиепископ Критски"}
{"url": "https://www.actualno.com/society/spored-lozan-panov-promenite-na-pravosydnija-ministyr-celjat-ostavkata-mu-news_765146.html", "text": "     Аз наричам тези промени промените „Панов“ и те изкуствено инкорпорират председателя на ВКС в този казус. Това коментира в ефира на bTV радио председателят на Върховния касационен съд       Той се обяви против  идеите на правосъдния министър за промени на Наказателно-процесуалния кодекс (НПК) и Закона за съдебната власт (ЗСВ), с които се въвежда механизъм за разследване на \"тримата големи\".   Панов обясни, че проблемът е кой би разследвал ефективно главния прокурор при положение, че само прокуратурата разполага с функция за привличане към отговорност на лица, извършили престъпления. Очевидно е дадено задание и то трябва да бъде изпълнено, независимо какво е мнението на европейски институции, допълни Панов.\r\nВчера правосъдният министър Данаил Кирилов отиде да види как се случва случайното разпределение на дела. Не останах с впечатлението, че е дошъл да търси истината, останах с впечатление, че много рядко влиза в съд, но за сметка на това разполага с много сериозни данни колко струва разпределението на едно дело, коментира Лозан Панов. Той подчерта, че многократно е показвано как действа системата. По повод съмненията на Кирилов, че случайното разпределение на дела се манипулира, председателят на ВКС каза: Ако не представи такива данни, считам, че съвсем съзнателно се опитва да дискредитира върховната съдебна инстанция.  Лозан Панов заяви, че срещу него има политически атаки, включително и действията на правосъдния министър вчера. Той отрече да се е политизирал и допълни, че няма как да стои със скръстени ръце, когато бива атакуван.\r\nА защо Кирилов отиде да проверява разпределението на дела - припомнете си в !    ", "date": "2019.07.04", "title": "Според Лозан Панов промените на правосъдния министър целят оставката му"}
{"url": "https://www.actualno.com/america/vypreki-mitata-na-trymp-sreshtu-kitaj-amerikanskijat-tyrgovski-deficit-raste-seriozno-news_765187.html", "text": "    Търговският дефицит в САЩ рязко се увеличи през май въпреки новия кръг мита за китайските стоки, който влезе в сила през първата половина на месеца, пише The Wall Street Journal, цитиран от Агенция \"Фокус\".      Според , дефицитът се е увеличил с 8,4% през май и вече е 55,5 млрд. долара. За април дефицитът е 51,2 млрд. долара, като това са ревизирани данни в посока нагоре - с 400 млн. долара повече! Дефицитът се увеличи поради най-големия месечен ръст на вноса за повече от четири години, както и умерения ръст на износа в условията на охлаждаща се световна икономика. Вносът е нараснал с 3,3% през май спрямо април, най-бързият месечен ръст от  март 2015 г. до 266,16 млрд. долара. Увеличението е се дължи на 7.5% увеличение на автомобилния  внос, до рекордните 33,23 млрд. долара, както и с 11% скок на вноса на  суров петрол до 13,02 млрд. долара.   Що се отнася до търговията на САЩ с Китай, двустранният стоков дефицит  се увеличи през май с 12% спрямо предходния месец, до 30,2 млрд. долара.\r\nСара Хаус, старши икономист в Wells Fargo, заяви, че по-големият търговски дефицит вероятно ще отнеме около половин процентен пункт от икономическия растеж през второто тримесечие, след като е добавил почти два пъти повече през първото.  Припомняме, че по инициатива на американския президент Доналд Тръмп бяха вдигнати митата на китайски стоки на стойност 200 милиарда долара до 25% - от 10%. Пекин отвърна, като увеличи налозите на 60 милиарда щатски долара от вноса от САЩ. Анализаторите не очакваха тарифните стъпки да окажат голямо въздействие върху майските показатели, тъй като ходовете бяха неочаквани и дойдоха по средата на месеца, давайки на компаниите малко време да реагират.\r\nТърговският спор между двете най-големи световни икономики все още не е решен. Макар че преговорите между Тръмп и китайския му колега Си Дзинпин продължиха миналия месец, инвеститорите смятат, че напрежението в търговията между страните вероятно ще се увеличи.    ", "date": "2019.07.04", "title": "Въпреки митата на Тръмп срещу Китай - американският търговски дефицит расте сериозно"}
{"url": "https://www.actualno.com/africa/skoro-njama-da-se-plashta-za-da-se-snima-v-egipetskite-muzei-news_765174.html", "text": "    Вече ще бъде безплатно да се снима в музеите и паметниците в Египет, предаде БГНЕС.      От 1 август влизат в сила нови правила, които позволяват туристите да снимат с мобилните си телефони или други аматьорски устройства. Висшият съвет за древните паметници въвежда позволението като мярка за привличане на още туристи.    Използването на светкавици остава забранено, а професионалното снимане ще продължава да се заплаща .\r\nДосега всички снимки бяха платени, независимо дали са аматьорски, като цената варираше в зависимост от важността на обекта. На най-важните обекти снимането беше изцяло забранено, дори срещу заплащане.   ", "date": "2019.07.04", "title": "Скоро няма да се плаща, за да се снима в египетските музеи "}
{"url": "https://www.actualno.com/healthy/ochertava-se-bylgarite-da-pusnat-rekorden-broj-bolnichni-prez-2019-g-news_765148.html", "text": "     След арестите на лекари, замесени в издаването на фалшиви телкови решения, премиерът Бойко Борисов се зае със стара своя болка - фалшивите болнични, пише       В сряда за огромен ръст на издадените през тази година болнични листове. \"Много съм разтревожен, над 3.5 млн. болнични са издадени, миналата година са били 2 милиона. Това е голям бич за работодателите, докато някой си пълни джобовете\", обясни премиерът по време на конференция за борбата с контрабандата на цигари. Той е разпоредил още вчера проверка за реда, по който се издават болничните, а лекарите предупреди: \"Никак не ми е приятно да арестувам доктори и медицински лица, защото всички ги уважаваме, но призовавам да спрат тази практика, защото много сериозно сме се заели\".  Борисов припомни акциите срещу измами с ТЕЛК с коментара: \"Виждате какви безобразия се правят там\".    3.5 млн. е очакваният брой за цялата 2019 г., съобщиха по-късно от За първите шест месеца на годината са издадени 1.7 млн. болнични листа - съизмеримо с броя на болничните за цялата 2007 г., когато са били около 1.9 млн. Общият размер на начислените парични обезщетения, изплатени от ДОО на база болничен лист за 2018 г., е 557 001 146 лв. От статистиката на сайта на НОИ се вижда, че миналата година са платени 2.747 млн. обезщетения за временна неработоспособност поради общо заболяване, поради нетрудови злополуки и поради гледане на болен член на семейството и карантина. Това обаче са само болничните от четвъртия ден нататък, които се плащат от института. Данни за броя на обезщетенията за първите три дни, плащани от работодателите, не се публикуват официално. По прогнози на Фискалния съвет се очаква те да бъдат около 200 млн. лв. за 2019 г. \"По наше мнение тези средства за сметка на работодателите и на ДОО през 2019 г. ще надхвърлят 700 млн. лв.\", се посочва в становище на съвета за закона за бюджета на ДОО за 2019 г. На този фон обжалваните от НОИ болнични листове през 2018 г. са 9514, а проверките на лечебни заведения - 1174.\r\nПроблемът отдавна се поставя от работодателските организации. От 2010 г. като антикризисна мярка държавата промени закона и задължи работодателите да поемат изплащането на първите три дни от отпуска за лечение. Преди това бизнесът покриваше само първия ден от обезщетението, а след това се включваше НОИ. Заради непрекъснато растящите разходи по изплащането на отпуските по болест на служителите си бизнесът настоява да се върне старото положение или да се намали размерът на обезщетението - през първите три дни от болничния лист работникът да получава 50% от осигурителния си доход, а не 70%, както е сега.  Фирмите открай време алармират, че особено в летните месеци е масово явление работници да излизат в отпуск по болест, за да ходят на почивка или да се хванат на временна втора работа. Най-много оплаквания идват от фирми в близост до границата с Гърция. Работодатели от тези райони твърдят, че масово работници отиват за няколко седмици в южната ни съседка да прибират реколта, като в същото време представят документи, че са болни. \"Голяма група от хората с болнични отиват да берат гъби или ягоди. В това време те получават заплати и не може да бъдат заменени с нови работници\", констатира в сряда и премиерът.\r\nВ края на 2017 г. осигурителният институт предложи да се намали размерът на болничния през първите три дни от 70 на 50% от заплатата, но след яростна съпротива се отказа от идеята. В замяна премиерът Борисов нареди институциите и полицията да направят \"последен опит\" да овладеят измамите с обезщетенията, за да не се разболяват всички в петък и \"айде в Гърция на почивка\". Той на едро оцени щетите за \"над половин милиард\". Повече за тази акция не се чу, мерки така и не бяха предложени, а първите три дни останаха ангажимент на работодателя.    ", "date": "2019.07.04", "title": "Очертава се българите да пуснат рекорден брой болнични през 2019 г."}
{"url": "https://www.actualno.com/america/sydebno-reshenie-amazon-shte-trjabva-da-plashta-za-defektni-stoki-na-drugi-firmi-news_765155.html", "text": "    Американски федерален съд отсъди срещу най-големия интернет търговец Amazon в ключово дело, пише Reuters. Съдът реши, че Amazon може да бъдат съдени от клиенти, които са купили дефектна стока, продавана на сайта на Amazon от трета страна, предаде БГНЕС.      Няколко съдилища, включително две апелативни съдилища на федерално ниво бяха отсъдили досега, че Amazon не може да е отговорен за дефектни продукти, продавани чрез тяхната мрежа от други фирми. Решението на федералния съд във Филаделфия променя тази тенденция и наглед открива пътя към огромен брой дела от недоволни клиенти.   Политиката на Amazon в онлайн търговията е, че наред със собствения си инвентар, компанията позволява на други фирми да предлагат стока на сайтовете на Amazon по света. Такива фирми се явяват трета страна в отношенията между Amazon и клиентите. Те често складират стоката си в складовете на Amazon и използват мрежата за дистрибуция на гиганта.\r\nСамо за първата четвърт на 2019 година Amazon е получил приходи от 11 милиарда долара от услугите, предоставени на фирми, явяващи се трета страна. Анализатори изчисляват, че около половината от всички стоки, които се продават от сайтовете на Amazon по света, са на такива фирми.  Делото, което доведе до сегашното съдебно решение, беше заведено от жена, пострадала от продукт, купен от американския сайт на Amazon. През 2016 година тя ослепяла с едното око, след като автоматично прибираща се каишка за куче, която купила от трета страна чрез сайта на Amazon, се скъсала и я ударила в лицето. Нито пострадалата жена, нито Amazon успели да намерят кой стои зад компанията \"Фъри Ганг\", която продала каишката и малко след това прекратила дейността си.\r\nСъдебният състав във Филаделфия гласува с 2-1 гласа, че Amazon могат да бъдат държани отговорни, защото \"позволяват на търговци, явяващи се трета страна, да скрият самоличността си от клиента, оставяйки пострадалата от дефектен продукт без директен контакт с търговеца\".   Делото сега се връща на по-ниска инстанция, където трябва да бъде определено дали каишката наистина е била дефектна.     ", "date": "2019.07.04", "title": "Съдебно решение: Amazon ще трябва да плаща за дефектни стоки на други фирми"}
{"url": "https://www.actualno.com/society/chadyr-s-uv-zashtita-i-4-shezlonga-70-lv-na-luksoznija-plaj-kavaci-news_765285.html", "text": "    Не просто голям чадър на първа линия, а голям чадър и 4 шезлонга струват 70 лв. на луксозния плаж „Каваци – Юг” в Созопол. Това разясниха днес стопаните на плажа, след като в мрежата се появи снимка на касова бележка с цена, която възмути мнозина.      „Понятието „скъп” много се изкривява. \"Скъп\" можем да наречем чадър на гръцки остров, където на първа линия с два шезлонга струва 100 евро. Чадърите на първа линия са 70 лв., а всички останали са 60 лв. Говорим за голям чадър с 4 дървени шезлонга от тиково дърво, с 4 броя кожени шалтета, дървена масичка и платът, който е на големия чадър, е специален, италиански, който предпазва от UV лъчите”. Това коментира в ефира на \"Тази сутрин\" по управителят и касиер на плажа Гаврил Казанджиев.\r\nПо думите му често услугата ползват групи от хора, на които, като си разпределят сумата, сянката им излиза много по-евтино. Друго предимство било, че срещу тази цена летуващите си плащат комфорт и пространство – който желае, да си гони сянката, който желае – слънцето.\r\nОт Министерството на туризма са се самосезирали и са направили проверка на плажа. Към момента единственото констатирано нарушение, е недостатъчно голямата табела, указваща цените на плажните принадлежности.  Иначе концесионери в района се оплакаха, че работят на загуба и са принудени да слагат по-високи цени, защото плащат висок наем на държавата. За плажа в Черноморец например, където ивицата е по-малка от 150 метра, наемателят плащал 120 хил. лв. на сезон.\r\nА днес заради зачестилите жалби министърът на туризма Николина Ангелкова свиква спешна среща с концесионерите и наемателите на плажовете.         В един от най-посещаваните курорти у нас \"Златни пясъци\" трябва да броим по 10 лв. за чадър и шезлонг. Летовниците, които искат допълнителен комфорт, могат да платят и 5 лв. за матрак.\r\nВ курорта \"Св. Св. Константин и Елена\" цената за чадър и шезлонг е 6,50 лв. По-големите чадъри са по 8 лв. Има и плажове, където сянката струва два пъти повече, разказва .\r\nПо-евтино е на градските плажове във Варна, където цената на чадърите и на шезлонгите е 5 лв. Засега не се очаква повишаване, тъй като е фиксирана в договорите за наем и концесия на плажовете и те не могат да бъдат променяни.\r\nНай-ниски са цените на плаж \"Кабакум – Север\" край Варна, където за шезлонг и чадър се плаща по 2 лв.   Много от почиващите избират да прекарат времето си на плажа в свободната зона, която е безплатна. На варненските плажове пък свободната зона е над 50%. ", "date": "2019.07.04", "title": "Чадър с UV защита и 4 шезлонга - 70 лв. на луксозния плаж \"Каваци\""}
{"url": "https://www.actualno.com/analysis/trjabva-li-rusija-da-se-trevoji-ot-kadrovite-kombinacii-v-es-news_765161.html", "text": "    Кадровите комбинации в ЕС са тревожни за Русия. Това пише руският вестник \"Независимая газета\" в материал представен без редакторска намеса.      След интензивни тридневни преговори в Брюксел държавните и правителствените ръководители на ЕС успяха да се споразумеят за кандидатите за ключови Постигането на компромис стана възможно благодарение на изоставянето на системата \"водещ кандидат\", въз основа на която ръководителят на Европейската комисия (ЕК) бе определян преди това в ЕС. Фактът, че политиците, най-вече известни в собствените си страни, станаха кандидати за висшите постове, предизвикаха истински шок сред европейците, допълва агенция Фокус.   \"Избрахме две жени и двама мъже в четири основни позиции. Идеален баланс между половете. Много съм щастлив от това. В края на краищата е жена \", заяви председателят на Европейския съвет Доналд Туск след срещата на върха. Решението, което струваше много часове преговори, се превърна в истинска сензация. Победителят в битката за най-високата длъжност в Брюксел - поста на ръководител на Европейската комисия стана министърът на отбраната на Германия,  чието име не беше споменато от никого в този контекст преди това. Когато гласуваха за кандидатурата си, лидерите на страните от Съюза показаха истинска европейска солидарност.\r\nСамият , чийто срок изтича на 1 декември, ще бъде заменен от белгийския премиер Шарл Мишел. Той ще ръководи Съвета на Европа в продължение на 2,5 години и мандатът му може да бъде подновен още веднъж. \"Да станеш председател на Европейския съвет е голяма отговорност и задача, която ще изпълнявам решително\", каза Мишел. Той изрази надежда, че Европейският парламент (ЕП) ще одобри кандидатурата на Фон дер Лайен и обеща да направи всичко възможно да създаде \"обединена Европа, която зачита националното многообразие\".  За поста на върховен представител по въпросите на външните работи и политиката на сигурност Европейският съвет определи испанския външен министър Жозеп Борел. Неговото официално назначение обаче изисква съгласието на новия председател на ЕК. Последното се одобрява с мнозинство от гласовете на ЕП. Наблюдателите смятат, че канцлерът Ангела Меркел няма да допусне европейските финанси да попаднат под френски контрол, но Кристин Лагард, която сега оглавява Международния валутен фонд, е номинирана за председател на Европейската централна банка (ЕЦБ). ще вземе официалното решение за назначаването на Лагард, която световните медии наричат \"рок звезда в света на финансите\", след консултации с ЕП и Управителния съвет на ЕЦБ. Както е известно, мандатът на председателя на ЕЦБ е осем години.\r\nТакава комбинация от номинации беше истинска изненада за много експерти. Сред номинираните за водещи позиции в ЕС не беше един от онези, които първоначално бяха номинирани от основните политически фракции на ЕП в системата на \"водещия кандидат\". Миналата седмица германецът Манфред Вебер, който оглавява най-голямата фракция - Европейската народна партия (ЕНП), напусна надпреварата за поста на ръководител на Европейската комисия. Неговата номинация, направена най-малко преди шест месеца и беше активно подкрепян от Меркел.\r\nСлед изборите ръководителят на ЕНП беше изправен пред ожесточена съпротива от страна на редица европейски лидери, водени от френския президент Еманюел Макрон. Изглеждаше, че това отваряше пътя за кандидата на социалдемократите, холандският кандидат Франс Тимерманс, който понастоящем заема поста на първия заместник-председател на ЕК. Особено след като неговата фигура подхожда както на Париж, така и на Берлин. Въпреки това, срещу назначаването на Тимерманс рязко се обявиха Чешката република, Словакия, Полша, Унгария и Италия. Наред с други неща, тези страни мотивираха позицията си от силно несъответствие с позицията на холандеца във възгледите за миграцията. До скоро шансовете да заеме мястото на Жан-Клод Юнкер на датският комисар Маргрете Вестагер от фракцията на либералните демократи бяха високо оценени. Сега тя заема длъжността европейски комисар по конкуренцията. Много експерти изтъкнаха, че тя е най-компромисната фигура и прогнозираха, че ще стане ръководител на ЕК. Между другото да се говори, че Тимерманс и Вестагер ще бъдат оставени зад борда от Брюксел, не е необходимо. Те са номинирани за заместник-председатели на ЕК.       \"На хората, които отидоха на изборите във всички европейски страни, беше обещано, че този път решението няма да бъде бюрократично, а демократично\", заяви в интервю за НГ германският политолог, научен директор на немско-руския форум Александър Рар. \"В действителност обаче нямаше демократично решение.\" Всичко ясно показва, че ЕС не е демократизиран, а европейският парад се ръководи изцяло от ръководителите на националните правителства, а не от европейските институции, каза експертът.\r\n\"Това е германско-френско споразумение за номиниране на подходящи хора за лидерство, които никой не е очаквал да види на тези места\", каза експертът. Според него новите лидери в своята дейност ще се подчиняват на волята на лидерите на държавите. \"Няма да има движение към демократичен нов политически съюз под формата на Съединените американски щати. ЕС е много разделен, така че ще бъде по-трудно да се вземат решения, отколкото преди, каза анализаторът. \"Просто много различни политически сили са попаднали в Европейския парламент. Там десните и зелените се увеличиха, докато центристките партии или народните партии понесоха загуби в цяла Европа. Последните в Европейския парламент, въпреки че те все още се държат в средата, в действителност са лишени от всякаква власт.\"\r\nСпоред Рар, Берлин и Париж, които ефективно разделят властта помежду си, се опитват да запазят контрола си върху европейските процеси. Това обаче не е лесно за тях, тъй като се създава много силна и открита опозиция в лицето на поляците, унгарците и италианците.\r\nГоворейки за това, какво да очаква Москва от ротации на персонала в Брюксел, анализаторът посочи силния ангажимент на Фон дер Лайен и Лагард по отношение на трансатлантическите убеждения. \"Фон дер Лайен е една от онези политици в германския кабинет, който може би се отличават с най-критичното отношение към Русия\", каза Рар. \"Разбира се, тя няма да бъде единствената, която ще определя пътя към , въпреки че може да промени позицията си, както правят много политици. Засега обаче мисля, че не си струва да се надяваме, че нещо ще се подобри с новия състав на европейското ръководство. Тук нищо добро, било то в развитието на идеята за създаване на единно икономическо пространство от Лисабон до Владивосток или за отмяна на санкциите, не може да се чака. \"\r\nПрипомняме, че по-рано през май, в интервю за Periodico Борел, който ще отговаря за външната политика на ЕС, когато говори за геополитическите предизвикателства на Стария свят, използва термина \"стар враг\" по отношение на Русия. След думите му, че Москва отново потвърждава присъствието си в света и \"се превръща в заплаха\", испанският посланик бе извикан в руското външно министерство. В друго интервю за същото издание политикът заяви, че е бил разбран погрешно. \"Не казах, че Русия е враг на Испания, говорих за Европа. Казах, че Европа вижда как бившият й защитник Съединените щати престава да го защитава и как бившият му съперник или враг се появява отново, имайки предвид СССР \", обясни Борел.      Рар не изключи възможността в ЕП да има сили, които да се опитват да се намесят в назначението. \"Европейските депутати могат да кажат: уморени сме от френско-германското задкулисно споразумение. Ние ще отхвърлим тези номинации, не ни попитаха въобще\", предложи експертът. \" Ето защо мисля, че през следващите дни ръководителите на европейските страни ще извиват ръцете на европейските депутати, ще говорят с тях, ще ги убеждават и сплашват някъде. Ако тези кандидати не бъдат одобрени в Европейския парламент, те ще се опозорят, нещо което не могат да си позволят. Такъв удар по институциите от държавните глави на ЕС никога не е имало\" Отхвърлянето на кандидатите, предложени от Европейския съвет, каза той, ще бъде силен удар за Макрон и Меркел. \"Ето защо на депутатите ще им набиват в главите: в никакъв случай да не се провалят тези кандидати, защото по този начин унищожавате политическите кариери на лидерите на Франция и Германия. Мисля, че аргументите им ще стигнат до това, но да поживеем и ще видим\", добави анализаторът.\r\nМеждувременно поне една интрига в ЕС стана по-малко: на 3 юли в Страсбург европейските депутати избраха нов ръководител на ЕП. Те гласуваха за италианеца Давид Сасоли. Той вече е успял да заяви, че към момента не вижда никакви предпоставки за промени в подхода на ЕС към санкциите срещу Русия. \"Струва ми се, че няма предложения за преразглеждане на вече взети решения\", каза политикът. Той призна, че \"има свои собствени идеи\" по този въпрос, но не ги е разкрил, като се има предвид, че като председател на ЕП той не трябва да ги изразява. ", "date": "2019.07.04", "title": "Трябва ли Русия да се тревожи от кадровите комбинации в ЕС?"}
{"url": "https://www.actualno.com/society/prognoza-za-vremeto-4-uli-chetvyrtyk-news_765152.html", "text": "    Днес с до умерен вятър от северозапад, а в източната половина от страната - от североизток, ще продължи да прониква хладен въздух. Въздушната маса ще е неустойчива и ще се развива купеста и купесто-дъждовна облачност и на много места ще има краткотрайни валежи и гръмотевични бури. Очакват се локални интензивни валежи и градушки. Температурите ще се понижат и преобладаващите максимални ще бъдат между 28° и 33°.      Над Черноморието също ще се развива купеста и купесто-дъждовна облачност и на места ще превали и прегърми. Ще духа до умерен североизточен вятър. Максимални температури на въздуха: 27-29°. Температура на морската вода е 26-28°. Вълнението на морето ще е 2 бала.   Над планините ще се развива купеста и купесто-дъждовна облачност и на много места ще има краткотрайни валежи и гръмотевични бури. Ще духа умерен, по билата и силен северозападен вятър. Максимална температура на височина 1200 метра около 23°, на 2000 метра – около 15°.\r\nАтмосферното налягане е близко до средното за юли – слабо ще се повиши.  И в петък в следобедните часове в много райони в Западна и Централна България ще превали и прегърми. На отделни места явленията временно ще са интензивни, възможни са и градушки. През почивните дни ще преобладава слънчево време, около и след обяд с купеста облачност, но вероятността за валежи е много малка. Температурите отново ще се повишават. ", "date": "2019.07.04", "title": "Прогноза за времето - 4 юли (четвъртък)"}
{"url": "https://www.actualno.com/europe/burja-ot-nedovolstvo-v-germanija-zaradi-osnovnija-kandidat-za-predsedatel-na-ek-news_765150.html", "text": "    Предложението германският военен министър Урсула фон дер Лайен да е на Европейската комисия предизвика много критики в Германия от депутати от всички краища на политически спектър, пише Deutsche Welle.      \"Не се случи това, което беше обещано на гражданите преди изборите\", каза министърът на правосъдието Катарина Барли от Социалдемократическата партия (СДП), предаде БГНЕС   Бившият председател на СДП Зигмар Габриел отиде още по-далеч и поиска правителството на Германия да блокира избора на Урсула фон дер Лайен. Габриел нарече процеса по избора на Фон дер Лайен от европейските лидери \"безпрецедентен акт на политическо мошеничество\". Той всъщност смята, че сделката за Лайен е лишила Германия от възможността да има председател на ЕЦБ. Говорител на германския канцлер отхвърли призивите на Габриел и каза, че Европейския съвет избира председателя на комисията, а не германското правителство.\r\nЛидерът на съюзниците на Меркел от баварския Християнски социален съюз също е недоволен от случилото се в Брюксел. Маркус Зьодер, който е близък съюзник на считания преди избора на Фон дер Лайен за фаворит за поста Манфред Вебер, каза, че сме свидетели на \"класически пример за задкулисна политика, която надделява над демокрацията\".  Опозицията в Германия също не е доволна от начина, по който беше номинирана Урсула фон дер Лайен. Лидерът на Свободните демократи Кристиан Линднер заяви, че в Брюксел сме видели нещо, което \"не може да продължава така\". Левите от партия \"Линке\" директно нарекоха избора на своята сънародничка \"фарс\".\r\nУрсула фон дер Лайен се нуждае от подкрепа на повече от половината от 751 депутати в Европейския парламент, за да стане следващия председател на Европейската комисия.   Повече за характера на Лайен, която е майка на 7 деца, научете в !     ", "date": "2019.07.04", "title": "Буря от недоволство в Германия заради основния кандидат за председател на ЕК"}
{"url": "https://www.actualno.com/curious/eto-koi-celuvki-predpochitat-rusnacite-news_765177.html", "text": "    Руснаците не намират за нормално двама мъже да разменят приятелска целувка при среща, пише Риа Новости.      Само 11% от анкетираните в проучване на общественото мнение казват, че намират това за приемливо. Цели 86%са против размяната на приятелски целувки между мъже.   Проучването на център за изследване на общественото мнение (ВЦИОМ) е направено по случай 4 юли, Международния ден на целувката.\r\nЗа разлика от неодобрението към мъжката целувка, 60% от анкетираните смятат, че е нормално жени да разменят приятелска целувка при среща.  На противоположното мнение са 35% от анкетираните, а 5% не са могли да отговорят, предаде БГНЕС.\r\nПочти същите са процентите и при отговора на въпроса дали е нормално мъж и жена при среща да разменят целувки. 60% от руснаците смятат, че е нормално, а 34% не го намират за правилно.   В тази статия може да си припомните историята на      ", "date": "2019.07.04", "title": "Ето кои целувки предпочитат руснаците"}
{"url": "https://www.actualno.com/curious/moje-li-jegata-da-provokira-agresija-news_765154.html", "text": "    Жегите провокират и влияят негативно върху човешката психика. Това каза за Радио „Фокус“ – Пловдив психиатърът д-р Веселин Герев. По думите му, обикновено силните жеги създават също проблеми със съня, нервно напрежение и раздразнителност.      \"Трябва да се има предвид, че факторът температура действа много бавно върху психиката на човек. За да може една 40-градусова жега да провокира , въздействието трябва да трае поне един месец. Другият фактор, който действа изключително бързо, е светлината. Има светлина почти 15 часа в денонощието, което на практика „взривява“ мозъка. Това е факторът, който променя светкавично биоелектричната активност на мозъка и протичането на психичните процеси. Оттам нататък човек става като бърза кола на магистралата. Затова по време на летния период се изострят агресивните реакции“, коментира д-р Веселин Герев. Специалистът е категоричен, че жегата влошава психичното състояние и провокира неадекватност.   \"Когато главата на човек прегрее, той чувства главоболие, световъртежи, вътрешно напрежение, тревожност, безпокойство, които впоследствие се трансформират в агресия. Летният период е особено критичен за хората, страдащи от тежки психични разстройства като шизофрении и биполярни фиктивни разстройства. При тях се получава драстично влошаване на състоянието, особено ако не си взимат редовно лекарствата\", посочи психиатърът.\r\nД-р Веселин Герев добави, че жегата оказва най-осезаемо влияние върху сърдечно-съдовата система на възрастните хора.  \"Тези дни са много рискови за тях и излагането на висока температура и температурни колебания предизвикват инфаркт или инсулт\", посочи специалистът. Д-р Веселин Герев обясни, че ако на човек му стане лошо след продължително въздействие на високи температури и получи напрежение или състояние, подобно на паническа криза, той трябва по най-бързия начин да охлади главата си. Той препоръча в пиковите часове на слънцегреене хората да се движат задължително с шапка и очила.\r\nНаскоро излезе доклад за нивото на агресия сред българските ученици. Вижте какво     ", "date": "2019.07.04", "title": "Може ли жегата да провокира агресия?"}
{"url": "https://www.actualno.com/europe/jasno-e-v-koi-komisii-na-ep-vlizat-bylgarskite-evrodeputati-news_765188.html", "text": "    Вече е ясно разпределението по комисии в Европейския парламент (ЕП), включително и на 17-те български евродепутати. Това стана след вчерашния ден, в който беше гласуван и новият председател на ЕП.      В новия ЕП ще има 20 комисии и 2 подкомисии. Всяка от тях трябва да избере свой председател и да бъдат утвърдени зам.-председателите им. Ясно е обаче къде са българските евродепутати:\r\nАсим Адемов (ГЕРБ/ЕНП) - комисия по култура и образование;\r\nАлександър Йорданов (ГЕРБ/ЕНП) - комисия по външни работи;  Атидже Алиева-Вели (ДПС/ОЕ) - комисия по заетост и социални въпроси;\r\nАнгел Джамбазки (ВМРО/ЕКР) - комисия по правни въпроси;\r\nАндрей Ковачев (ГЕРБ/ЕНП) - комисия по вътрешния пазар и защита на потребителите;    Андрей Новаков (ГЕРБ/ЕНП) - комисия по регионално развитие;\r\nАндрей Слабаков (ВМРО/ЕКР) - комисия по култура и образование;\r\nИво Христов (БСП/СД) - комисия по промишленост, изследвания и енергетика;\r\nИлхан Кючюк (ДПС/ОЕ) - комисия по външни работи;\r\nИскра Михайлова (ДПС/ОЕ) - комисия по промишленост, изследвания и енергетика;   Ева Майдел (ГЕРБ/ЕНП) - комисия по промишленост, изследвания и енергетика;\r\nЕлена Йончева (БСП/СД) - комисия по граждански свободи, правосъдие и вътрешни работи, както и подкомисия по сигурност и отбрана;\r\nЕмил Радев (ГЕРБ/ЕНП) - комисия по граждански свободи, правосъдие и вътрешни работи, както и комисия по петиции;\r\nРадан Кънев (ДСБ/ЕНП) - комисия по заетост и социални въпроси, както и комисия по петиции;\r\nПетър Витанов (БСП/СД) - комисия по транспорт и туризъм;\r\nСергей Станишев (БСП/СД) - комисия по външни работи;\r\nЦветелина Пенкова (БСП/СД) - комисия по бюджетен контрол, както и комисия по регионално развитие.\r\nА кой е новият председател на ЕП - научете в ! ", "date": "2019.07.04", "title": "Ясно е в кои комисии на ЕП влизат българските евродепутати"}
{"url": "https://www.actualno.com/asia/iranskijat-prezident-objavi-che-stranata-mu-shte-pravi-kakvoto-si-iska-za-jadrenata-si-programa-news_765163.html", "text": "    Президентът на Иран Хасан Рухани каза, че след неделя (7 юли), страната може да започне да обогатяван уран до каквато степен прецени.      \"Степента на обогатяване вече няма да бъде 3,67 процента. Ще обогатяваме до каквато степен преценим и в каквито обеми решим, че ни устройва. Ще минем над 3,67 процента\", каза Рухани пред иранската агенция IRIB, предаде БГНЕС по информация на Deutsche Welle.   Според международното споразумение за (СВПД) от 2015 година на Иран е позволено да обогати 300 килограма уран до 3,67 процента. Това е достатъчно за употребата му за ядрено гориво и далеч под необходимото за производството на ядрена бомба. За ядрено оръжие е необходимо обогатяване в порядъка на около 90 процента\r\nПрезидентът на САЩ Доналд Тръмп реагира на изказванията на Рухани. \"Внимателно със заканите, Иран\", написа милиардерът в Twitter. Той цитира казаното от иранския президент и добави: \"Заплахите могат да се обърнат към самите  вас и да ви захапят така, както нищо не ви е захапвало преди\".  Какъв ултиматум постави Иран заради ядрената си програма на Европа - припомнете си в ! ", "date": "2019.07.04", "title": "Иранският президент обяви, че страната му ще прави каквото си иска за ядрената си програма"}
{"url": "https://www.actualno.com/healthy/preduprejdenie-njama-pari-za-poddryjka-na-kupeno-ot-bylgarskata-koleda-oborudvane-news_765195.html", "text": "    Няма пари за поддръжка и ремонт на оборудване, включително роботи, ползвани за лечение на детска церебрална парализа. А това е оборудване, купено с парите от Българската Коледа.      Репортаж на Нова телевизия показа как деца с церебрална парализа водят рехабилитация. Заради това вече има отправено искане за отделна клинична пътека, на стойност 1500 лева, за да може да се финансира поддръжката на оборудването. НЗОК обаче казва, че преговори за такава пътека може да се водят в рамките на разговорите за следващия Национален рамков договор т.е. догодина.\r\nВ момента има клинична пътека, касаеща рехабилитацията при детска церебрална парализа, но тя е за 600 лева. ", "date": "2019.07.04", "title": "Предупреждение: Няма пари за поддръжка на купено от Българската Коледа оборудване"}
{"url": "https://www.actualno.com/chronicles/uchreden-e-voennoistoricheskijat-muzej-v-sofija-news_765153.html", "text": "    С Указ №39 от 1 август 1914 г. на цар Фердинанд при Щаба на армията се създава Военно-историческа комисия. В състава ѝ влизат музей, архив и библиотека.      Със заповед №391 от 4 юли 1916 г. на главнокомандващия действащата армия, „...за да се съхранят за вечни времена всички предмети, свързани със събитията, които бележат най-важните страници на нашата военна история...“, започва действителното комплектуване на колекциите на музея.   Военният музей е третата общонационална музейна структура след разделянето през 1906 г. на първия български Народен музей на два музея – Археологически и Етнографски. Той обединява създадените след 1879 г. военно-исторически къщи-музеи.\r\nПървата експозиция на Главния военен музей е открита едва на 12 май 1937 г. на ул. „Московска“ №15, в сграда, дарена му от Софийското офицерско събрание.  През 1949 г. музеят е преименуван в Централен музей на народната армия. През 1950–1951 г. музеят е преместен на бул. „Ген. Скобелев“ №23 на значително по-голяма площ. През 1952 г. открива нова експозиция. От 1956 г. в музея започва работа реставрационно ателие.\r\nСлед спогодба между правителствата на България и Унгария през 1967 г. колективът на военния музей създава единствения в чужбина Музей на Първа българска армия.   През 1968 г. получава статут на национална институция и променя името си на Национален военно-исторически музей. Негови филиали стават Военноморският музей и Парк-музей на бойната дружба „Владислав Варненчик“ в гр. Варна.    От 1971 г. започва да издава научно списание „Известия на Националния военно-исторически музей“. През 1975 г. за своята дейност в областта на науката, просветата и културата Националният военно-исторически музей е награден с I степен на орден „Св. св. Кирил и Методий“.\r\nОт април 2001 г. НВИМ се премества на нов адрес – ул. „Черковна“ 92, символично завръщайки се към началото си през 1916 г., когато при създаването си е бил разположен в няколко стаи на Военното на Н.В. училище. ", "date": "2019.07.04", "title": "Учреден е Военноисторическият музей в София"}
{"url": "https://www.actualno.com/politics/dps-da-otvorim-amerikanskija-model-na-finansirane-na-politicheskite-partii-news_765230.html", "text": "    „Няма как да се съгласим, че субсидията трябва да бъде намалена“. Това заяви народният представител от ПГ на ДПС Хамид Хамид по време на .      По думите му всяко намаляване на субсидията под 11 лв. и оставане на модела на публично финансиране на политическите партии ще води до невъзможност една политическа сила да функционира.   „Ние предлагаме да се отвори другият модел за финансиране“, каза още Хамид. По думите му този модел успешно работи в САЩ и то от много дълго време.\r\nХамид обърна внимание на отхвърлените от Бюджетна комисия предложения на ДПС в Закона за бюджета за 2019 г. във връзка с намаляване на ДДС.  Той посочи, че когато на консултации, трябва да ги спазва, защото ще е от полза и за тях. ", "date": "2019.07.04", "title": "ДПС: Да отворим американския модел на финансиране на политическите партии "}
{"url": "https://www.actualno.com/climate/aljaska-e-zaplashena-ot-predstojashtite-goreshtini-news_765178.html", "text": "    Аляска ще изпита необичайна за северния щат гореща вълна, пише NBC.      Очаква се в петте дни от 4 до 8 юли включително, да бъдат регистрирани температури, които са близки или надхвърлят абсолютните рекорди, предаде БГНЕС.   Най-горещо ще е в петък, когато вероятно ще бъде подобрен рекорда от 29,5 градуса, измерени на летището в най-големия град в щата Анкъридж.\r\nРекордът е бил отчетен на 14 юни 1969 г., като прогнозите сочат, че ще бъде подобрен с от 30,5 градуса.  \"Не е изключено сегашния рекорд да бъде подобрен три пъти поред в няколкото дни на горещата вълна. Това е меко казано необичайно\", казва синоптика Брайън Бретшнайдер.\r\nМетеоролозите обясняват, че жегите са предизвикани от задържането над Аляска на голяма въздушна маса, която е притискана от околните въздушни маси.   \"Тя започва да тежи повече и потъва надолу. Посоката на това движение предизвиква слънчевото време, защото не позволява образуването на облаци.\", обяснява Бретшнайдер.    Рекордните температури идват след необичайно сух месец юни в Аляска. Освен с липсата на валежи, последният месец беше най-горещият юни измерван някога в щата. ", "date": "2019.07.04", "title": "Аляска е заплашена от предстоящите горещини"}
{"url": "https://www.actualno.com/america/problemi-na-polet-na-amerikanski-samolet-zaradi-pytnik-pomislil-se-za-gospod-news_765171.html", "text": "    Пътник на борда на полет от Пуерто Рико до САЩ се развикал, че е Господ и ще спаси човечеството. Заради буйстващия мъж се наложили извънредни мерки, информира БГНЕС.      30-годишният мъж опитал да влезе при пилотите на полета на компания Delta. Той се разкрещял, че столицата на Пуерто Рико ще изчезне утре, а той ще спаси света и ще спре тероризма.   Екипажът успял да укроти буйстващия Карлос Рамирес Родригес, но хаоса на борда принудил пилотите да върнат самолета в Сан Хуан. Там полицията арестувала самообявилия се за Господ пасажер.\r\nПолет 579 имал на борда си 160 пътници и шест души екипаж. След забавянето, самолетът Боинг 737-900ЕР излетял и пристигнал в Ню Йорк със закъснение от около 2 часа.   ", "date": "2019.07.04", "title": "Проблеми на полет на американски самолет заради пътник, помислил се за Господ"}
{"url": "https://www.actualno.com/cars/koi-sa-elektromobilite-s-naj-goljam-probeg-news_765200.html", "text": "    Производителите на електромобили не спират да се хвалят с най-важното качество на тези машини - автономния пробег след пълно зареждане на батериите. Оказва се обаче, че те често хитруват и посочените стойности не са реални. Причината е, че пробегът се измерва в \"идеални\" условия, като не се отчитат някои обстоятелства. През зимата, например, работи системата за отопление, а през лятото - климатика. А това води до по-бързо изхабяване на акумулатора.      Това накара британското издание британское издание What Car? да измисли своя програма за тестове на електрически модели в реални условия. До момента са тествани 18 електромобила, като резултатите от тях са доста любопитни. Оказва се, че колите на най-популярниия производител в този клас - Tesla, дори не влизат в тройката по пробег. На първо място е Hyundai Kona Electric с батерия с капацитет 64 кВт/ч, която изминава 414 км. Следват Jaguar I-Pace и Kia e-Niro (и двата модела имат акумулатори със същата мощност -  64 кВт/ч), като те изминават по 404 км.\r\nЕдва след тях се нарежда Tesla Model 3 Performance с пробег от 382 км, докато кросоувърът Tesla Model X 100D изминава едва 372 км. Седанът Model S 75D постига 326 км, но трябва да се отчете, че не е тествана версията P100 D, която би трябвало да измине (поне по данни на Tesla) над 500 км.  Ето го и резултати от теста на What Car?\r\n1. Hyundai Kona Electric - 414 км\r\n2. Jaguar I-Pace - 404 км    2. Kia Niro EV - 404 км\r\n4. Tesla Model 3 Performance - 382 км\r\n5. Tesla Model X P100D - 372 км\r\n6. Tesla Model S 75D - 326 км\r\n7. Audi E-Tron - 313 км   8. BMW i3 120-Ah - 264 км   9. Hyundai Kona Electric 39-kWh - 252\r\n10. Renault Zoe R110 - 233 км\r\n11. Renault Zoe Q90 - 211 км\r\n12. Nissan Leaf (първо поколение) - 204 км\r\n13. BMW i3 94Ah - 193 км   14. Volkswagen e-Golf - 187 км\r\n14. Hyundai Ioniq Electric - 187 км\r\n16.Volkswagen e-Up - 105 км\r\n17. Smart Fortwo EQ Cabrio - 94 км\r\n18. Smart Forfour EQ - 91 км ", "date": "2019.07.04", "title": "Кои са електромобилите с най-голям пробег?"}
{"url": "https://www.actualno.com/interest/nov-terapevtichen-podhod-moje-da-pomogne-sreshtu-rak-news_765160.html", "text": "    Ново откритие може да се окаже \"ахилесовата пета\" на няколко вида рак, пише АФП.      Деактивацията на протеина ATF4, който е замесен във функционирането на гена MYC, за който е установено, че когато мутира подтиква растежа на тумори при много видове рак, може да спре растежа на раковите образувания или да ги накара да се саморазрушат, твърди проучване.   Изследването е дело на група изследователи от Университета на Пенсилвания и беше публикувано в научно списание в САЩ.\r\nАвторите на проучването предлагат нов вид на рак, залагащ на различен терапевтичен подход.  MYC, който при нормално функциониране контролира естествения растеж на клетките, предизвиква нарастването на тумори, когато мутира. Учените от Университета на Пенсилвания смятат, че блокирането на синтеза на протеина ATF4 ще спре този процес, предаде БГНЕС.\r\nПредишни изследвания показали, че самият ген MYC не може да бъде атакуван. Новият подход със спиране на производството на протеина, обаче, давал надежда.   Опитите на учените с лабораторни мишки показали, че когато бъде предотвратено подхранването на туморите от протеина ATF4, раковите клетки произвеждали свръхколичества протеин и умирали от стреса. Така бил спрян растежа на туморите в мишки с лимфоми и рак на дебелото черво.    Учените казват, че сега изследват дали този метод няма да предизвика опасни странични явления. ", "date": "2019.07.04", "title": "Нов терапевтичен подход може да помогне срещу рак"}
{"url": "https://www.actualno.com/balkani/ubeditelni-prognozi-za-pobeda-na-nova-demokracija-v-gyrcija-news_765180.html", "text": "    Опозицията ще спечели парламентарните избори в Гърция, сочат последните социологически проучвания, предаде БГНЕС.      Преднината на десните от \"Нова демокрация\" е над 9% пред управляващите леви от \"Сириза\". Почти с такава разлика \"Нова демокрация\" .   Проучване на компанията Alcо показва 34% подкрепа за \"Нова демокрация\" и 24,3% за управляващите. Значително по-назад се нареждат Движение за промяна със 7%, Комунистическата партия с 4,3%, крайнодясната \"Златна зора\" с 3,6% и колоритната нова формация \"Гръцко решение\" с 3,1%.\r\nДруго голямо проучване, на компанията Метрон, също сочи победа за \"Нова демокрация\", но с по-малка преднина от 31,6 на 24,2%.  Изборите са на 7 юли. След тях, в последното десетилетие гърците ще са гласували за парламент цели 6 пъти. ", "date": "2019.07.04", "title": "Убедителни прогнози за победа на \"Нова демокрация\" в Гърция"}
{"url": "https://www.actualno.com/europe/objaviha-prichinata-za-pojara-na-ruskata-podvodnica-news_765240.html", "text": "    Основната причина за аварията на в Баренцово море е пожар в акумулаторното отделение, заяви министърът на отбраната Сергей Шойгу на среща с Владимир Путин.      След това пожарът се е разпространил и в други помещения, но това не е увредило ядрената инсталация, добави той. По-рано не беше официално известно, че устройството е оборудвано с реактор, пише РИА Новости.   \"Атомната електроцентрала на устройството е напълно изолирана и безлюдна. Освен това екипажа е взел всички необходими мерки за защита на централата, тя е в напълно работоспособно състояние\", цитира Шьойгу уебсайтът на Кремъл.\r\nРъководителят на военното ведомство изрази също надежда, че апаратът ще бъде възстановен възможно най-скоро, предаде БГНЕС.  Припомняме, че на 1 юли възникна пожар в изследователския дълбоководен апарат. 14 души загинаха, а останалите бяха спасени.\r\nПодробности за инцидента не се бяха разкрити, тъй като тази информация е класифицирана като държавна тайна. Известно е само, че моряците са изследвали хидросферата.   Както съобщи Министерството на отбраната, със заплаха за живота си подводничарите са елиминирали източника на пожар. Всички загинали служители ще бъдат предложени за държавни отличия, а семействата им ще получат необходимата помощ.     ", "date": "2019.07.04", "title": "Обявиха причината за пожара на руската подводница"}
{"url": "https://www.actualno.com/africa/jertvite-v-migrantski-centyr-v-tripoli-izglejda-se-uvelichavat-news_765184.html", "text": "    Най-малко 60 души са загинали в резултат на въздушен удар върху център за задържане на мигранти в предградията на либийската столица Триполи, съобщи телевизионният канал Al Jazeera, предаде Агенция \"Фокус\".      Става въпрос за център в източната част на Триполи, като информацията за въздушен удар се потвърждава и от Reuters. Според Мисията на ООН за подкрепа в Либия, 44 души са станали жертви на нападението, повече от 130 са ранени. В Twitter Либийската служба на Върховния комисарият за бежанците към ООН осъди атаката, като заяви, че по време на нападенията в центъра са се намирали 616 души.   След инцидента силите на маршал Халифа Хафтар и на правителството на националното съгласие направиха изявления, в които се обвиняват един друг за атаката.\r\nМеждувременно единственото работещо летище в Триполи беше блокирано. Става въпрос за летище \"Митига\". Няма подробности защо, но вероятно е заради поредицата от нови боеве между силите на правителството на националното съгласие и тези на Хафтар.   ", "date": "2019.07.04", "title": "Жертвите в мигрантски център в Триполи изглежда се увеличават"}
{"url": "https://www.actualno.com/business/obedinena-bylgarska-banka-e-banka-na-godinata-news_765302.html", "text": "    Обединена българска банка, част от белгийската КВС Груп, е носителят на голямата награда „Банка на годината“, присъдена от авторитетното жури на Асоциация „Банка на годината“ по време на официална церемония в София. Освен голямото признание, финансовата институция беше отличена и в категория „Динамика на развитие“.   Организаторът Асоциация „Банка на годината“ раздаде своите годишни банкови награди за 27-ми път. Церемонията събра водещи банкери, финансисти, представители на бизнеса и медиите. Отличията бяха приети от Петър Андронов, кънтри мениджър на КВС Груп за България и главен изпълнителен директор на ОББ.\r\n„Тази награда е признание за развитието на ОББ и пазарния ѝ успех в годината, в която . Искам да благодаря за високия професионализъм на всички колеги в ОББ, с които постигнахме най-високи резултати сред банките на пазара именно в годината на динамични промени за нас. Радвам се, че нашата неуморна работа и неспирна воля за успех са възнаградени“, сподели г-н Андронов.   Той се обърна към журито и организаторите на конкурса с благодарност за високата оценка и открои някои от основните акценти в банковия сектор като консолидацията и стриктното наблюдение от европейските финансови институции.\r\nКритериите за оценяване в ежегодния конкурс на Асоциация „Банка на годината“ се базират на показателите в и ясно отразяват развитието на банковия сектор. Голямата награда „Банка на годината“ е поредното признание за стратегическото развитие на ОББ след придобиването ѝ от белгийската финансова група KBC. През 2017 г. кредитният рейтинг на ОББ беше увеличен от международната рейтингова агенция Fitch до най-високото ниво за финансова институция в България ‘A-‘. В изминалата половин година ОББ стана най-награждаваната банка в България. През януари главният изпълнителен директор на ОББ Петър Андронов получи Приз „Буров“ за банково управление от фондация „Атанас Буров“, а само месец по-рано беше определен за „Банкер на годината“. В началото на годината на церемония в Лондон ОББ беше обявена от международното списание Global Finance за „Най-добра банка за търговско финансиране“ в България. Последваха и десетки награди за иновативен продукт на годината, работодателска марка и комуникации. ", "date": "2019.07.04", "title": "Обединена българска банка е Банка на годината"}
{"url": "https://www.actualno.com/society/ekspert-za-avarijata-v-aec-kozloduj-njama-opasnost-za-horata-no-incidentyt-ne-e-tolkova-nevinen-news_765197.html", "text": "    Няма опасност за хората след аварийното спиране на . Подобни инциденти е имало през 2012-13, 2015 и 2107 година. Това каза проф. д-р Георги Касчиев, специалист по ядрени реактори и енергиен експерт.      По думите му фактът, че не е имало допълнителни откази говори, че оборудването се поддържа в добър режим и че специалистите са се ориентирали къде е проблемът. Проф. Касчиев уточни още, че при подобни инциденти може да се проявяват някои скрити откази.   Той обърна внимание, че все пак инцидентът не е толкова невинен, заради температурния шок, който се получава: \"В таблетките с ядреното гориво температурата е 1200 градуса и заради температурната промяна може да възникнат пукнатини, а тези таблетки задържат радиоактивните продукти, но в такива условия може да излязат от тях и да се натрупат под обвивките, а от там да излязат в топлоносителя\", обясни експертът и допълни, че подобен тип инциденти са с ограничен брой за целия живот на реактора. \r\nТой беше категоричен, че властите не са реагирали правилно, като не са публикували официална информация на сайтовете на отговорните институции.  \"Властите отдавна би трябвало да разберат, че старанието да се крие информация води до точно обратните резултати\", каза още проф. Касчиев в интервю за bTV.  \"Трябва да се направи много стриктен анализ какви са били причините и да не се допуска повече\", категоричен беше той.\r\nЗаместник-директорът на Александър Николов обясни, че блокът вече работи с 87% от мощността си и продължава натоварването, съгласно програмата. Николов уточни, че спирането на това място се случва за първи път и са възможни различни причини за случилото се .   Какво е мнението на проф. Касчиев за проекта      ", "date": "2019.07.04", "title": "Експерт за аварията в АЕЦ \"Козлодуй\": Няма опасност за хората, но инцидентът не е толкова невинен"}
{"url": "https://www.actualno.com/asia/dokato-radev-priznava-vsichki-oporni-tochki-na-kitaj-london-i-pekin-se-skaraha-za-honkong-news_765145.html", "text": "    Напрежението в отношенията между Великобритания и Китай заради събитията в Хонконг расте, пише Deutsche Welle, цитирана от БГНЕС.      Външното министерство на Великобритания призова китайския посланик в Лондон за разговори, след като двете държави си размениха обвинения.   Пекин каза за британската подкрепа за протестите в Хонконг, че в Лондон \"продължават да се къпят в отслабващата слава на британския колониализъм\". В отговор Лондон обвини Пекин, че нарушава споразумението, с което Хонконг беше върнат под китайско управление през 1997 година.\r\nБританците призоваха китайския дипломат Лю Шаоминг, за да обясни според тях \"неприемливите и неточни\" коментари на Пекин. Шаоминг обвини британския външен министър Джереми Хънт, че подкрепя \"насилнически закононарушители\" и демонстрира \"колониално мислене\".  Лондон на няколко пъти изказа подкрепа за масовите протести в Хонконг, които започнаха като недоволство срещу нов закон, налаган от Пекин и продължиха като искания за оставка на градската управа.\r\nВ понеделник протестите се ожесточиха, като д и надраскаха с черен спрей герба на Хонконг след връщането му на Китай. А полицията арестува поне 12 души за вълненията на 1 юли и нарече протестите \"нелегални и използващи насилие\".   Защо се стигна до протестите - припомнете си в !    Междувременно, българският президент Румен Радев се срещна с китайския си колега Си Дзинпин, като на срещата не стана дума нито за Хонконг, нито за насилствената политика на Китай срещу малцинства като уйгурите. В специална декларация беше заявено, че България и Китай единодушно изразяват взаимно уважение към избрания път за развитие, суверенитета, териториалната цялост и фундаменталните интереси на другата страна. Българската страна потвърждава, че неотклонно се придържа към принципа за \"един Китай\", който засяга , който е автономен, но Пекин го счита за част от Китай безусловно. Беше подписан и меморандум за разбирателство за съвместно реализиране на инициативата \"Един пояс, един път\" - т.нар. Път на коприната.\r\nРадев участва и в полагането на венец на мемориала на народните герои на площада \"Тянанмън\" - там, където преди 30 години заради съпротивата си срещу комунистическия режим в страната. И до днес не е ясен точният брой на жертвите, а Китай упорито заличава всякакъв спомен за трагедията. ", "date": "2019.07.04", "title": "Докато Радев признава всички опорни точки на Китай, Лондон и Пекин се скараха за Хонконг"}
{"url": "https://www.actualno.com/society/avtopohod-sreshtu-zakona-za-zakrila-na-deteto-news_765265.html", "text": "    Поредна инициатива срещу законодателството за закрила на детето в България се проведе в цялата страна. Този път става въпрос за автопоход - в София, Варна, Бургас, Благоевград, Велико Търново, Кърджали, Ямбол, Пазарджик, Плевен, Левски, Кюстендил и Сандански.      Преди около час и половина, бул. \"Цариградско шосе\" беше задръстен от автомобили на инициативата, отиващи да говорят с депутати по темата \"детско законодателство\". А исканията им са следните - термините \"риск от увреждане\", \"риск от изоставяне\", \"емоционално насилие\" или \"бедност\" да не бъдат довод за отнемане на дете. Освен това, организаторите не искат промяна на чл. 36 от Закона за закрила на детето, като се страхуват, че ще може по закон социален работник да влезе в дома на родителите без съдебна  заповед и да състави социален доклад с огромно количество лична  информация, както и да претърси съответното жилище. Съобщението на инициативата е в смисъл, че това вече е възможно, но не откри нито такава приета законова промяна, нито официално обявен за нея проект.    ", "date": "2019.07.04", "title": "Автопоход срещу закона за закрила на детето"}
{"url": "https://www.actualno.com/curious/kalifornija-reshi-sys-zakon-da-pozvoli-svoboda-na-pricheskite-news_765176.html", "text": "    Калифорния забрани дискриминацията на база прически, като я приравни с расовата дискриминация, предаде БГНЕС.      Златният щат гласува единодушно и в двете камари на местния Конгрес забрана от гражданите да се изисква да променят прическата си в учебните заведения или офисите на щатските институции. Законът беше предложен от чернокожата кметица на Лос Анджелис Холи Мичел, която понякога носи косата си на множество плитки.   Губернаторът на Калифорния Гавин Нюсъм подписа новия закон в присъствието на чернокожо момче, което било накарано да отреже плитките си преди мач по борба или да загуби двубоя служебно. \"Ученикът е бил изправен пред избора да загуби служебно мача или да загуби идентичността си\", каза Нюсъм по време на подписването.\r\nДори след приемането на новия закон, работодателите все още имат правото да изискват от работниците да връзват косата си от съображения за безопасност или хигиенни изисквания.   ", "date": "2019.07.04", "title": "Калифорния реши със закон да позволи свобода на прическите"}
{"url": "https://www.actualno.com/society/novini-ili-novini-kartinata-na-pechata-za-4-uli-news_765144.html", "text": "            Водещата новина на изданието е за цената на тока за бизнеса. Предупрежденията, че свободният пазар на ток у нас е манипулиран и силно спекулативен, за пореден път бяха потвърдени в сряда, когато се стигна до поредно шоково поскъпване. Цената на електроенергията, договорена в сегмента \"ден напред\", бе най-високата в цяла Европа - за един мегаватчас тя достигна 195.4 лв. базова мощност. Това е два пъти повече от средното ниво за ЕС и с 84% над цената за предишния ден - 2 юли. Спрямо миналия петък увеличението е с 203%. За това алармираха от Асоциацията на организациите на работодателите в България (АОРБ), чиито членове създават 86% от брутната добавена стойност у нас, пише вестникът.   Една от статиите му е посветена на премахването на емблематичната \"Манджа стрийт\" в Студентски град. Будките за бързо хранене, разположени в Студентски град в София, известни като „Манжда стрийт“, ще бъдат премахнати. Това стана ясно от фейсбук потребители, сигнализирали за затворени търговски обекти. Опасенията на онлайн потребителите са, че и на мястото на „Манджа стрийт” може да се появи кооперация. Новината за строежа потвърди пред „Монитор“ и кметът на район „Студентски“ Димитър Дилчев. Той обаче обясни, че на мястото на павилионите за храна ще бъде изградено общежитие с подземни гаражи и търговски площи. Агенция „Пътна инфраструктура” (АПИ) и австрийската фирма „Капш” са в сериозно нарушение с анекса, сключен съм договора за изграждане на тол системата, са заявили юристи пред изданието, на това е посветена и водещата статия.     България продължава да е на първо място в ЕС по най-нисък дял на контрабандните цигари - едва 3,8% през първото тримесечие на 2019 г. Спадът в сравнение с последното тримесечие на 2018 г. е 0,6 процентни пункта, а в сравнение със същото тримесечие на м.г. - с 2 процентни пункта. Това показват представените в сряда данни от независимо проучване на големите цигарени компании, проведено между 15 февруари и 15 март, пише изданието. ", "date": "2019.07.04", "title": "Новини или Novini - картината на печата за 4 юли"}
{"url": "https://www.actualno.com/america/desetki-jertvi-sled-kato-riboloven-korab-potyna-pri-honduras-news_765175.html", "text": "    Най-малко 26 души са загинали при тежък инцидент с риболовен кораб край бреговете на Хондурас, предаде БГНЕС      По време на буря кораб с ловци на омари се преобърнал, обяви говорител на армията, който нарече инцидента \"един от най-тежките в историята на страната.\"   Много риболовни лодки и кораби са във водите край бреговете на Хондурас, защото сезона за лов на омари започва през юли и продължава до края на февруари. Уловът се продава предимно в Съединените щати, като миналата година е донесъл 46 милиона долара на хондураските рибари.\r\nПо-рано през деня друг риболовен кораб също се преобърна в бурното море, но всички 49 души на борда му бяха спасени.   Заглавна снимка:   ", "date": "2019.07.04", "title": "Десетки жертви след като риболовен кораб потъна при Хондурас "}
