{"url": "https://www.actualno.com/burgas/firma-ot-oae-e-sobstvenik-na-plaja-arkutino-news_735617.html", "text": "  Плажът , за който Нова телевизия съобщи, че е преграден и вече не може просто така да влезеш там, се оказа собственост на фирма от Обединените арабски емирства (ОАЕ).     Фирмата се казва \"Икериа Лимитид\", като тя всъщност е едноличен собственик на капитала на българското юридическо лице, което притежава въпросната част от плажа – \"Аркутино\" ЕАД. \"Аркутино\" ЕАД се занимава с проучване, проектиране, строителство, изграждане, поддръжка и експлоатация на обекти и съоръжения с ваканционно и туристическо предназначение - според Търговския регистър. Също там, в борда на директорите са вписани още две фирми - \"Бирлинг България\" ЕАД и \"Бартлед\" АД. Сред представителите и директорите и на двете фирми е адвокат Румен Лясков, за който преди 6 години в своя публикация - заради проект за 80 метра сграда в бургаския квартал \"Зорница\".\r\nСъгласно справка от Службата по вписванията в Бургас, до 1 април тази година \"Аркутино\" ЕАД още не е бил собственик на въпросния имот. Само че на 1 април вече има прехвърляне.  Припомняме, че точно в Созопол беше една от скорошните акции на Специализираната прокуратура, които бяха проведени заради данни за престъпления от страна на различни кметове в различни общини. на морския град Панайот Рейзи беше подведен под отговорност за длъжностно присвояване на 2 млн. лева заради . има и главната счетоводителка на общината, която според прокуратурата е извършила фактическия превод на 2-та милиона лева по банкови сметки, които нямат нищо общо с фирмата-изпълнител, която Рейзи наел за ремонти в Созопол. А обвинението за счетоводителката беше оповестено вчера, 1 април.", "date": "2019.04.02", "title": "Фирма от ОАЕ е собственик на плажа Аркутино"}
{"url": "https://www.actualno.com/interest/izraelka-poluchi-uvrejdane-na-mozyka-sled-3-sedmichna-dieta-na-sok-i-voda-news_735597.html", "text": "  Израелка на 40 години е приета в болница с увреждане на мозъка, след като е била поставена на строга диета със сок.     Жената, която не е идентифицирана, е била поставена на диета за три седмици след посещение  при „алтернативен терапевт“ в Тел Авив, предаде Дейли Мейл.   Като част от диетата й е било позволено да консумира само плодов сок и вода, което е причинило дисбаланс на сол в мозъка й. Тя е била под наблюдение в продължение на три дни и медиците се опасяват, че уврежданията могат да бъдат постоянни, съобщи израелското издание Ха Хадашот. Вследствие на диетата теглото на жената е паднало под 40 кг.\r\nВ Израел не са необходими никакви квалификации, за да може някой да се нарече Точното състояние на жената не е разкрито, но тя вероятно страда от хипонатриемия, известна също като водна интоксикация.  Състоянието е причинено от ниски нива на натрий в кръвта и често се среща при хора, които пият много вода, докато се възстановяват от стомашни смущения, без да заменят електролитите.\r\nСтрогите диети за детоксикация причиняват заболяване, което в екстремни случаи може да доведе до гърчове и сърдечни проблеми.   ", "date": "2019.04.02", "title": "Израелка получи увреждане на мозъка след 3-седмична диета на сок и вода "}
{"url": "https://www.actualno.com/blagoevgrad/rok-koncert-otkriva-kampanijata-chist-i-zelen-blagoevgrad-ot-nas-zavisi-news_735520.html", "text": "  Кампанията \" \", фокусирана върху цялостно почистване на града, ще бъде открита в събота с голям рок концерт на група \"Песто\". Събитието ще зарадва благоевградчани с начален час 10:30 на площада в града, като след това всички заедно ще запретнат ръкави за голямото чистене. Инициативата e подкрепена от общинската администрация, кметът на Благоевград д-р Атанас Камбитов, и други партньори.     След концерта, , с различни локации, които ще осигурят всичко необходимо за почистването. След като всеки се екипира и вземе чували и ръкавици, боклуците, събрани след почистването, трябва да бъдат отнесени до най-близките контейнери за разделно събиране. От общината очакват интересът да е голям и много жители на града да се включат.", "date": "2019.04.02", "title": "Рок концерт открива кампанията \"Чист и зелен Благоевград! От нас зависи\""}
{"url": "https://www.actualno.com/burgas/izlojba-na-gobleni-v-chitalishte-sv-sv-kiril-i-metodij-1985-v-burgas-news_735586.html", "text": "  Изложбата от гоблени се провежда за 17 път и е под мотото „Цветно вълшебство. Инициатор и организатор на проявата е читалище „Св. св. Кирил и Методий 1985” в жилищен комплекс „Меден рудник”. Културната институция провежда всяка пролет нетрадиционната изложба, която е единствената проява от този вид в града.        Стартиралата през 2003 година инициатива и до днес се посреща с голяма радост от творците на гоблени и от публиката.Участниците са с различни професии и на различни възрасти. През годините свои произведения са представяли мъже и деца.  Както във всяка изложба и тук темите на картини са различни. Преобладават пейзажи, портрети, натюрморти и библейски сюжети. Тази година участваха 21 майстори на бродерията с 61 гоблена. Предварителна селекция определя най-значимите бродерии по обявени критерии.   В категория „Пейзаж” с подаръци бяха отличени Камелия Николова за гоблена „Приказна градина”, Руска Желязкова за „Миг от пролетта”, Пепа Милева за „Европейско бистро”, Станка Димова за „Пейзаж” и Теодора Иванова за „Бяла нощ”. В категория „Религия” Тодора Ботева беше отличена за гоблена на тема „Свети Мина” , а Мария Димитрова за „Благовещение”. В категория „Портрет” Жасмина Иванова получи награда за „Графинята” , а Петя Бонева за „Кюстендилска мома”. В категория „Природа” Иванка Псарянова беше отличена за гоблена „Котета” , а Светлана Петрова за „Синигери”.     Всеки, който иска да се докосне до едно трудно, нетрадиционно, но в същото време древно изкуство, може да посети изложбата на гоблени до пети април. Тя е експонирана в читалище „Св. св. Кирил и Методий 1985“, което се помещава в блок 25 на жилищен комплекс „Меден рудник“.   ", "date": "2019.04.02", "title": "Изложба на гоблени в читалище „Св. св. Кирил и Методий 1985” в Бургас"}
{"url": "https://www.actualno.com/society/tejka-chelna-katastrofa-mejdu-kola-i-tir-blokira-tunel-vitinja-news_735620.html", "text": "  Тежка катастрофа с участието на лека автомобил, тежкотоварен камион и микробус блокира тунел \"Витиня\" на автомагистрала \"Хемус\" минути след 17 часа днес, предаде БГНЕС.     Движението в тунел „Витиня“ е временно спряно. Обходният маршрут е през стария път за София, информират от полицията. Към мястото на инцидента пътуват екипи на „Пътна полиция“ и Спешна помощ.   Сигналът за произшествието е получен на телефон 112 в 17.16 часа. Първоначалната информация е, че лек автомобил, който е пътувал в посока София, се е блъснал челно в ТИР, завъртял се е и се ударил в бус с платформа. Пострадал е шофьорът на колата.\r\nЗаради катастрофата ТИР-овете са отбити още на изхода на София на магистрала \"Хемус\". Образувала се е дълга колона от тежкотоварни автомобили. Движението е натоварено.  ", "date": "2019.04.02", "title": "Тежка челна катастрофа между кола и ТИР блокира тунел \"Витиня\""}
{"url": "https://www.actualno.com/ruse/obshtina-cenovo-praznuva-krygla-godishnina-news_735598.html", "text": "  На 2 април, преди 40 години с решение на правителството, на административната карта на страната се появява нова структура – Община Ценово, която обединява девет населени места. За да споделят празника на ценовчани, дойдоха много гости. Сред официалните лица бяха депутатите Пламен Нунев, Светлана Ангелова, д-р Андриан Райков, Искрен Веселинов, областният управител на Русенска област Галин Григоров и неговия заместник Свилен Иванов,  генералният консул на Русия в Русе Андрей Громов, председателят на Русенската стопанска камара проф. дтн. Красимир Ениманев, кметове на общини, председатели на общински съвети, представители на институции и учреждения.     Официалните гости поднесоха венец пред паметника на Димитър Ценов, чието име носи селището. Тържеството започна с песента „Мой роден край“, изпълнена от народния певец Цветан Банев, който е роден в Ценово. В приветствените си думи кметът д-р Петър Петров подчерта, че през последните години  обликът на всички села в общината постоянно се променя.\r\nОбластният управител удостои кмета със значка за цялостен принос в развитието на общината. В приветствието си той изрази удовлетвореност от реализирането на съвместен проект, целящ повишаване капацитета за сътрудничество и ефективността на публичните институции в регионалните инвестиции и зелената енергетика.\r\nПрочетено бе специално поздравление от председателя на Световната банка Кристалина Георгиева. „Искрено се надявам да видя една съвременна европейска община, която се развива по законите на обединена Европа“, се казва в поздравлението.  За 40-годишнината на община Ценово д-р Петър Петров връчи почетни плакети за заслуги на изявени граждани, които са допринесли за развитието и утвърждаването на населените места.\r\nТържеството продължи с празничен концерт. Публиката горещо аплодира изпълненията на малките танцьори от ДГ „Баба Тонка“ в Ценово, които изпълниха „Песен за България“ и танца на цветята.\r\nМодно ревю представиха възпитаници на Професионалната гимназия по облекло „Недка Иван Лазарова“ в Русе. Колекцията включваше  съвременни облекла, в които умело са вплетени елементи от народни носии.    Фокусът в празничната програма бяха изпълненията на танцьорите от ФТТ „Найден Киров“. Повечето от присъстващите  се хванаха на кръшното българско хоро, което се завъртя на централния площад.", "date": "2019.04.02", "title": "Община Ценово празнува кръгла годишнина "}
{"url": "https://www.actualno.com/sofia/sedmi-protest-sreshtu-zlaten-vek-na-arteks-v-lozenec-news_735569.html", "text": "  Утре, 3 април, от 18:30 часа, в градинката пред хотел \"Маринела\", но откъм ул. \"Златен рог\", заради проекта \"Златен век\" на строителната фирма \"Артекс\", чието име нашумя в скандала \"Апартаментгейт\".     Протестът е седми поред, а исканията на протестиращите, водени от Инициативен комитет \"Лозенец\", са три:\r\n1. Прекратяване строителството без разрешение за строеж на небостъргача\r\n2. Разрушаване на незаконно построеното и синхронизиране на сградата с изискванията за максимална височина (бел. ред. - по Общ устройствен план на София ) от 26 метра  3. Оставка на длъжностните лица, причинили най-големи вреди: и зам.-регионалния министър Валентин Йовев (бел. ред. - заради тълкувателното писмо, подписано от Йовев, че има валидно разрешение за строеж до 2020 година ).", "date": "2019.04.02", "title": "Седми протест срещу \"Златен век\" на \"Артекс\" в \"Лозенец\""}
{"url": "https://www.actualno.com/asia/partijata-na-erdogan-podade-jalba-za-rezultatite-ot-izborite-v-istanbul-news_735634.html", "text": "  Партията на справедливостта и развитието на турския президент Реджеп Тайип Ердоган (ПСР) официално обжалва резултатите от местните избори във всички 39 окръга в Истанбул, според които градът е спечелен от кандидата на Републиканската народна партия (РНП).     Лидерът на опозицията Екрем Имамоглу каза вчера, че води с 25 000 гласа, а това беше потвърдено и от неговия съперник от ПСР, бившият министър-председател Бинали Йълдърм.   Несигурността относно резултатите от местните избори допълнително снижи стойността на турската национална валута - лирата, която миналата седмица значително спадна поради недоверието на турските граждани, търгуващи с долари и злато.\r\nСтойността на лирата днес падна с 2% по отношение на щатския долар поради напрежението със Съединените щати, които решиха да спрат доставката на оборудване за военни самолети Ф-35, отбелязвайки, че доставките ще бъдат реализирани само ако Турция се откаже от закупуването на руската противоракетна система С-400.  Турските медии съобщиха вчера, че ПСР губи властта в Анкара за първи път от създаването на партията през 2001 година. Истанбул е много по-важен, защото е най-големият град в Турция, три пъти по-голям от Анкара. Ердоган започва политическата си кариера като кмет на Истанбул (1994-1998 г.).", "date": "2019.04.02", "title": "Партията на Ердоган подаде жалба за резултатите от изборите в Истанбул "}
{"url": "https://www.actualno.com/europe/tereza-mej-otnovo-iska-otlagane-na-brexit-news_735647.html", "text": "  Великобритания ще поиска от Европейския съюз . Това обяви тази вечер британският премиер Тереза Мей, съобщиха световните информационни агенции.     Тя направи изявлението след 7-часово заседание на кабинета. Според нея, отлагането ще бъде \"възможно най-кратко\". Освен това тя ще обсъди с Джеръми Корбин, лидер на водещата опозиционна Лейбъристка партия, компромисно решение, което да помогне сделката ѝ за напускане на ЕС да бъде прокарано .   \"Нуждаем се от ново отлагане на задействането на Член 50. То трябва да е колкото се може по-кратко и да приключи, когато парламентът одобри сделката\", цитира думите ѝ \"Ройтерс\". \"Също така трябва да е ясно защо искаме подобно удължаване, да осигурим напускането по график и ясен ред\"\r\nСега Лондон официално трябва да напусне Общността на 12 април. С оглед на последните събития, вероятно ще бъде поискано това да се случи през май.  Очаква се въпросът да бъде поставен на извънредната среща на върха на ЕС на 10 април.\r\nПо-рано днес стана ясно, че депутати от различни британски партии ще се опитат да спрат сценарий Brexit без споразумение. Ивет Купър от Лейбъристката партия ще внесе законопроект за отлагане н раздялата след 12 април.   Депутати, които са против Brexit без споразумение, ще внесат плана в Камарата на общините, където утре вероятно ще се проведат нови ориентировъчни гласувания, след като парламентът не успя да намери алтернативно решение на гласуванията в понеделник вечерта.    Усилията ще бъдат съсредоточени върху предложението на Купър, което предвижда парламентът да поиска от премиера Тереза Мей да излезе с предложение за отлагане на Брекзит, за да се гарантира, че Обединеното кралство няма да напусне Общността без споразумение.\r\nПрез миналата седмица депутатите прокараха поправка, която им дава власт да поемат контрол над дневния ред на законодателния орган, както и да дебатират и прокарват промени.", "date": "2019.04.02", "title": "Тереза Мей отново иска отлагане на Brexit"}
{"url": "https://www.actualno.com/society/v-samoletnata-katastrofa-v-makedonija-e-zaginal-direktor-v-agencijata-po-vpisvanijata-news_735668.html", "text": "  Директор от Агенцията по вписванията, съпругата му и двете му дъщери вероятно са сред загиналите по-рано тази вечер в Македония при с малък частен самолет.     Става въпрос за Георги Бошнаков,  Калина Корнаджиева-Бошнакова и двете им дъщери Гергана и Биляна Бошнакови са загинали при катастрофата на частна \"Чесна\", предаде в. \" \". Предполага се, че е пилотирал Бошнаков.\r\nБошнаков е работил като директор отдел \"Внедряване и поддръжка на информационните технологии\". Този отдел отговаря и за работата на критични звена като Търговския регистър.    \"Намерени са мястото на катастрофата и самолета. За съжаление, всички на борда са загинали. Той e с немска регистрация. Собственост е на български граждани. Пилотът е очаквал да кацне у нас около 18:50. Той е казал, че заобикаля облаци, но след това връзката се е изгубила. Пилотът е български гражданин. Освен него са загинали едно дете и други двама наши сънародници. Собственикът на самолета е Георги Бошнаков\", каза Христо Христов, ръководител на звеното за авиационни събития към Министерството на транспорта пред Bulgaria on Air.\r\nМакедонските отговорни органи са съобщили в България, че при опит на самолета за влизане в българското въздушно пространство, заради лоши метеорологични условия пилотът е направил завой и е искал да кацне в Скопие, но нещо е станало и самолетът е паднал южно от македонската столица Скопие, на около 35 километра. Пилотът е докладвал за силна турбуленция и ниска облачност. Самолетът е тръгнал от Охрид към София в 16:10 минути българско време, а към 17:18 часа българско време е изчезнал от радарите около връх Солунска глава.     ", "date": "2019.04.02", "title": "В самолетната катастрофа в Македония е загинал директор в Агенцията по вписванията*"}
{"url": "https://www.actualno.com/business/paketyt-mobilnost-otiva-za-obsyjdane-v-zala-s-kup-sporni-tochki-news_735631.html", "text": "  Спорният пакет \"Мобилност\" ще се върне в на Европейския парламент. Това решиха депутатите от транспортната комисия на ЕП.     Пакетът, който предизвика бурни реакции от транспортния бранш, определя изцяло нови правила при международните превози в ЕС.\r\n5 часа и без никакъв дебат – така протече днешното заседание на ресорната комисия, която скоростно успя да гласува над 1600 предложения за поправки в текстовете.\r\n„Прекарахме няколко часа, близо пет часа в гласуване, с почивка от само 23 минути. Сега трябва да се подготвите всички за пленарна зала. Въпреки че проведохме гласуване. Следващият етап е гласуване в пленарна зала“, заяви в края на заседанието председателката Карима Дели от Франция.  Българският евродепутат Петър Курумбашев посочи, че хубава страна на въпроса е, че ще се разгледат и внесените от нас предложения. \r\n\"Хубавото е, че сред тези 1126 са и внесените от нас предложения. В сряда  ще се проведе т.нар. Председателски съвет (заседание на лидерите на различните политически групи), в рамките на който ще се реши дали пакетът \"Мобилност\" ще бъде гласуван в пленарна зала.\r\nИнтересно ми е как точно ще бъдат гласувани 1126 изменения в пленарна зала и какво послание ще излъчим по отношение на европейската солидарност и начина на вземане на решения в тази институция.\"    Това заяви още евродепутатът, като припомня, че това се случва няколко седмици преди изборите за Европейски парламент. \r\nНай-големите му противници са превозвачите в Източна Европа, които смятат, че той им отнема настоящите предимства и облагодетелства конкурентите им от по-богатите западни държави. За да се противопоставят на промените, български и румънски превозвачи организираха няколко протеста в Брюксел, Страсбург и София. Българските власти също за след европейските избори.     Предвижда се въвеждането на електронни тахографи, както и обособяването на охраняеми паркинги за почивка на международните шофьори, където да има достъп до храна, вода, душове, интернет връзка. Идеята е да има подобни паркинги на всеки 100 км в страните от ЕС. Правилата засягат сроковете за почивка на шофьорите, както и проверките на тяхната дейност.   За почивките на водачите се предвижда фирмите, за които те работят, да им плащат средствата за път до дома. Допуска се водачите да ползват почивките си и в превозното средство, ако то разполага с място за спане. Домът е \"регистрираното местопребиваване на водача в държава\" от ЕС.\r\nНормалната седмична почивка, намалената седмична почивка и всяка седмична почивка от повече от 45 часа трябва да се използва не в превозно средство, а в други подходящи спални и санитарни условия. Настаняването трябва да бъде осигурено или платено от работодателя или да бъде в дома на шофьора или на друго място по негов избор.\r\nНа всеки 3 седмици шофьорите трябва да могат да прекарат у дома или на друго място по свой избор поне една нормална седмична почивка или една седмична почивка от повече от 45 часа. Водачът е длъжен писмено да уведоми работодателя не по-късно от 2 седмици преди времето за почивка, ако ще почива извън дома си.", "date": "2019.04.02", "title": "Пакетът „Мобилност“ отива за обсъждане в зала с куп спорни точки"}
{"url": "https://www.actualno.com/moresport/otveten-udar-na-kobrata-oficialno-protestira-sreshtu-otstranjavaneto-news_735653.html", "text": "  Кубрат Пулев и екипът му са изпратили официален протест до Спортната комисия на щата Калифорния срещу решението за временно замразяване на лиценза му.     Причината за санкцията е обвинението в сексуално посегателство, отправено от репортерката Дженифър Равало, известна като Джени Суши. Пулев я целуна след интервю, а по-късно тя и адвокатката й Глория Олред поискаха лицензът му да бъде отнет.   Комисията на Калифорния го замрази поне до 14 май, когато ще е изслушването по случая. От екипа на българина вече са подали искане за отмяна на решението. \"Скоро текстът ще стане факт публично, така както направи Глория Олред, адвокатката на Равало\", каза мениджърът на боксьора Ивайло Гоцев.\r\nВижте кога се очаква съдържанието на писмото на Кобрата да стане публично достояние в   Междувременно Богдан Дину обяви, че е готов да се изправи пак срещу Пулев, след като загуби с нокаут в VII рунд мача им на 23 март в Коста Меса.\r\nРумънецът подаде жалба за анулиране на резултата, защото получи удар в тила. Тя също ще бъде разгледана от комисията на Калифорния на 14 май. Възможните варианти в такива случаи са три - жалбата да бъде отхвърлена, мачът да бъде анулиран и оставен без резултат, или българинът да бъде дисквалифициран.   \"Не знам какво ще реши комисията. Ще изчакам. Това е нашето решение. Моето и на моя екип - на мениджъра и промоутъра ми. Ще видим какво ще стане. Може и да направим още един мач с Кубрат\", каза Дину пред Нова тв.    ", "date": "2019.04.02", "title": "Ответен удар на Кобрата: Официално протестира срещу отстраняването"}
{"url": "https://www.actualno.com/society/novinite-naj-vajnoto-za-denja-2-april-news_735599.html", "text": "  Редакционният екип на ви представя най-важните новини за изминалия ден, 2 април.      Дали Антикорупционната комисия (КПКОНПИ), водена от Пламен Георгиев, може безпристрастно да разследва имотните сделки на втория човек в ГЕРБ Цветан Цветанов, подалата оставка като правосъден министър Цецка Цачева, бившия министър на културата и настоящ депутат на ГЕРБ Вежди Рашидов? Този въпрос вече е достатъчно обществено значими след всички разкрития за имотите на самия Георгиев, които вече биват обобщавани в леко насмешливото \"Терасагейт\".   Спорният пакет \"Мобилност\" ще се върне в пленарната зала на Европейския парламент. Това решиха депутатите от транспортната комисия на ЕП. Пакетът, който предизвика бурни реакции от транспортния бранш, определя изцяло нови правила при международните превози в ЕС. 5 часа и без никакъв дебат – така протече днешното заседание на ресорната комисия, която скоростно успя да гласува над 1600 предложения за поправки в текстовете. Граждани и собственици на търговски обекти на ул. „Граф Игнатиев“ в София завеждат колективен иск към Столична община заради дългия ремонт на улицата и претърпените щети.     На 27 март министърът на околната среда и водите Нено Димов е обжалвал решението на Върховния административен съд от 7 март 2019 г., с което се постановява, че планът за управление на Национален парк \"Пирин\" трябва да бъде подложен на екологична оценка, съобщават от WWF. Ситуацията около местните избори в Турция става все по-заплетена. Партията на президента Реджеп Ердоган изгуби повечето от най-големите градове в страната - Истанбул, Анкара, Измир, Адана, Мерсин и др., но ще се бори до последно за мегаполиса и икономически център на Турция.    Огромна слънчева тераса (186 кв. метра) на покрива в сградата, в която живее председателят на Антикорупционната комисия (КПКОНПИ) Пламен Георгиев, предизвиква все повече въпроси. На среща с фермерите от шуменското село Пристое Борисов натовари фонд \"Земеделие\" да поеме дълга на частна гръцка фирма, която изкупува тютюн и дължи около 2 млн. лева на тютюнопроизводителите от Североизточна България. Това пише в днешния си брой в. \"Сега\". Имамите на у нас ще получат 20% увеличение на заплатите си вероятно от следващия месец. Така възнагражденията в Главното мюфтийство би трябвало да достигнат минималната работна заплата в страната. Това заявява в интервю за bTV радио главният секретар на мюсюлманското вероизповедание Джелал Фаик. Великобритания ще поиска от Европейския съюз ново отлагане на Brexit. Това обяви тази вечер британският премиер Тереза Мей, съобщиха световните информационни агенции. Във Военнокосмическата академия \"А.Ф.Можайски\" в Санкт Петербург е избухнала експлозия, съобщава РИА Новости по данни на представител на службите за спешна помощ в региона.", "date": "2019.04.02", "title": "Новините: Най-важното за деня, 2 април"}
{"url": "https://www.actualno.com/analysis/oon-poveche-ot-113-mln-dushi-po-sveta-stradat-ot-glad-news_735481.html", "text": "  Повече от 113 милиона души в 53 държави са страдали от глад през миналата година, като това е леко намаление спрямо 2018 година. Сред основните причини за това са военни конфликти и природни бедствия, като най-засегната е Африка, обявиха от Организацията на обединените нации (ООН), предаде AFP.     В , започнало преди три години, са включени държави, изправени пред най-големите продоволствени проблеми. 72 милиона души са засегнатите от глада в Африка.   В доклада се отбелязва още, че конфликтите, несигурността, икономическите проблеми, сушата и наводненията, се запазват като ключови фактори.\r\nВ държавите, които са на ръба на глада, до 80% от препитанието на населението зависи от земеделие. Те се нуждаят от спешна хуманитарна помощ и мерки, за да подпомогнат селското стопанство.  Организацията очаква броят на разселените да се увеличи, \"ако политическата и икономическата криза във Венецуела продължи\", която вероятно ще обяви бедствено положение заради липса на храна през тази година.\r\nПроучването обаче показва, че на световно ниво като цяло ситуацията се е подобрила през 2018 г. в сравнение с 2017 г., когато 124 милиона души са страдали от остър глад.   Спадът предимно се дължи на факта, че някои държави в Латинска Америка и Азия са по-малко засегнати от природни бедствия в сравнение с преди.    Сред най-засегнатите страни са , Демократична република Конго, Афганистан и Сирия.", "date": "2019.04.02", "title": "ООН: Повече от 113 млн. души по света страдат от глад"}
{"url": "https://www.actualno.com/society/nad-7000-previshenija-na-skorostta-na-pytja-v-ramkite-na-10-chasa-otchete-mvr-news_735605.html", "text": "  В рамките на само 10 часа са установени над 7000 случая на шофиране с превишена скорост по пътищата на страната.     Статистиката е на МВР и отчита периода от 06:00 часа до 16:00 часа днес.   7023 са общо нарушенията за превишаване на максимално допустимата скорост за движение.\r\nУстановени са на 409 места за контрол, със 154 автоматизирани технически средства и системи.  От тях със стационарни камери са установени 133 нарушения, със СПУКС – триноги са установени 3341 нарушения, а с мобилни камери с които са оборудвани служебни автомобили са установени 3549 нарушения.\r\nНай-много нарушения са констатирани на територията на СДВР – 713, а най-малко на територията на ОДМВР Добрич – 55.   Констатирани са 34 случая на водачи превишили скоростта с повече от 50 км в населено място, както и 255 други нарушения на ЗДвП.    Настъпили са 37 пътнотранспортни произшествия с материални щети и 5 катастрофи с ранени. За щастие, няма данни за пътни инциденти със загинали.", "date": "2019.04.02", "title": "Над 7000 превишения на скоростта на пътя в рамките на 10 часа  отчете МВР"}
{"url": "https://www.actualno.com/analysis/bojan-chukov-bylgarija-njama-izbistrena-koncepcija-za-vynshnata-si-politika-news_735636.html", "text": "  Склонен съм да изразя съмнение, че скандалът около превода на турския министър не е съвсем изчистен в смислов план. Искам да кажа, че много преди Анкара да оспори превода, една българска медия още вчера излезе със съобщение, че няма точен превод. Един мой приятел, чийто роден език е турският, ми спомена, че преводът не е този, който получихме от медиите.     Това заяви в предаването \"Лице в лице\" по bTV международният анализатор Боян Чуков по повод обвиненията ца неточен превод на външния министър на Турция Мевлют Чавушоглу.   ,,Ако се беше случило същото нещо в Холандия или Австрия, то техните съвети трябваше денонощно да заседават. Но нито се вика немския съвет, нито се привикват посланици. Всъщност нашият основен проблем е, че нямаме избистрена концепция за външната ни политика спрямо Турция'', допълни по темата експертът.\r\nОтносно финансирането на вероизповеданията Боян Чуков изрази мнение, че Мюфтийството трябва изцяло да се финансира от българската държава, тъй като Балканите могат да се окажат развъдник на радикален ислям.  ,,Слуховете за смъртта на Ердоган са силно преувеличени, тъй като той вече няколко пъти е възкръсвал от пепелта. Проблемът на Ердоган е в това, че полисите, които завладя опозицията, дават около 80 процента от БВП на Турция, защото който владее Истанбул, на практика владее и Турция'', коментира Чуков местните избори в южната си съседка.\r\n,,Следващите 4 години в Турция няма да има избори, а това е един много дълъг период, в който Ердоган може отново да се окопае. Но вижте, основният противник на турския президент беше икономиката на страната, а не толкова опозицията'', обясни още той.   ,,Прегръдката между Скопие и Атина изобщо не е изненада, понеже и Заев, и Ципрас са кадри на Сорос. За жалост това е оценка \"0\" за българската външна политика. Една част от тези огромни икономически проекти трябваше да се вземат от България, тъй като ние направихме немалко за интеграцията на Македония в ЕС и НАТО'', отбеляза още международният анализатор.    ", "date": "2019.04.02", "title": "Боян Чуков: България няма избистрена концепция за външната си политика"}
{"url": "https://www.actualno.com/balkani/svetovnata-banka-ikonomikite-na-zapadnite-balkani-rastat-po-byrzo-no-reformite-izostavat-news_735619.html", "text": "  Икономическият растеж на Западните Балкани се е ускорил до 3,8% през 2018 г., но е уязвим към \"нарастващите външни и вътрешни рискове\", включително геополитическите спорове и изоставащите реформи, съобщи Световната банка.     Средният процент на растеж е нараснал от 2,6% през 2017 г. и се очаква да бъде 3,5% за тази година, по-бърз от този на Европейския съюз, но банката предупреди, че правителствата на Западните Балкани трябва да „ускорят реформите“, за да защитят напредъка от външни рискове.   Тя се позова на продължаващите търговски спорове между САЩ и Китай, както и на напрежението между съседите Косово и Сърбия като фактори, които могат да застрашат перспективите, предаде AFP.\r\nКосово, което обяви независимост от Сърбия през 2008 г., наложи 100% митническа такса върху сръбските и босненските продукти през ноември. Този ход е част от продължаващ спор за независимостта на Косово, което Сърбия и Босна отказват да признаят.  \"Ако регионалните търговски напрежения в Западните Балкани останат повишени - като тарифите на Косово за вноса от Сърбия и Босна и Херцеговина - това ще повлияе на икономическите перспективи\", се казва в доклада.\r\nЧерна гора, Косово и Сърбия са отбелязали най-високи темпове на растеж на БВП през 2018 г. съответно с 4,4%, 4,2% и 4,2%, докато Северна Македония е отбелязала ръст с 2,7%.   Регионалният ръст се дължи главно на увеличените публични разходи, както и на нарастването на нетния износ от Албания и Северна Македония, се казва в доклада. Въпреки това растежът не е бил съпроводен с увеличение на работни места.    \"Премахването на бариерите, които затрудняват конкуренцията и растежа на новите фирми, ще създаде възможности за хората - насърчаване на предприемачеството и иновациите\", каза Линда Ван Гелдер, директор на Световната банка за региона.", "date": "2019.04.02", "title": "Световната банка: Икономиките на Западните Балкани растат по-бързо, но реформите изостават "}
{"url": "https://www.actualno.com/crime/opravdan-e-scenaristyt-na-slavi-skysal-snimkata-na-plevneliev-v-efir-news_735641.html", "text": "  Софийският административен съд оправда сценариста на \"Шоуто на Слави\" Филип Станев, който през 2016 г. скъса в ефир снимка на президента Росен Плевнелиев. Това обяви в официалния си профил във Фейсбук водещият на шоуто Слави Трифонов.     Случаят е от началото на юни 2016 г., когато Станев снимката на държавния глава и я смачка, наричайки го \"политически труп\". Причина за това стана решението на Плевнелиев да пита Конституционния съд противоконституционни ли са три от въпросите в референдума, иницииран от Слави Трифонов. Тогава самият сценарист заяви, че няма да се извини, защото не уважава \"лицето Плевнелиев\".   В поста си Трифонов уточнява, че решението на Софийския административен съд е от 29 март, като магистратите са постановили, че не са нарушени нито законите, нито Конституцията на страната.\r\n\"Една от основните свободи е свободата на изразяване. Не знам дали нашите политици го разбират това или ще продължават да искат от нас да се държим към тях като към гаджета. Все пак, обнадежден съм, че свободата на изразяване по един позабравен казус беше окончателно защитена от Административен съд София-град.  Става въпрос за случая, в който моят колега Филип Станев скъса в ефир снимката на президента Плевнелиев. Не знам дали си спомняте този случай, не знам дали си спомняте и този президент. Ако не си го спомняте този президент, може да се поразровите из светската хроника – днес ще го откриете там, отговаря за астрология и метеорология\", пише Трифонов.    ", "date": "2019.04.02", "title": "Оправдан е сценаристът на Слави, скъсал снимката на Плевнелиев в ефир"}
{"url": "https://www.actualno.com/balkani/samolet-s-bylgari-se-e-razbil-v-makedonija-vsichki-sa-zaginali-news_735643.html", "text": "  Малък самолет модел \"Чесна П210Н\" с четиричленно българско семейство се е разбил в Македония, като всички на борда са загинали, съобщава местният сайт МКД.     Самолетът е тръгнал от Охрид към София в 16:10 минути българско време, а към 17:18 часа българско време е изчезнал от радарите около връх Солунска глава, около 26 километра южно от Скопие.   Пилотът на летателната машина е поискал да се приземи в Скопие заради лошото време, но после все пак решил да лети до българската столица. Той е съобщил на властите малко преди да се разбие, че има силна турболенция.", "date": "2019.04.02", "title": "Самолет с българи се е разбил в Македония, всички са загинали*"}
{"url": "https://www.actualno.com/europe/zapochna-procesyt-sreshtu-obvinenite-za-atentata-v-metroto-v-sankt-peterburg-news_735614.html", "text": "  Започна процесът срещу единадесет души, обвинени в подпомагане на организирането на нападението в метрото в Санкт Петербург през 2017 г., при което загинаха 15 и бяха ранени над 70 души.     Бомбата избухна във влак в метрото.Предполагаемият извършител Акбаржон Джалилов, 22-годишен от централноазиатската държава Киргизстан, също загина при взрива преди две години този месец.   Твърди се, че десет от обвиняемите са действали като съучастници на атентатора, включително като са му предоставили експлозиви и фалшиви документи.\r\nОще един човек, Аброр Азимов, е обвинен като \"един от организаторите\" на нападението, предаде БГНЕС.  Следователите твърдят, че Азимов и брат му Акрам са в контакт с базирана в Турция терористична групировка, финансирала атентата.\r\nСедейки в стъклена клетка в съда, обвиняемите успяха да обменят няколко думи с представители на пресата преди началото на процеса.   „Невинна съм“, каза 47-годишната Шокиста Каримова, продавачка на плодове от Узбекистан, която е единствената жена, заподозряна по случая. Тя е била арестувана няколко седмици след експлозията. Тя твърди, че гранатата и експлозивите, открити в дома ѝ, са били подхвърлени от руските служби.    Отговорност за атентата през 2017 г. беше поета от малко известната терористична групировка Батальон имам Шамил.", "date": "2019.04.02", "title": "Започна процесът срещу обвинените за атентата в метрото в Санкт Петербург"}
{"url": "https://www.actualno.com/business/nap-zapochna-proverka-za-novite-kasovi-aparati-news_735606.html", "text": "  Инспекторите на НАП започнаха проверки в търговските обекти за спазването на към касовите бележки и подаването на данни за продажбите. От вчера всяка регистрирана по ДДС фирма, която не използва софтуер за управление на продажбите трябва да отпечатва на касовите си бележки QR код, а фискалното устройство да изпраща данни в НАП за всеки фискален бон в реално време.     Нерегистрираните по ДДС имат срок до края на юни, а използващите софтуер за продажбите до края на септември, в който да приведат дейността си в съответствие с новите правила.   Потребителите вече могат да проверят дали касовата им бележка е истинска с обновеното мобилно приложение на НАП, достъпно безплатно за устройства с операционни системи IOS и Андроид. Приложението позволява и регистрация на фискални бонове в лотарията на НАП с голяма награда 50 000 лв.\r\nДо момента 135 000 фискални устройства и принтери вече отговарят на новите изисквания, като броят им е дори по-голям от първоначалните очаквания, допълват от НАП.  „Проверките във всеки обект на регистрирано по ДДС лице от вчера имат за цел да установят дали касовият апарат е сменен и ако не е, използва ли се в обекта софтуер за управление на продажбите“ каза по повод на контролните мерки на НАП Спас Шишков, директор на „Фискален контрол“.", "date": "2019.04.02", "title": "НАП започна проверка за новите касови апарати"}
{"url": "https://www.actualno.com/plovdiv/v-rakovski-stava-vse-po-cvetno-snimki-news_735590.html", "text": "  Когато питаш хората от Раковски дали се вълнуват, че , това е по-скоро начин да установиш контакт. Отговорът е ясен. Вместо думи, двама възрастни мъже вадят по нещо от джобовете си и показват - сребърно кръстче, осветено от и картичка-реликва от Мадоната от Лурд. И двамата ги носят непрекъснато в себе си.     Днес в градчето се е появило ново дете - Кристиян, отишла си е една възрастна жена. Животът си върви по своята магистрала, а предстоящото посещение го прави по-интересен. Със сигурност и по-цветен, както става ясно от зам.-кметицата Татяна Бакова. След като площадите пред двете църкви, в които ще стъпи папа Франциск - \"Пресвето Сърце Исусово\" и \"Свети Архангел Михаил\" , довършват се деветте улички, на които кракът му няма да стъпи, но общината иска всички гости да видят едно приветливо уредено градче. В момента се правят на Ватикана, а \" гвоздеят\" на цветната феерия ще е инсталация, представляваща официалната емблема на визитата на папа Франциск в България- глобус, поддържан от две ръце. За тая инсталация, която ще се прави по схема и ще бъде изложена на видно място, в разсадниците наоколо в момента растат - алтернатера, агератув, тагетес и резене. На седем художника от общината пък е дадена конкурсна задача да нарисуват църквата \"Пресвето Сърце Исусово\" и площада около нея. Най-добрата от тях ще бъде подарък за папата.   Ясно е, че организацията на визита от подобен ранг се прави другаде, не в общината на Раковски. Там, обаче, се грижат за гостите, които ще дойдат отдалеч - ще има временни паркинги, зони с възможност за нощуване в каравани и палатки, схема на движението. Центърът на градчето, обединяващо три бивши села, определено вече е неузнаваем, а предстои още работа.    Работа кипи и в храма \"Пресвето Сърце Исусово\", където 250 деца от България ще приемат първо причастие. Според отец Младен, малко се спекулира с твърдението, че ще го приемат точно от папата, но фактът, че той ще е там, им дава голям кураж в приемането на християнската вяра, за която те се подготвят вече месеци. Впрочем отец Младен няма много време, защото трябва да занесе в църквата една дървена стълба, а вътре в храма пък в момента се . Повече от майсторите са доброволците, които се стараят всичко вътре да блесне, а отвън на двора нищо да не нарушава хармонията. Ако папата дойде днес, ще остане доволен, защото това е енорията- тя се грижи за храма, грижи се за хората и в радост, и в беда. Зад вратата на църквата има инвалидна количка. Това говори нещо. Тъжно е днес в пристройката, където всеки ден се събират възрастни жени и плетат шалове и шапки за бездомни и бедни хора. Те и днес са там, но плетките не вървят. Една от тях си е отишла вчера от живота, те скърбят. Тихо е, докато една от тях не започва молитва \"Отче наш\" и другите се присъединяват. Не им се говори. Вън са наредени купички супа за бедните. Както всеки ден.   Съвсем наблизо, в двора на манастира зад храма, настроението е съвсем друго. Деца и младежи освежават с бяла боя оградата под ръководството на сестра Елка- францисканка мисионерка. Тя също е съгласна, че ще е добре папата днес да дойде изненадващо, защото ще остане доволен от това, което вижда. А децата се събират редовно, учат вероучение, занимават се с различни дейности, спрямо сезона и програмата все вършат нещо полезно и интересно. \r\nДо посещението на папа Франциск в Раковски остава малко повече от месец. Настроението вече е празнично.", "date": "2019.04.02", "title": "В Раковски става все по-цветно (СНИМКИ)"}
{"url": "https://www.actualno.com/analysis/ezikyt-razkriva-bezbroj-bolesti-ot-alergii-do-sifilis-news_735581.html", "text": "  Симптомите на едно заболяване се проявяват по различни начини, но това, което вероятно не знаете, е, че можете да видите първите признаци на заболяването на вашия език!     Тъкмо езикът помага на лекарите при поставянето на различни диагнози. Той може да покаже настинка, треска, главоболие или лоша храносмилателна система, пише македонският портал Арткухня.   Езикът на здравите хора трябва да бъде розов, чист и покрит с малки брадавички, които разпознават вкусовете.\r\nНо когато езикът е червен, потъмнял или побелял, това означава, че нещо не функционира както трябва в организма. Подутият език обикновено е знак за алергия, докато тъмният език може да означава прекомерна употреба на антибиотици или симптоми на СПИН.  Дългите бразди върху езика пък показват, че вероятно става въпрос за болестта, предавана по полов път - сифилис, а гладкият и твърд език показват липса на витамин В12.\r\nАко говорим за най-сериозните неща, които могат да се покажат с помощта на езика, това са рани, израстъци или необичайни кръвоизливи, а може да става дума дори и за рак на езика.   Индийски лекари са разработили софтуер, който би трябвало да помогне с помощта на дигитални изображения да се види по-лесно дали има някои промени в цвета или структурата на езика и да дали е подут. Софтуерът засега разпознава 14 различни състояния и лекар    ите се надяват, че скоро ще могат да разработят подобен софтуер, който ще може да разчита определени данни директно от очите.\r\nТова, което учените също са забелязали е, че удебеленият език може да бъде основна причина за неприятното хъркане.", "date": "2019.04.02", "title": "Езикът разкрива безброй болести - от алергии до сифилис "}
