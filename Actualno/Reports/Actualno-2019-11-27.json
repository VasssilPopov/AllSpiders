{"url": "https://www.actualno.com/society/novinite-naj-vajnoto-za-denja-27-noemvri-news_1410419.html", "text": "      Редакционният екип на ви представя най-важните новини за изминалия ден, 27 ноември.       Създадена е необходимата организация, така че нито едно дете да не остане без да му е оказана в пълен обем и навреме необходимата медицинска помощ. Спешният прием и лечението на деца, при които се налага провеждането на интензивно лечение и дихателна реанимация, от днес се осъществява от УМБАЛСМ \"Н. И. Пирогов\", Национална кардиологична болница и УМБАЛ \"Александровска\".   На 76-годишна възраст почина актьорът Стефан Данаилов. Новината беше потвърдена с публикация във Facebook страницата на Народния театър \"Иван Вазов\". На 10 октомври 2019 г., той беше приет във Военномедицинска академия поради насъбрала се вода в белите му дробове и си е отишъл от този свят малко след полунощ. С 461 гласа \"за\", 157 \"против\" и 89 въздържали се Европейският парламент (ЕП) даде зелена светлина на новата Европейска комисия. Екипът на Урсула фон дел Лайен беше подкрепен от евродепутатите от Европейската народна партия (ЕНП), Прогресивния алианс на социалистите и демократите(ПАСД) и бившия Алианс на либералите и демократите в Европа (АЛДЕ), сега известен като \"Обнови Европа\". \"Зелените\" се въздържаха, а крайнолевите и крайнодесните формации бяха против.     Общият бюджет на Европейския съюз за 2020 г. беше приет. Повече инвестиции са отделени за климата, работните места и младите хора. Столична община увеличава данъка за възмездно придобиване на имущество от 2.5% на 3%, ще увеличи и данъците за автомобилите.    Срещата между министър-председателя Бойко Борисов и президента на САЩ Доналд Тръмп, която се състоя в Белия дом, отваря много изгодни възможности за България. Това каза пред БНТ вицепремиерът и министър на отбраната Красимир Каракачанов. Какви са те? Да не се пипа Законът за социалните услуги. За това призова НГИ \"Системата ни убива всички\" и Сдружение \"Общност мостове\" с нарочно писмо до куп депутати. 20 млн. лв. ще бъдат пренасочени към Министерството на здравеопазването от регионалното министерство. С тях ще може да купи хеликоптер за въздушно спасяване и превоз на нуждаещи се пациенти, спасителни и донорски операции. По проекта ще бъдат анализирани и идентифицирани най-подходящите площадки за излитане и кацане. \"Не бива да подхождаме идеологически към този въпрос, тъй като той има и социална страна. В последните години се истеризира ужасът от възможна ядрена катастрофа. Имаме плашещите примери на \"Чернобил\" и \"Фукушима\". Този ужас всъщност прикрива всички реални поражения, които нанася т.нар. \"зелена\" енергия, защото да се коригира коритото на една река или пък да се поставят ветроцентрали по пътя на миграцията на птиците също са интервенции в биосферата и природната среда\". Какво ще направи Украйна чрез основната си компания \"Нафтогаз\", ако транзитът на газ от Русия за Европа през украинска територия продължи без договор от 2020 година? Вероятно ще краде! Това е заключението в анализ на руската медия \"Взгляд\" за един от най-сериозните енергийни въпроси в света. Унгария няма да участва в песенния конкурс \"Евровизия\" през следващата година, като това става на фона на спекулации, че решението е взето, защото надпреварата била \"твърде гей\" за вкуса на националистическото правителство и началниците на обществената телевизия, пише британският Guardian. Действително ли днешната младеж боледува по-често от психически заболявания? Младото поколение днес се опитва все повече и повече да разбере своите чувства и се отличава с психолоческа \"крехкост\" , пише германският журналист Акоб Зимманк за Die Zeit. Има два северноатлантически алианса. Има добре координирана военна машина, която прави планове, участва в обучението на войските и тяхното взаимодействие, адаптирайки се към новите заплахи за сигурността в Европа и Северна Америка. И има политически съюз, който зависи от единството и решителността на лидерите от двете страни на Атлантическия океан.  ", "date": "2019.11.27", "title": "Новините: Най-важното за деня, 27 ноември"}
{"url": "https://www.actualno.com/asia/turcija-njama-da-se-ogyne-pod-natiska-na-sasht-za-s-400-news_1410383.html", "text": "      Турция ще продължи да преговаря с Вашингтон, но няма да се огъне под натиска на САЩ във връзка с използването на руските противоракетни системи С-400, които са . Това обяви министърът на външните работи на Турция Мевлют Чавушоглу, цитиран от турския вестник Daily Sabah.      \"Предложихме на САЩ да се създаде работна група, ръководена от НАТО, но САЩ отхвърлиха предложението ни\", изтъкна Чавушоглу.   Вчера американският му колега Майко Помпео определи като \"притеснителни\" от страна на Турция.\r\nСАЩ многократно възразяваха срещу закупуването на С-400 от Анкара, изтъквайки, че руската оръжейна система е несъвместима със стандартите за сигурност на НАТО. Анкара настоява, че системите С-400 няма да представляват заплаха за Алианса и се противопостави на натиска на САЩ да отмени покупката им.  \"Имаме различни мнения, но можем да продължим да разговаряме\", отбеляза турският първи дипломат.\r\nDaily Sabah пише, че решението на Анкара да закупи системите С-400 е било необходима стъпка, след като продължителните преговори за се провалиха.    започнаха в средата на юли. Очаква се системите да започнат да функционират с пълния си капацитет до април 2020 г.     ", "date": "2019.11.27", "title": "Турция няма да се огъне под натиска на САЩ за С-400"}
{"url": "https://www.actualno.com/europe/prieha-budjeta-na-evropa-za-2020-g-news_1410444.html", "text": "      Общият бюджет на Европейския съюз за 2020 г. беше приет. Повече инвестиции са отделени за климата, работните места и младите хора.      Бюджетните приоритети за тази година накратко са следните:\r\n- Над 500 милиона евро повече са посветени на действия , свързани с опазването на климата;   - Подкрепа за младите: засилване на Еразъм и борба с младежката безработица  - засилване на научните изследвания;\r\n- инвестиции в инфраструктура\r\nТова е последният годишен бюджет на настоящата финансова рамка 2014-2020 г., съобщава сайтът на ЕК.       Парламентът е получил общо 850 млн. евро за своите приоритети.\r\n302 млн. евро повече са отделени за изследователски проекти, а 133 млн. евро повече има за инвестиции в мрежова инфраструктура (Механизъм за свързване на Европа).\r\n50 млн. евро за \"Еразъм +\" и 28,3 млн. повече са парите за Младежката инициатива за заетост (с допълнителни 50 млн. евро, които трябва да бъдат добавени през 2020 г., ако е необходимо).\r\nСъветът официално одобри споразумението, постигнато с Парламента на 25 ноември, Парламентът одобри бюджета днес с 543 гласа \"за\", 136 гласа \"въздържал се\". ", "date": "2019.11.27", "title": "Приеха бюджета на Европа за 2020 г."}
{"url": "https://www.actualno.com/cinema/izjivejte-mejduzvezdni-vojni-s-kaufland-news_1410392.html", "text": "      За първи път Kaufland България организира уникално по рода си Star Wars събитие на територията на свой обект. То се намира на паркинга на Kaufland в кв. Крива Река, София (на бул. \"Тотлебен\"), и ще бъде със свободен достъп за всички посетители само днес, 27 ноември, до 22:00 ч.       Броени седмици преди премиерата на последния епизод от сагата - \"Възходът на Скайуокър\", Kaufland България ще предостави на посетителите на събитието и на феновете на \"Междузвездни войни\" едно галактическо изживяване.   Гостите ще имат възможността да видят на живо и да се снимат с членовете на Легион 501 – най-големият официален фен клуб на \"Междузвездни войни\" в света, които пристигат от Германия специално за събитието. Легионът е предпочитаната от Lucasfilm организация от доброволци за масови прояви с официални костюми на \"Междузвездни войни\". Посетителите на събитието първи ще се запознаят с близо 50 артикула от специалната колекция \"Междузвездни войни\", която компанията ще предложи на своите клиенти във всички свои магазини в страната до 4 януари 2020 г.     Събитието слага начало на . Под мотото \"Събери ги сега! Целият свят на \"Междузвездни войни\" клиентите имат възможност да колекционират 48 карти с герои от епизоди на сагата в специален колекционерски албум, който се предлага допълнително в цялата мрежа на Kaufland България. За всички посетители на събитието Kaufland България е подготвила още галактически игри с виртуална реалност, създаване на собствен робот с помощта на Клуба по Роботика и още много други изненади.    Ексклузивното Star Wars събитие на Kaufland се организира в рамките на партньорството на Kaufland с Disney, а фокус в коледната кампания на търговската верига са \"Междузвездни войни\" и битката между Доброто и Злото. ", "date": "2019.11.27", "title": "Изживейте \"Междузвездни войни\" с Kaufland"}
{"url": "https://www.actualno.com/education/prof-ivo-hristov-ocherta-tejkite-sistemni-problemi-na-bylgarskoto-obrazovanie-video-news_1410371.html", "text": "       Гледаме един законопроект, който отдавна беше очакван от академичната общност и от цялото общество. Нямам никакви илюзии по въпроса, че един закон, независимо от неговото качество, e в състояние да разреши тежките проблеми на българското висше образование .      Това заяви от парламентарната трибуна депутатът от левицата проф. Иво Христов по време на обсъжданията по . \"Образованието ни се намира в дългогодишна, системна и задълбочаваща се криза. Тя се дължи както на причини, касаещи самата система и нейният дизайн, генезис и начин на функциониране, така и нещо, което много хора в сферата на образованието и извън нея не разбират.  Има едно основно правило в историята на системите. То гласи следното. Логиката на системата определя логиката на поведението на елемента на системата, а не обратното. \r\nПреди 30 години, тогава бях студент в четвърти курс, започнаха първите промени в системата на висшето образование  в страната и първите стъпки, които бяха предприети бяха приети като панацея в две направления.\r\nПърво се смяташе, че така наречената академична автономия ще разреши всички проблеми на българското висше образование. Тази автономия беше в няколко направления - административно, управленско, образователно и 30-годишната практика в нейното приложение в България доведе до ефекти, с които министерството се сблъсква всеки ден. Под формата на автономия се прикрива нежеланието за отговорност на голяма част от висшите училища .       В България в момента има повече от 50 висши училища. Качеството на образование в тези висши училища е такова, че по международните стандарти  първият български университет е някъде около 600-но място . Това е Софийският университет. Сред първите 1000 в света, имаме още 1 или 2 висши училища. Това показва, че ние имаме тежък проблем с качеството на висшето образование в страната.  Вторият голям проблем е качеството на обвързването на това висше образование с нуждите на бизнеса . Българското общество очаква от висшите училища някакво високо качество на студентите, но само вчера беше преведено \"Под Игото\" за пореден път на съвременен български . Какво очаквате да бъде нивото на образованието, при положение че това което идва отдолу, от основното, средното образование е в рамките на примитивизма. Първи и втори курс в университетите, голяма част от преподавателите се оплакват, че всъщност се опитват да компенсират тежките дефицити на компетентност, които основното и средното образование не дават.\r\nТретият основен структурен дефицит са опитите под формата на автономия да се прикрие голият факт, че 2/3 от българските училища така или иначе живеят за сметка и благодарение на държавната субсидия . И тук имаме нещо изначално сбъркано в дизайна на системата, за който започнах да говоря в началото. Изразява се в следното. Финансирането на която и да е система зависи от качеството на нейните резултати . В системата на българското висше образование е точно обратното. Финансирането е функция от броя на студентите, които влизат във висшето училище . Следователно, висшето училище така или иначе не е икономически заинтересовано от качеството на това, което то произвежда на изхода. Но е икономически заинтересовано от количеството, което влиза на входа. Посочете ми друга система в света, която да има подобен структурен дефицит. На всичкото отгоре, когато основният финансиращ тази система - държавата запита какво получава, срещу това което тя дава голяма част от т.нар. академична общност се изправя и казва, че това е нарушение на академичната автономия.\r\nТози законопроект прави плах опит, въпреки че имам тежки резерви към него, да постави нещата в някакъв ред. Поради тази причина си мисля, че това ще срещне жестока съпротива. Както в системата на образованието, така и извън него.\r\nПреходът в България показа, че има три системи в нашето общество, които бяха оставени на самоуправление - образованието, здравеопазването и в някаква степен на местното самоуправление и те завършиха с тежки злоупотреби със свободата.      Имаме проблем с качеството на това, което излиза от висшите училища и качеството на образование вътре в тях. П о европейски образец създадохме една институция, казва се агенция за акредитация, която видите ли трябваше да реши проблема с качеството на висшето образование. Резултатите са плачевни. Изразяват се в следното. Тези, които биват проверявани - проверяват. В този смисъл лявата ръка контролира дясната. Резултатът е имитация на бурна дейност при фактическо бездействие.. Агенцията за акредитация не е в състояние да разреши структурния проблем за качеството на българското висше образование. Всякакви опити там да бъде въведен някакъв ред, водят до поредното производство на обем и хартия, под формата на институционална и програмна акредитация. Оценяваните определят как ще бъдат оценявани. След това те си правят взаимни услуги. Това не може да продължава повече по този начин.\r\nИма и още едно много важно нещо. Оценката за качеството на висшето образование не може да се даде от някаква институция или система от институции. Тя се дава от потребителите на това висше образование. Българските висши училища трябва да разберат, че спасението на давещите се е проблем на самите давещи се. Те трябва да разберат, че се борят за един пазар, който е регионален, континентален и световен. Колкото и да е странно, например страна като Кипър показа по-големи резултати в областта на висшето образование в сравнение с България. Защо? Защото се ориентираха към изискванията на глобалната среда, в която се намират. Ние тук очакваме държавата да замести липсата на търсене на услуги.\r\nВсяка година в страната завършват между 48 000 и 50 000 ученици, които заминават след това част от тях да учат в чужбина, а другата част се ориентират към българските висши училища. Българските университети се борят за благоволението на все по-намаляващото количество кандидат-студенти. При положение, че финансирането им зависи от бройката, която ще влезе на входа на това висше училище, как вие очаквате да има изискване за качество?\r\nВ заключение, законът който ни е предоставен, се опитва да решава тежки структурни проблеми, които не са продукт на самия закон, но които той допълнително индуцира през годините. Тежките системни проблеми на българското висше образование няма да бъдат решени нито с този законопроект, а аз съм скептик, че и нов закон би ги решил, ако не се погледне на проблема системно. Системата на българското висше образование е тясно свързано с качеството и характера на обществото, в което ние живеем. Когато нашето общество отива по пътя на варваризацията и нецивиливизоваността не очаквайте никакви големи резултати“, завърши изказването си професорът. ", "date": "2019.11.27", "title": "Проф. Иво Христов очерта тежките системни проблеми на българското образование (ВИДЕО)"}
{"url": "https://www.actualno.com/balkani/prezidentyt-na-kosovo-shte-poseti-albanija-vyv-vryzka-sys-zemetresenijata-news_1410362.html", "text": "      Президентът на Косово Хачим Тачи ще посети Албания в солидарност със семействата на пострадалите в . Той е заминал по-рано за град Дуръс, предава RTK, цитирана от \"Фокус\".      Oчаква се той също така да посети войниците на Косовските сили за сигурност, които участват в хуманитарна операция в помощ на албанските власти, за борба с последиците от бедствието.   Тачи призова хората за солидарност в \"този трудент момент\", за да \"преодолеем болката и последствията от земетресението заедно\". ", "date": "2019.11.27", "title": "Президентът на Косово ще посети Албания във връзка със земетресенията"}
{"url": "https://www.actualno.com/burgas/petima-ot-babh-burgas-vkluchitelno-direktoryt-sa-otstraneni-ot-dlyjnost-news_1410349.html", "text": "      Съдът отстрани от длъжност директора на Областната дирекция по безопасност на храните в Бургас и четирима служители по искане на Специализираната прокуратура.      Специализираният наказателен съд отстрани от длъжност петима служители в Областната дирекция по безопасност на храните в Бургас, сред които и директорът  Георги Митев по искане на Специализираната прокуратура. През август 2019 г. те бяха привлечени към наказателна отговорност за участие в организирана престъпна група за искане и получаване на подкупи от собственици на търговски обекти - за да не бъдат проверявани и да не им бъдат съставяни актове за административни нарушения.   Съдът прие за основателно искането на прокуратурата за отстраняване от длъжност на обвинените, за да не могат да заличават или манипулират доказателства, както и да влияят на свидетели, чиито разпити предстоят. Определението на съда не е окончателно и може да бъде обжалвано. ", "date": "2019.11.27", "title": "Петима от БАБХ-Бургас, включително директорът, са отстранени от длъжност "}
{"url": "https://www.actualno.com/starazagora/otslujvat-specialna-molitva-v-pamet-na-stefan-danailov-v-stara-zagora-news_1410379.html", "text": "      Трисагиум в памет на любимия на поколения българи актьор Стефан Данаилов ще бъде отслужен от Негово Високопреосвещенство Старозагорския митрополит Киприан и свещенослужители от Старозагорска епархия, съобщават от митрополията.      Заупокойната молитва ще започне утре, 28 ноември, в 8:30 часа в параклиса \"Свети апостол Карп\", който се намира в сградата на Старозагорската света митрополия. Миряните се приканват да вземат молитвено участие в службата.     ", "date": "2019.11.27", "title": "Отслужват специална молитва в памет на Стефан Данаилов в Стара Загора"}
{"url": "https://www.actualno.com/balkani/nov-trus-sprja-tyrseneto-na-izcheznalite-v-albanija-news_1410402.html", "text": "      Новото силно земетресение с магнитуд 5,3 по скалата на Рихтер прекрати временно спасителните операции в Албания, които се провеждаха в следствие от труса от 26 ноември, в който по последни данни , пише македонското издание \"Слободен печат\".      Предишното земетресение с магнитуд 6,4 по скалата на Рихтер беше последвано и от множество вторични трусове.   Новият трус предизвика вълна от паника в Тирана, където гражданите отново излязоха от домовете си. Земетресението беше с епицентър в Адриатическо море, на 24 км от Дуръс и на 42 км от Тирана и е било усетено и в Македония.\r\nВсе още няма данни за щети или пострадали в следствие на новия трус.  Албанският премиер Еди Рама заяви по-рано, че властите ще обявят извънредно положение в най-силно засегнатите градове - Тирана и Дуръс. ", "date": "2019.11.27", "title": "Нов трус спря търсенето на изчезналите в Албания"}
{"url": "https://www.actualno.com/europe/novi-helikopteri-za-bundesvera-s-neadekvatna-dokumentacija-news_1410360.html", "text": "      Пореден проблем с оборудването застигна германската армия, която беше принудена да задържи новия си Airbus Sea Lion на земята, тъй като ключовите технически документи бяха изпъстрени с нередности.      Бундесверът прие преди месец  първия хеликоптер  N90 Sea Lion, но \"поради неадекватната и непълна документация не е възможно\" персоналът на ВМС да лети с хеликоптери.   В техническата документация, която описва как да се използва, поддържа и ремонтира хеликоптерът, са открити нередности в „доста над 150 позиции“.\r\n„Като цяло това са значителни грешки, които не позволяват безопасното извършване на полет за момента“, добавят от армията.   общо 18 вертолета Sea Lion, които да бъдат доставени до 2022 година.\r\nНай-новата неуспешна екипировка е само една в дълъг списък от проблеми, които изпитва немската армия.   Само преди две седмици военновъздушните сили заявиха, че отказват доставката на два транспортни самолета Airbus A400M поради технически неизправности.    През последните години армията също беше принудена да прекрати използването на автомата G36, след като съобщи, че оръжието не стреля точно при високи температури. ", "date": "2019.11.27", "title": "Нови хеликоптери за Бундесвера с неадекватна документация "}
{"url": "https://www.actualno.com/america/denjat-na-blagodarnostta-v-sasht-idva-sys-snejen-apokalipsis-news_1410403.html", "text": "      Двойна буря, връхлетяла с обилни снегове и ураганни ветрове, донесе поразии за американците за празника на Деня на благодарността.      В един от най-натоварените дни за пътуване в Америка - около 55 млн. души, които планират да шофират или летят - магистралите на Запад и в Средния Запад бяха затворени заради сняг и стотици полети бяха отменени, предаде AFP.\r\nПразниците в Манхатън с парад на Деня на благодарността могат да бъдат отменени в четвъртък заради поривите на вятъра в Голямата ябълка.\r\nСнежна буря се наблюдава в Колорадо, в Уайоминг и на изток към района на Големите езера в централната част на САЩ.  На летището в Денвър бяха отменени близо 500 полета и още толкова бяха забавени. В понеделник вечер 1000 души спаха в чакалнята на аеропорта.\r\nНа запад опасна буря засегна Южен Орегон и Северна Калифорния – нещо, което метеоролозите нарекоха \"бомбен циклон\" - бързо усилваща се зимна буря. Поривът на вятъра във вторник до езерото Тахо, Невада, беше със скорост 155 км/ч.\r\nСеверозападът на САЩ не е бил засегнат от толкова силна буря от 1962 г., заяви Марк Спилде от Националната метеорологична служба.    \"Тази буря заплашва да донесе дъжд и планини от сняг в голяма част от Калифорния, включително на места като Сан Франциско и Сакраменто, които до голяма степен бяха пощадени от дъждовете миналата седмица\", заяви главният метеоролог Брайън Томпсън. ", "date": "2019.11.27", "title": "Денят на благодарността в САЩ идва със снежен апокалипсис"}
{"url": "https://www.actualno.com/art/unikalen-diamant-izchezna-pri-goljamata-krajba-v-drezden-news_1410412.html", "text": "      49-каратов диамант, чийто анализатори смятат, че е на стойност до 12 милиона долара, е сред над дузина инкрустирани със скъпоценни камъни предмети, откраднати от германския държавен музей в зрелищна кражба.      Публикувайки списък на вещите, липсващи след наглото нападение в понеделник, от музея в кралския дворец на Дрезден казват, че откраднатите предмети включват меч, чиято дръжка е инкрустирана с 9 големи и 770 по-малки диаманта и ножница, която съдържа прочутия 49-каратов Дрезденски бял диамант.\r\nЕдинадесет артикула липсват напълно, а отделни части от още три предмета също са изчезнали.   Дрезденският бял диамант е едно от най-ценните бижута в колекцията на бившия саксонски владетел Август Силния. Тобиас Корминд, управляващ директор на диамантената компания \"77 Диаманта\", каза за AFP, че може да струва до 10 или 12 млн.долара, като добави, че крадците са \"ударили джакпота\".  \"Никой от диамантите сам по себе си не е толкова специален, с изключение на големия \"Дрезден Уайт\", каза той.\r\n49-каратовият диамант е изсечен в началото на 18 век и е купен на огромна цена от Август Силния, тогавашен владетел на Саксония, през 1728 г.\r\nПолицията заяви, след като проучи видеоматериала, че има общо четирима извършители. Шефът на полицията в Дрезден Йорг Кубиеса заяви пред телевизия ZDF, че зад грабежа може да стои \"престъпна банда\".     ", "date": "2019.11.27", "title": "Уникален диамант изчезна при голямата кражба в Дрезден"}
{"url": "https://www.actualno.com/healthy/ananiev-obeshta-medicinska-pomosht-za-vsjako-dete-news_1410409.html", "text": "      Създадена е необходимата организация, така че нито едно дете да не остане без да му е оказана в пълен обем и навреме необходимата медицинска помощ. Спешният прием и лечението на деца, при които се налага провеждането на интензивно лечение и дихателна реанимация, от днес се осъществява от УМБАЛСМ \"Н. И. Пирогов\", Национална кардиологична болница и УМБАЛ \"Александровска\".      Това заяви здравният министър Кирил Ананиев пред журналисти по повод преустановения прием на деца в СБАЛДБ \"Проф. д-р Иван Митев\".\r\nПо-рано днес от болницата съобщиха, че спират да приема спешни случаи, тъй като спешното ѝ отделение няма достатъчно лекари. \"Използвам възможността чрез медиите да се обърна към родителите – нека знаят, че могат да бъдат спокойни – техните деца са в сигурни ръце. Днес аз и зам.-министър Пенков лично разговаряхме с директорите на трите болници и имаме тяхното уверение, че разполагат с необходимия кадрови ресурс, техника и апаратура и могат да поемат детската спешност на територията на София, а при необходимост да обслужват и малки пациенти от други населени места. Важно е да се знае, че и трите болници разполагат със спешни отделения\", обясни Ананиев.     Министърът коментира, че веднага информация е подадена и към Центъра за спешна медицинска помощ – София, чийто ангажимент е транспортирането на деца в спешни състояния в най-близкото лечебно заведение с необходимото ниво на компетентност.\r\n\"Този ред е разписан нормативно - в случай, че една болница, поради каквито и да е причини няма възможност да окаже на пациентите си необходимата медицинска грижа, незабавно трябва да бъде информирана съответната регионална здравна инспекция и да се организира приемът на пациентите в други лечебни заведения със съответстваща компетентност. През годините това се е налагало неведнъж и винаги сме успявали да преодолеем тези ситуации. Сигурен съм, че и този път ще се справим\", заяви още Ананиев.\r\n\"За да бъдат намерени трайни и устойчиви решения назначих цялостна проверка в Педиатрията, която да установи фактическото състояние на лечебното заведение, в т.ч. техническата и кадрова обезпеченост. Едва след като се запозная с резултатите, ще бъдат предприемани следващи действия. До тогава Министерството на здравеопазването, ЦСМП-София и трите болници – \"Пирогов\", НКБ и \"Александровска\", ще си сътрудничат, за да не се нарушава лечебния процес\", коментира още здравният министър.      ", "date": "2019.11.27", "title": "Ананиев обеща медицинска помощ за всяко дете"}
{"url": "https://www.actualno.com/starazagora/kmetyt-na-kazanlyk-razkri-prioritetite-za-tretija-si-mandat-news_1410341.html", "text": "      \"За нас като екип е важно , които живеят тук, , заяви кметът на Казанлък Галина Стоянова на среща с представители на държавните институции, отговорни за територията на общината.      На нея тя запозна участниците с основните приоритети за работа на екипа й през третия й пореден кметски мандат и с главните насоки на проектобюджета за 2020 г.   Първата по рода си среща, съвместна инициатива на Галина Стоянова и областния управител Гергана Микова, премина в опознавателна атмосфера между участниците. \r\n\"Най-важното е, че успяхме да наложим общ оперативен ритъм на работа в предишния мандат, за което Ви благодаря!\", поздрави Микова присъстващите и им пожела успех.   , поставяни от гражданите пък пожела кметът Стоянова.\r\nУчастниците бяха единодушни и изразиха готовност да продължат добрата комуникация и взаимодействие за спокойствието, сигурността и качествения живот на жителите на община Казанлък.   Всеки участник получи от Галина Стоянова Знака на Община Казанлък, по нейните думи \"като емблема за партньорство и приятелство хората тук да живеят задружно и да обичат това място\".     ", "date": "2019.11.27", "title": "Кметът на Казанлък разкри приоритетите за третия си мандат"}
{"url": "https://www.actualno.com/music/ungarija-napuska-evrovizija-zashtoto-bila-tvyrde-gej-news_1410421.html", "text": "      Унгария няма да участва в песенния конкурс \"Евровизия\" през следващата година, като това става на фона на спекулации, че решението е взето, защото надпреварата била \"твърде гей\" за вкуса на националистическото правителство и началниците на обществената телевизия, пише британският Guardian.      Въпреки че не е била посочена официална причина за оттеглянето, този ход идва на фона на засилване на хомофобската реторика в Унгария, където премиерът Виктор Орбан, който е противник на имигрантите, предприе политика \"семейството на първо място\", насочена към подпомагане на традиционните семейства и засилване на раждаемостта.\r\nПо-рано тази година председателят на унгарския парламент сравни осиновяването на деца от еднополови двойки с педофилия, докато проправителствен телевизионен коментатор определи \"Евровизия\" като \"хомосексуална флотилия\" и заяви, че неучастието щяло да е от полза за психичното здраве на страната.\r\nИзточник от унгарската обществена телевизия е казал пред Guardian, че макар да не е била вътрешно съобщена причина за решението за оттегляне от конкурса, предположението сред служителите е, че сдружаването на \"Евровизия\" с LGBTQ  (гейове, лезбийки, бисексуални, транссексуални и др.) културата стои зад решението.  \"Не бях изненадан. Това идва от организационната култура на унгарската държавна телевизия\", посочил източникът и добавил, че положителното отразяване на правата на ЛГБТ хората в медията се обезкуражава, като се прави изключение само за годишното отразяване на гей парада в Будапеща.   Обществените медии в Унгария са тясно свързани с правителството и играят важна роля за разпространението на неговите послания около миграцията и други проблеми. По-рано унгарският уебсайт index.hu цитира неназовани източници в обществените медии, които спекулират, че причината за оттеглянето вероятно е, че \"Евровизия\" се смята за \"твърде гей\".      Говорителят на Орбан Золтан Ковач, определи историята на index.hu като \"фалшива новина\" в Twitter, но не посочи друга причина за неучастието на Унгария.\r\nВ изявление по имейл до Guardian от унгарската обществена телевизия са изтъкнали: \"Вместо да участваме в песенния конкурс \"Евровизия\" през 2020 г., ще подкрепим пряко стойностните продукции, създадени от талантите на унгарската поп музика.\" ", "date": "2019.11.27", "title": "Унгария напуска \"Евровизия\", защото била \"твърде гей\""}
{"url": "https://www.actualno.com/asia/speshni-pregovori-v-izrael-za-novo-pravitelstvo-news_1410435.html", "text": "      Председателят на Кнесета Юли Еделщайн е помолил премиера Бенямин Нетаняху и лидера на опозицията Бени Ганц, ръководители на партията Ликуд и Съюза \"Синьо и бяло\", да изпратят преговарящи на консултации за формиране на правителство на националното единство.      \"Всички разбират, че Израел е в разгара на правителствено извънредно положение, което може да доведе до икономически и социален крах\", каза Еделщайн, цитиран на уебсайта на Кнесета.   Той отбеляза, че от особена загриженост е връщането на страната към избори, \"твърде бързо\", след като Израел вече проведе две неубедителни гласувания за 6 месеца.\r\n\"Ето защо днес се свързах с двамата големи лидери на партии и ги помолих да инструктират преговарящите екипи да се срещнат с мен тук, тази вечер, в моя кабинет, за последен опит за съставяне на правителство и избягване на избори.  С удоволствие съобщавам, че моят апел е посрещнат положително от двамата лидери и тази вечер ще започне опитът да се възстанови здравината на Израел\", каза Еделщайн.\r\nМиналия четвъртък израелският президент Риувен Ривлин нареди на Кнесета да състави коалиционно правителство в рамките на 21 дни, тъй като Нетаняху и Ганц не успяха да го направят.   Според израелското законодателство депутатите трябва до 11 декември да се обединят в коалиция, която да обяви министър-председател. Ако това не се случи, Израел ще свика безпрецедентен трети пореден вот.     ", "date": "2019.11.27", "title": "Спешни преговори в Израел за ново правителство"}
{"url": "https://www.actualno.com/europe/slovakija-zabranjava-plastmasite-za-ednokratna-upotreba-news_1410437.html", "text": "      Словакия забранява пластмасовите изделия за еднократна употреба от 2021 г., присъединявайки се към борбата на Европейския съюз за намаляване на замърсяването на морето.      Новият закон ще направи незаконна продажбата на пластмасови чинийки, чаши, прибори за хранене, бъркалки, сламки и други изделия сред подобни артикули.   72 депутати гласуваха в подкрепа на законопроекта за управление на отпадъците, 30 - против и 32 се въздържаха, предава БГНЕС.\r\n\"Нашата цел е да мотивираме хората да изхвърлят отпадъците и производителите да произвеждат продукти, подлежащи на рециклиране\", заяви министърът на околната среда Ласло Солимос пред репортери след гласуването.  Експертите по управление на отпадъците смятат, че законът ще предизвика бум в използването на биоразградими опаковки.\r\n\"Очакваме новият закон да доведе до по-голямо използване на по-устойчиви алтернативи от възобновяеми източници - дърво, хартия или биопластика в ежедневието\", каза пред AFP Катарина Кретер, говорител на частната компания за рециклиране ENVI-PAK.   По-рано тази година Европейският съюз и Европейският парламент гласуваха за забрана до 2021 г. на пластмасови изделия за еднократна употреба като сламки, прибори за хранене и др.    Европейската комисия изчислява, че около 70% от пластмасовите отпадъци затлачват световните океани, убивайки редица видове костенурки, тюлени, китове и морски птици до риби и миди.\r\nУчените предупреждават, че докато пластмасата бавно се разгражда, микрочастиците влизат в хранителните вериги и в крайна сметка се консумират от хората, като проучванията показват токсични следи в човешките отпадъци в Европа и Азия. ", "date": "2019.11.27", "title": "Словакия забранява пластмасите за еднократна употреба"}
{"url": "https://www.actualno.com/interest/po-krehko-li-e-psihicheski-dneshnoto-pokolenie-news_1410269.html", "text": "      Действително ли днешната младеж боледува по-често от психически ? Младото поколение днес се опитва все повече и повече да разбере своите чувства и се отличава с психолоческа \"крехкост\" , пише германският журналист Акоб Зимманк за Die Zeit.      Тази крехкост лесно се превръща в упрек. Тя тсана мотив, който присъства във всяка песен на милениалите: младите хора непрекъснато се оплакват и си съчувстват. Най-малкия конфликт се превръща в трагедия, те на изнежени, при това живеят много по-добре от миналите поколения (дядо ми е участвал във войната) и при първата екзистенциална криза тичат при психотерапевта.   Това обвинение може да намери своето потвърждение, ако се погледне лекарския отчет на застрахователната компания Barmer. Отчетът за 2018 г. обхваща данните на 18-25 годишни пациенти, в сравнение с 2005 година те са два пъти повече от болните, страдащи от психически заболявания. Нарастването на броя на хората с тревожни разстройства, панически атаки е почти два пъти повече от хората, страдащи от депресия. Расте ли поколение от психически нездрави, завладени от тъга, нетрудоспособни, пребиващи в стрес млади хора? Поколението, което страда от обществените промени се огъва и се руши психически? Поколение на психотерапията?\r\nСпоред друго изследване в нито една друга възрастова група хората не се чувстват по-зле в психологически план, отколкото във възрастта от 18 до 29 години. Почти двама от петима тук има някакво психическо заболяване - от шизофрения, тревожно разстройство до депресия, по данни на  Jacobi Groß, 2014.  Според Гец Берберих, главен лекар в клиниката по медицина тези цифри не са изненада. Той не използва думата \"крехкост\", вместо това говори за \"гранична фаза\". За тази \"гранична фаза\" са характерни много задачи, свързани с развитието: когато си млад трябва да се научиш да се разделяш с родителите си, да създаваш отношениея, собствения живот и да намериш отговор на въпроса \"Какъв човек съм?\". По думите на Берберих на младите хора им се налага да развиват своите вътрешно психически способности, напр. да подобряват контрола над емоциите и убежденията си, да развиват доверие към собствената си личност и своите решения. \r\nПреди сто години, още от 14-годишна възраст щях да зная, че ще бъда хлебар, защото моят баща е бил пекар. Днес в много сфери има много възможности. Младите знаят, че могат да работят навсякъде и да станат, каквито поискат. Търсенето на опората в този свят е много трудно за мнозина от младежите, обяснява Берберих.\r\nКато цяло броят на хората с психически заболявания през последните години остава удивително стабилно, по данни на International Journal of Methods in Psychiatric Research: Jacobi et al., 2014. Ако се разгледат данните от анкета от 1997 година може да се констатира, че във всяка възрастова група от психическо разстройство са страдали приблизително еднакъв брой хора ( Psychological Medicine: Jacobi et al., 2004).       Днешните данни изглеждат по друг начин: тук психическите заболявания се срещат по-често сред хората под 35-годишна възраст. Макар че точни данни по темата да липсват, може да се говори за тенденция, че младите хора страдат по-често от психически заболявания, отколкото по-рано.( International Journal of Methods in Psychiatric Research: Jacobi et al., 2014). До подобен извод насочва и изследване, публикувано в миналата година, посветено на разпространението на депресията ( BMC Psychiatry: Bretschneider et al., 2018). То показва, че броя на младите жени, преживели тежък депресивен епизод през изминалата година е нараснал двойно в периода междуж 1997 и 2012 година, докато при жените в по-зряла възраст този показател се е понижил двойно. Данните са мъжете не са се променили.  \r\nТова, че броят на диагнозите стремително нараства може да е свързано с това, че днес лекарите разпознават по-добре психическите заболявания. Но може да е свързано и с това, че днешните млади хора знаят повече за психическите заболявания, отколкото преди. Това показват данните на лекаря  Маттиас Калус Ангермейер. Той е сравнил изследванията, чиито автори през последните 50 години са представяли историите на хора, страдащи от депресия или тревожни разстройства. Наистина за последните десетилетия все повече хора в различни страни, като Полша, Шотландия и САЩ са започнали да разпознават признаците на заболяванията, депресията и тревожните разстройства, описани в историите. ( Acta Psychiatrica Scandinavica: Schomerus, Angermeyer et al., 2012 ).\r\nЗад осведомеността за психическите заболявания се крие и още една по-дълбока промяна. С малко преувеличение може да се каже, че днес ние гледаме на всичко през \"психологически очила.\"\r\nПсихологическите и психиатричните понятия постепенно навлязоха във всекидневния ни речник. Както отбелязва израелският социолог Ева Илуз отбелязва, че ХХ век е белязан от емоционализирането на езика и мисленето. \"Терапевтичният дискурс\" стана толкова могъщ, защото проникна във всички сфери без изключение: семейството (Едиповият комплекс обяснява конфликта между бащата и сина), фирмите (началникът трябва да е разбиращ, но и да потиска отрицателните емоции, като срам, ярост и чувство за вина) и поп-културата (от Уди Алън до Тони Сопрано.) В справочната литература \"терапевтичния дискурс\" създаде свой собствен, много успешен жанр. \r\n\"Чувствата станаха форма на (социален) капитал, пише още Илуз. Според нея емоционалният интелект днес е търсен, както никоя друга черта на характера. Той е необходим на този, който иска да е успешен, за да развива широка мрежи от контакти, да ги поддържа и използва в професионалната сфера. Крехкостта на младите хора, над които охотно се надсмиват е необходима за това, за да преуспеят в личния и професионалния живот. А това, че младите са станали по-внимателни към себе си и възприемат чувствата си все по-осъзнато води до по-голяма готовност да се обърнат към терапевт. Ако чувствата действително са се превърнали в социален  капитал, то е напълно естествено хората да се грижат за тях и да работят над тях. А къде биха могли да направят това, ако не при психотерапевта?\", обяснява още Ева Илуз       ", "date": "2019.11.27", "title": "По-крехко ли е психически днешното поколение?"}
{"url": "https://www.actualno.com/starazagora/doc-dobri-jarkov-stana-rektor-na-trakijskija-universitet-sled-balotaj-news_1410431.html", "text": "       от Ветеринарномедицинския факултет ще е в следващите 4 години. Той спечели надпреварата за поста , в който се състезава с досегашния заместник-ректор проф. д-р Наско Василев. След приключване на броенето на бюлетините около 19 часа стана ясно, че Ярков събира 177, а опонентът му 108 гласа подкрепа.      До балотажа се стигна, след като никой от тримата кандидати за поста - проф. Наско Василев, проф. Мая Гълъбова, декан на Медицинския факултет, и доц. Добри Ярков, не успя да събере необходимия брой гласове от членовете на Общото събрание на университета, което има 367 членове.\r\nОще при първото гласуване доц. Ярков събра най-сериозна подкрепа - от 143-ма делегати. С 96 гласа \"за\" след него се нареди проф. Василев, а проф. Гълъбова остана трета със 71 гласа и отпадна от надпреварата.\r\nНовият ректор на Тракийски университет доц. Добри Ярков е роден на 2 юни 1960 г. в Стара Загора, завършил е ветеринарна медицина и е доктор по научната специалност \"Генетика\". Доцент е по генетика и развъждане на домашните животни.  Екологична генетика, естествен и изкуствен мутагенез и  аклиматизация на животните са областите на научните му интереси Има десетки публикации в научния печат и почти 30 години преподавателски опит.\r\nОбщото събрание на университета ще продължи с избор на академично ръководство. ", "date": "2019.11.27", "title": "Доц. Добри Ярков стана ректор на Тракийския университет след балотаж "}
{"url": "https://www.actualno.com/society/grajdani-podnesoha-cvetja-po-povod-100-godishninata-ot-niojskija-dogovor-video-news_1410354.html", "text": "      Представители на гражданската организация \"Народна сила\" отбелязаха 100 години от подписването на несправедливия за България Ньойски мирен договор. Те поднесоха цветя пред Паметника на незнайния войн в центъра на София и призоваха българите да не забравят историческите последствия, които документът нанася на страната ни.      \"Днес България е в същото положение, в което преди 100 години подписваше онзи пагубен договор, който осакати нейната територия\", заяви по време на церемонията историкът и лидер на \"Народна сила\", Георги Димов. Той се обърна към днешните политици с искането да не използват патриотизма, за да осребряват своите сметки. По думите на Димов Ньойският договор е \"диктат за България\" и трябва да виси като обица на ухото на днешните поколения управляващи.\r\nПредставителите на гражданската организация направиха и някои паралели между подписания преди век документ и \"безпринципните съюзи\", в които участват силните на деня. Посланието на членовете на \"Народна сила\" е, че всеки, който милее за бъдещето на България, е добре дошъл да подкрепи каузите на сдружението.               ", "date": "2019.11.27", "title": "Граждани поднесоха цветя по повод 100-годишнината от Ньойския договор (ВИДЕО)"}
{"url": "https://www.actualno.com/politics/pravitelstvoto-dava-milioni-na-cik-i-sydebnata-vlast-news_1410318.html", "text": "      Общо 9,9 млн. лева реши да даде правителството на ЦИК и на съдебната власт.      За ЦИК ще отидат 3,1 млн. лева, а за съдебната власт - 6,8 млн. лева. Парите за ЦИК са за плащане на отпечатването на бюлетините за местните избори, като те ще бъдат осигурени чрез \"преструктуриране на разходите/трансферите по централния бюджет за 2019 г\".   Парите за съдебната власт са за покриване на неизпълнението на приходите по бюджета ѝ. ", "date": "2019.11.27", "title": "Правителството дава милиони на ЦИК и съдебната власт"}
{"url": "https://www.actualno.com/plovdiv/misteriozen-pojar-v-centyra-na-plovdiv-video-news_1410308.html", "text": "      Когато към 13.30 днес пожарна с включени сирени и светлини влезе в обратното движение на най- оживения булевард в Пловдив- \" Цар Борис Трети Обединител\" и сви към строящата се сграда на Голямата базилика, мнозина минувачи се натрупаха да видят какво става. После пожарната се върна, в базиликата нищо не беше станало, нито пък в Католическата катедрала отстреща, тя спря пак така с включена сигнализация до близката поликлиника. И там нищо. Накрая пожарникарите успяха да намерят подход към кооперацията на бул. \"Мария Луиза\" 15, за минувачите вече се изясни загадката къде в тези важни сгради в самото сърце на Пловдив има някакъв инцидент, но последвалите събития само засилиха мистерията.       Гореше на остъклена тераса на четвъртия етаж на старата кооперация, виждаха се пламъци. Но с тая забележка, че трябва да се взреш, за да ги видиш, и то ако си в една тясна вътрешна пътека, където по принцип няма хора. Димът беше оскъден. Така и не стана ясно кой е подал сигнал на тел. 112 и как изобщо ги е видял.   По-нататък мистерията стана още по- голяма, защото, след като пожарникарите разбиха вратата на апартамента и влязоха вътре, се оказа, че на остъклената тераса няма печка със забравен включен котлон, както беше лесно да се предположи. Единственият ел уред е един тостер в другия край на терасата, където огънят не е стигнал и тостерът си е изключен. Наблизо няма дори контакт, а крушката на тавана е цяла. . \r\nМaлко, след като пожарникарите изгасиха огъня с една тава вода, защото повече не е било необходимо, дойдоха и собствениците- възрастен мъж, който живее там и дъщеря му. И двамата недоумяваха как може да се запалят орехи от само себе си, защото друго обяснение нямаха. Пожарникарите също не можеха да си обяснят как е възникнал този огън. Тъй като щетите са малко, едва ли ще се прави и сериозно разследване.     Преди 15 дни семейството е загубило своята съпруга и майка, днес този мистериозен инцидент ги подложи на истинско изпитание. Ако орехите не могат да се самозапалват, а пожарът не се вижда почти отникъде, как е възникнал и кой се е обадил... Едва ли някога ще се разбере.  ", "date": "2019.11.27", "title": "Мистериозен пожар в центъра на Пловдив (ВИДЕО)"}
{"url": "https://www.actualno.com/education/otpuskat-530-196-leva-za-dejnosti-po-dve-nacionalni-programi-za-obrazovanieto-news_1410311.html", "text": "      Министерският съвет одобри отпускането на 530 196 лева за финансово осигуряване на дейности по две национални програми за развитие на образованието за 2019 година.      По НП „Осигуряване на съвременна образователна среда“ се предоставят 523 046 лв. за 35 общински училища, представляващи остатъка от 35% от одобрените средства за финансиране на проектите им. Със средствата се модернизира образователната среда за професионално образование и за обучение по природни науки в общообразователната и профилираната подготовка на учениците по физика и астрономия, химия и опазване на околната среда и биология и здравно образование.   По НП „Иновации в действие“ три училища в Столична община и община Казанлък са включени допълнително в списъка за финансиране по Националната програма и ще получат 7 150 лв. за популяризиране на иновации.\r\nСредствата се осигуряват от бюджета на Министерството на образованието и науката.   ", "date": "2019.11.27", "title": "Отпускат 530 196 лева за дейности по две национални програми за образованието"}
{"url": "https://www.actualno.com/literature/malka-enciklopedija-na-prijatelstvata-news_1410312.html", "text": "      Влади Киров е роден на 28 ноември 1949 г. в София.      Завършва е немска филология в СУ „Св. Климент Охридски“ (1973).\r\nРаботил е като учител в немската гимназия в Хасково, в Института по история към БАН, главен редактор в сп. „Киноработник“ (1979 – 1985), редактор в Дебютно-експерименталната студия към СБФД (1985 – 1988), редактор в творчески колектив „Дебют“ към СИФ „Бояна”  (1988 – 1991) и в БНТ –Телевизионен театър (1993).\r\nСценарист е на над трийсет документални филма, между които „По начин най-благороден“ (1985), „Образ невъзможен“ (1996), „Атентатът“ (1998), тетралогията „Дух и душевност на българина“ (1999 – 2006), „Благослов“ (2001), „Европолис, градът на Делтата“ (2008), „Вляво от пътя Лондон – Калкута“ (2011), „Приказки от Балканите“ (2016), „Изкореняване“ (2018), „Поне за миг да полетя“ (2017), „Гражданинът Сис“ (2018), „Братя Георгиеви: Евлоги и Христо“ (2019), както и на игралните „Пату“ (2005), „Военен кореспондент“ (2008) и „Имало една война“ (2019).  Автор е на книгите „Оловни ордени“ (1985), „Розенбуш” (1991), „Делта“ (1992), „Спомен за едно превъплъщение, или историята на Кадъм и Хармония“ ( 1995), „Юридически казус“ ( 2002), „Картографирането на Рая“ ( 2007).\r\nНосител е на наградите „Златна роза“ за филма „Образ невъзможен“ (1996), Годишната награда за драматургия на СБФД (2007) и на Филмовата академия (2012), награда за драматургия от фестивала „Златен ритон“ (2012) и др.\r\nПрез 2019 г. е удостоен с почетен знак „Печат на цар Симеон Велики“ – златен.    Умира на 28 март 2019 г. в София.\r\nИздателство „Факел експрес“ отбелязва 70-годишнината на Влади Киров с издаването на сборника с разкази „Малка енциклопедия на приятелствата“.\r\nГеорги Борисов:\r\nСложно композираната му проза изискваше  максимална концентрация и интелектуално напрежение и така и си остана неразгадана. Самият Влади, мисля, го желаеше. От първите страници на своите литературни опити той търсеше и си създаде не само стил, но и свой сложен шифър, своя естетика и философия за изкуството на прозата. Остана самотен и непрочетен, но предан на Логоса, както той тълкуваше първия ред от Евангелието на Йоан, и не му изневери в името на лесното писане и лесната слава. Стоеше встрани от литературните кръгове и в най-добрия случай гледаше на тях с подозрение.\r\nПубликуваме откъс от разказа   Едно сърдито и намусено момченце изплува от спомените ми, когато си мисля за моя другар Михаил Мелтев. Ревностно пазеше от чужди ръце играчките си, доколкото по онова време ги имахме. Изглежда, нашите бащи са другарували и в семейните ни срещи съм посягал към някоя топка вероятно. Но съм срещал отпор, както казваше друг един мой познат. Той даваше отпор главно на вражеската пропаганда.\r\nТова го установихме по-късно, в една от стаите на Киноцентъра, където работех като редактор в колектив „Дебют“ – Зако Хеския ни ръководеше, а ние с Искра Божинова и Иля Акьов „действахме“ по откриването на млади автори, които идваха главно от новосъздадения кинофакултет към НАТФИЗ. Та, един ден на вратата се изправи същото това сърдито момче, но вече доста нахакано и отворено, възпитаник на НАТФИЗ, а до него стоеше рижеват младеж с изпитателни очи – бъдещ оператор, казвал се Емил Пенев. Темата им била за Сакар. И направиха филма „Сакарци“. Аз и досега го харесвам.\r\nСъдбата вероятно ни е събрала, защото след време Мишо ме помоли да му помогна за довършването на филма му за Уилям Гладстон, и така започнахме да кандидатстваме с проекти – печелехме тези за документално кино: „Вляво от пътя Лондон – Калкута“, „Приказки от Балканите“, „Братя Георгиеви: Евлоги и Христо“. Редовно ни „късаха“ на сесиите за игрално кино – в телевизията сценарият „Пъди“ им се видял твърде екстравагантен, а „Да спечелиш маратон“ а-ха да мине, но като теглили чертата… Ние с Мишо не губим надеждата, че някой ден ще спечелим маратона. И си оставаме добри приятели – е, приятелството понякога, когато се разгарят страстни творчески и не най-творчески спорове, залита ту на една, ту на друга страна, но нищо не може да го спре.\r\nА с Емил направихме толкова много филми заедно, че там повече аз му се ядосвам за проявяваната от него понякога неувереност и нерешителност, но пък и той сигурно има за какво да ме укорява… С други думи – приятелство. На тях двамата посвещавам този разказ. Дано да им е по мяра.\r\n \r\n1.\r\nПо професия съм архивар, остаряло и най-вече смешно занимание, което се отнася към миналото. Днес вече не знам какво означава минало, да не говорим за бъдещето. Всъщност моят служебен ранг е вицеархивар в муниципалния архив.\r\nДейността, с която си изкарвам прехраната, но и по душевна склонност, се състои в това да отбелязвам на малки правоъгълни парчета твърда хартия кратки бележки за многозначителни събития, имена на отдавна забравени хора, ненужни дати и винаги да откривам, че твърде ограничен брой лица наистина се вълнуват от смисъла и последователността на живота. Години наред водя нелепо и безсмислено сражение срещу времето, обул набързо панталона си, кафеникав като изсъхнала говежди тор, и всяка вечер, преди горещата супа с фиде и карфиол, увенчавам самотното си съществуване с викове на радост за поредното археографско откритие. Върша това не толкова воден от горделивата радост на откривателя, дори не и за да съобщя, че се намирам в стаята си, извървял дневния си път, а сякаш да докажа някому, когото не познавам, че съм жив, че живея, че всеки ден редя в себе си нанизи от мъчителни съмнения за смисъла на човешкия живот.\r\nЗнам, че борбата ми е напълно безнадеждна, и дали ще отмервам часовете, като си служа с пясъчен часовник, с броя на изпушените цигари, или с повторение на вика на отчаянието, резултатът винаги е пепел по пода, по главата, по очите. Понякога лекомислено допускам, че това е звезден прах. И за да завържа докрай връвта на недоверието, си казвам: драги мой архиварю, ако това, което се стеле над тебе, е звезден прах, то ти си вкаменелост, ти си фосил, замръзнал в лавата на невинността. Но къде тогава е огънят в иззиданата от огнеупорни тухли пещ, поддържан от мрачен хлебар с каменни въглища или кокс? Тишината на чий дворец ще нарушат песните на любезните, но продажни минезингери? Разтрепервам се от безсилие, като си помисля, че все още се надявам на нечий пратеник във фрак и надиплено жабо да ми донесе лична покана върху сребърен поднос за големия бал на радостта. Разтварям прозорците на едноетажната си къща и се взирам в града като спасение. Погледът ми пълзи, устните ми съскат срещу улиците, опънати между катедрали и училища – пансиони за възпитание и придобиване на добри обноски от простолюдието, канализационни шахти и аптеките, собственост на господин доктора Хершович, преселник при нас от град Салоник. Когато се обърна с гръб към града, облегнат на перваза на прозореца, луната висва на гърба ми като походна раница.\r\nТака течеше моят живот на застаряващ архивар. Продължавах да събирам загубилите блясъка си стъкълца на отминалите събития из килерите и последните етажи на изоставените дворци, но вече без особен плам, защото бях започнал да си давам сметка, че дори новооткрит препис от „Шестоднев“ на Йоан Екзарх в безкрайните архиви на императора не би зарадвал душата ми, когато направих най-важното откритие в живота си, както щеше да се окаже по-късно. Ботушът за езда се бе променил.\r\nДлъжен съм да дам известни обяснения, за да не остане съмнение в душата на читателя, че става дума за някаква скъпа вещ, използвана от аристократите по време на неделната им езда из гората.   Това изделие с изпокъсани каишки ми донесе режисьорът на градския театър. След уморителния ден сред декори и певци и най-вече след огромен спор с господин интенданта на театъра относно новопристигналата певица той решил да се поразходи с жена си по градската дига и да набере цветя. Предпочиташе маргарити, но никога не бе имал разумно обяснение за своето предпочитание.\r\nИменно в този ден той срещнал ботуша на граф Костидория и бронзовата камбанка на входната ми врата иззвъня за първи път. След малко в стаята дотича Лизи, моята млада икономка, която умело се грижеше за неголямото ми домакинство, и поверително ми съобщи.\r\n– Господин архивар, господин театралният режисьор и жена му желаят да ви посетят. – Помълча малко и добави закачливо и загадъчно: – Изглеждат доста сърдити. Госпожа певицата носи както обикновено букет от маргарити. Чудно къде ли ги е намерила. То вече е есен.\r\n– Моля, поканете ги, госпожице – отвърнах аз строго, защото никога не приемах женското и` старание да знае всичко. Тя носеше на главата си бяла касинка и неизменно я переше и колосваше, преди да си легне. Притежаваше този странен навик.\r\n– Имате ли лед? – запита веднага жената на господин театралния режисьор, щом влязоха в стаята. – Боли ме главата, просто ще се пръсне – рече тя и погледна своя мъж, така както само една съпруга на режисьор е в състояние да го направи.\r\n– Лизи – викнах аз, – донесете лед! Поставете букета във ваза! Моля ви, госпожо, поседнете на софата, може би ще ви мине.   – Господин архивар, вижте какво срещнах днес на градската дига – каза режисьорът и показа ботуша, който старателно криеше зад гърба си. Преди това изчака търпеливо да запаля месинговата лампада. Светлината се плъзна по плешивата му глава и се укроти в леда, поставен грижливо в посребрената кофичка до вазата с маргаритите. Не можеше да се каже, че е джудже, дори напротив, но до огромната си жена изглеждаше тъкмо така. Обичаше червени връхни дрехи.\r\n– Ляв е, нали? – намеси се веднага жената на господин театралния режисьор, забравила за нетърпимото си главоболие. Личеше си, че по пътя до моя дом вече бяха водили този спор и бе напълно вероятно той да е в основата на нейното главоболие.\r\nВзех го в ръце, опипвайки черната и наранена повърхност на ботуша. Всъщност се преструвах, че се опитвам да го изучавам. След като прецених, че достатъчно време съм проявявал истинска загриженост, се предадох и признах невежеството си.\r\n– Не мога да определя, но във всеки случай моделът е старинен и ми е непознат – просто исках да причиня отново главоболие на гневната си гостенка.\r\n– Свещената римска империя? А може би Ханзата? Във всеки случай личи германската изработка – запита режисьорът, доказвайки, че разбира и прави разлика между търговията и пилигримството, било то и въоръжено. Изглежда че литургически тайни терзаеха нещастната му душа.\r\n– Ако се съди по тока на ботуша, макар и доста изтрит, би следвало да става дума за Иберия в цялата необятност на този полуостров. Би следвало да го отнесете на господин Щросмайер, обущаря. Той би могъл да ви помогне да откриете неговата тайна.   – Ботушът е наистина стар. И аз мисля така – включи се отново в разговора жената на господин театралния режисьор и многозначително погледна своя мъж.\r\n– Подарявам ви го – каза решително господин театралният режисьор. – Вече не се срещат истински неща и много рядко алти... Жалко, много жалко, господин архивар.\r\n– Да! Така е наистина! – засрамих се аз, но наистина не знаех защо. Изглежда, просто трябваше.\r\nПосле пихме чай, беседвахме върху предстоящите избори в градската управа и за необходимостта от промени и те си тръгнаха. Госпожа театралната режисьорша бе едра жена, пееше алт и след нея винаги и задълго оставаха непотвърдени знания, чувство за вина у другите и ухания.\r\nЗабравиха и букета маргарити. Сега мисля, че и това е било някакъв знак, който аз не съм успял навреме да разчета.  ", "date": "2019.11.27", "title": "Малка енциклопедия на приятелствата"}
{"url": "https://www.actualno.com/europe/tusk-trymp-e-moje-bi-naj-trudnoto-predizvikatelstvo-za-evropa-news_1410310.html", "text": "       представлява едно от най-големите предизвикателства пред Европейския съюз, защото той \"се моли\" за разпадането на блока, заяви в сряда председателят на Европейския съвет Доналд Туск.      Тръмп приветства нееднократно решението на Великобритания да напусне ЕС, определяйки в същото време Европа като \"търговски враг\" и поставяйки под въпрос ценността на трансатлантическия отбранителен съюз НАТО.   \"За пръв път в историята има американски президент, който е открито против обединена Европа. Той подкрепя Брекзит и се моли за разпад на Европейския съюз\", заяви Доналд Туск в интервю за германски седмичник Die Zeit, цитирано от БНР.\r\nТуск представи своя съименник Тръмп и посочи, че той е \"може би най-трудното предизвикателство\" пред Европа.  Интервюто на Доналд е в края на неговия петгодишен мандат като председател на Европейския съвет и след като преди дни той беше избран за .\r\nТуск ще бъде наследен на ръководния пост в ЕС от бившия премиер на Белгия Шарл Мишел.   Новата Европейска комисия пък ще бъде оглавена от германския консерватор Урсула фон дер Лайен, като водената от нея комисия беше одобрена от Европейския парламент.     ", "date": "2019.11.27", "title": "Туск: Тръмп е може би \"най-трудното предизвикателство\" за Европа"}
{"url": "https://www.actualno.com/healthy/biser-petkov-njama-da-oshtetjavame-bolnite-news_1410314.html", "text": "      Министърът на труда и социалната политика Бисер Петков заяви, че е важно да се каже, че хората няма да бъдат ощетени при а ще се търсят решения да има по-строги и дисциплиниращи мерки за тези, които си позволяват да злоупотребяват с това право. Петков коментира пред журналисти актуалната тема за изплащането на болнични и злоупотребите с тях преди заседанието на парламентарната социална комисия, съобщи Нова телевизия.      Той посочи, че решението ще се вземе . Ще се търси пресечна точка между крайните, по думите му, искания на работодателите и на синдикатите. Министърът каза, че на този етап не знае да е насрочено заседание на НСТС.   От бизнеса искат , а днес на протеста на КТ \"Подкрепа\" от синдиката поискаха отново работодателите да поемат поне пет дни от болничните.\r\nБисер Петков допълни, че с помощта на институциите, които реално осъществяват контрола, ще се търсят допълнителни мерки той да стане по-ефективен. Такъв е и духът на предложението, направено между двете четения на Закона за бюджета на Държавното обществено осигуряване.   ", "date": "2019.11.27", "title": "Бисер Петков: Няма да ощетяваме болните  "}
{"url": "https://www.actualno.com/crime/razbita-e-goljama-kriminalna-grupa-falshifikatori-v-hyrvatija-news_1410322.html", "text": "      Тази сутрин в различни части на Хърватия е проведена полицейска акция за разбиване на криминална група, занимаваща се с изработването на , съобщи МИА, цитирана от БГНЕС.      По неофициална информация са арестувани 30 човека. Арестите са извършени в района на Загреб, Карловац, Задар и други градове.   Знае се, че председателят на Съвета на ромските сдружения в Хърватия Нусрет Сеферович е бил арестуван по подозрение за организиране на криминална група, която се занимава с изработване на документи за сръбски и черногорски мафиоти.\r\nИма съмнения, че членовете на тази хърватска групировка са набавяли и изработвали оригинални паспорти на членовете на сръбския „Земунски клан” и на членовете на черногорските кланове Шкаляри и Кавчани.  Става дума за , свързани с различни дейности на няколко континента.\r\nПо време на акцията са арестувани и няколко полицаи, за които има съмнение, че са предоставяли информация за хърватски граждани, на чието име било най-подходящо да се изготвят хърватски документи.    ", "date": "2019.11.27", "title": "Разбита е голяма криминална група фалшификатори в Хърватия "}
{"url": "https://www.actualno.com/education/prof-topalov-da-zamenish-dumi-na-vazov-ot-pod-igoto-e-koshtunstvo-news_1410317.html", "text": "       Няма нищо по-страшно от това да преведеш Иван Вазов на български език . Това заяви пред БГНЕС литературният критик проф. Кирил Топалов.       В ново издание на романа „Под Игото“ са заменени 6000 думи и изречения. Архаичните думи са „преведени“ на съвременен български език, за да бъдат разбрани от младите читатели.    Поне такова е обяснението на Нели Стефанова. Така „Чемшир“ става вечно зелено дърво, “чучурче” – чешма, “глъчка” – гласове и “ятаган” – сабя. Преводът за часове разбуни духовете в социалните мрежи и предизвика гняв и възмущения.\r\n„Това е кощунство да „преведеш“ Вазов, създателят, съхранителят на нашия език от български на български. По-страшно нещо от това не познавам. Защото, когато ние употребяваме думата усет, не знаем, че тя е създадена от Вазов, или думаха хижа, или думата часовник. И още десетки думи от нашия нов български език, които са създадени от дядо Вазов“, изрази възмущението си преподавателят в СУ „Св. Климент Охридски“ и литературен критик проф. Кирил Топалов. Според него е по-приемливо на учениците да им бъде обяснено какво означават тези думи.   „Произведението на Вазов е част от културната ни памет. Имаме много турцизми в езика – един по един те отпадат, но не са малко и днес. Те съществуват и в именната система. Например, моето име е турско. Топалов означава „ранен в крака, окуцял в битка“. Но това не означава, че трябва да се откажа от него. Да преведеш Вазов на новобългарски, съвременен език, по-голямо кощунство от това няма“, категоричен е проф. Топалов. Ученият дава пример с гърците, които имат Пападиамантис, и с италианците, които имат Манцони с романа “Годениците“, съдържащ много стари италиански думи. И двамата имат същото значение за литературите на тези две страни, каквото Вазов има за нашата. „ На ум не му минава на никого в Италия да смени езика на Манцони със съвременния италиански език. Как й е хрумнало на тази жена, просто не зная. Това е наистина голямо падение“, подчерта проф. Топалов.   Той не изключи, че и други класици на българската литература могат да последват съдбата на Вазов и да бъдат „преведени“. Сред тях са Христо Ботев, Любен Каравелов, Петко и Пенчо Славейкови.    Писателят Здравка Евтимова също недоумява как е възможно някой да посегне на текстовете и дава пример с великия Шекспир, чийто език също съдържа много архаични думи, но никой не се опитва да го преведе . Според нея най-добре би било, ако всяка архаична дума се поставя в края на страницата под линия или в речник в края на книгата.\r\n„Намеса в текста на Шекспир би било повод за въстание на всички англоговорящи, за които английският е роден език. Езикът на Шекспир е силно архаизиран, не само лексиката, но и граматиката . Правя този паралел не случайно. В езика на Вазов също има думи и изрази, които са силно архаизирани. Трябва да подходим умно към Вазов. Противник съм на всякаква намеса в негови текстове, против всякаква редакция на негови текстове. Умното би било под линия да се обясни на съвременниците смисъла на архаичните думи“, заяви Здравка Евтимова. Според преподавателя в СУ „Св. Климент Охридски“ Владислав Миланов децата не трябва да бъдат подценявани . „Българските учители знаят какво е Вазов за българската литература и не е нужно да улесняваме децата и да ги подценяваме по този начин. В оригиналния текст се пази духа на епохата. Будните и интелигентни деца няма да се затруднят. Те знаят къде да потърсят и да разчетат дадена дума”, заяви той.    ", "date": "2019.11.27", "title": "Проф. Топалов: Да замениш думи на Вазов от „Под игото“ е кощунство"}
{"url": "https://www.actualno.com/politics/vyzlagat-na-koncesija-oshte-tri-morski-plaja-news_1410326.html", "text": "      Министерският съвет открива процедури за възлагане на концесия за  морските плажове „Крайморие” в община Бургас, „Приморско-юг“ в община Приморско и „Лозенец“ в община Царево. Целта е обезопасяване на плажовете и предоставяне на услуги от обществен интерес за срока на концесиите. Процедурите се провеждат по реда на Закона устройството на Черноморското крайбрежие (ЗУЧК). Предлага се срокът на концесиите да е 20 години.      Размерът на минималното годишно концесионно възнаграждение  за морски плаж „Крайморие“ е 47 232 лв. без ДДС, за плаж „Приморско-юг“ – 109 747 лв. без ДДС и за плаж „Лозенец“ – 141 139 лв. без ДДС.  Размерът е определен съгласно приетата от Министерския съвет Методика за определяне на минималния размер на концесионното възнаграждение за морските плажове- обект на концесия, по реда на чл. 8, ал. 2 и 3 от Закона за устройството на Черноморското крайбрежие.   Трите морски плажа ще бъдат обезпечени със задължителните дейности по ЗУЧК - осигуряване на водното спасяване, обезпечаване на прилежащата акватория, здравното и медицинското обслужване и санитарно-хигиенното поддържане на морския плаж и предоставяне на услуги от обществен интерес. ", "date": "2019.11.27", "title": "Възлагат на концесия още три морски плажа"}
{"url": "https://www.actualno.com/healthy/vas-ostavi-v-sila-reshenieto-za-stroeja-na-nacionalnata-detska-bolnica-news_1410325.html", "text": "      Тричленен състав на Върховния административен съд (ВАС) отхвърли жалбата на Камарата на архитектите в България (КАБ) и остави в сила с което е потвърдено решението на министъра на здравеопазването за откриване на процедура за възлагане на обществена поръчка с предмет: „Избор на изпълнител за извършване на инженеринг (проектиране, строителство и авторски надзор) на Национална многопрофилна детска болница“. Това съобщиха от ВАС.      Решението по административно дело 12024 от 2019 г. на ВАС е окончателно. Пълния тескт на решението четете .   Тричленният състав смята, че решението на КЗК е правилно и  при постановяването му не са допуснати  нарушения, които да водят до неговата отмяна. В утвърдената от възложителя документация за участие се съдържат минимално необходимите данни за изготвяне от потенциалните участници на концепция за изпълнение на дейностите по предмета на поръчката.\r\nПрез февруари 2019 г. възложителят е извършил , след извършване на строително-възстановителни дейности.  Припомняме, че жалбата на Камарата на архитектите в България (КАБ) срещу обявената от здравното ведомство инженерингова поръчка за проектиране, строителство и авторски надзор на национална многопрофилна детска болница, бе отхвърлена през септември от КЗК. КАБ поиска и временна мярка спиране на производството. Тя бе отхвърлена по-рано – на 11 септември. Отделно от жалбата на КАБ до здравния министър бе изпратено писмо и от Камарата на инженерите в инвестиционното проектиране с искане да проведат работна среща с него, за да обсъдят позицията им. Тя е сходна в голяма степен с жалбата, депозирана пред КЗК. \r\nОще през декември миналата година здравният министър Кирил Ананиев обясни, че бъдещата национална детска болница няма да е на територията на Университетска болница „Лозенец“, а ще бъде доизградена на базата на започнатото преди години строителство на Националната педиатрична болница на територията на УМБАЛ „Александровска“.   През месец февруари Министерството на здравеопазването , като заключението е, че строежът може да бъде довършен след строително-възстановителни дейности. Сегашният строеж се състои от два основни 12-етажни корпуса и шест 3-етажни, всичките с два сутерена и фуги по между си. Общата разгъната застроена площ е 47 156 кв. м. Избраният изпълнител трябва да реконструира съществуващата сграда и да построи два нови корпуса. По отношение на жалбата от МЗ заявиха по средата на август, че процедурата е съобразена изцяло със Закона за обществените поръчки и е съгласувана с Агенцията за обществени поръчки. .           ", "date": "2019.11.27", "title": "ВАС остави в сила решението за строежа на националната детска болница "}
{"url": "https://www.actualno.com/europe/es-tyrsi-izvynsydebni-nachini-za-sybirane-na-bankovite-loshi-krediti-news_1410323.html", "text": "      Посланиците към ЕС одобриха позицията на Съвета на Европейския съюз по предложение за обща рамка и минимални изисквания за извънсъдебния механизъм за възстановяване на средства по кредити, гарантирани с обезпечение, в случай че .      Ефективното извънсъдебно изпълнение помага , тъй като предоставя на банките правни инструменти за по-бързо възстановяване на обезпеченията.   \"Необслужваните кредити в ЕС са на най-ниското си равнище от финансовата криза насам поради по-благоприятната икономическа ситуация и редицата мерки, които бяха предприети за премахването им от счетоводните баланси на банките\", отбеляза  Мика Линтила, министър на финансите на Финландия и допълни: \"Въпреки това в някои държави членки броят на лошите кредити остава висок и е необходимо да се гарантира, че в бъдеще те няма да продължат да се натрупват. Ето защо е важно на банките да се предоставят правни инструменти за бързо възстановяване на средства по необслужваните кредити, без да се минава през съд, като същевременно се гарантира високо равнище на защита на кредитополучателите\".\r\nПредложеният нов механизъм за ускорено извънсъдебно изпълнение по обезпеченията ще се договаря предварително между кредитната институция и кредитополучателя, обикновено при отпускането на кредита. Той ще се прилага само за бизнес кредити, като се изключват потребителските кредити, както и тези, при които за обезпечение се използва основното жилище на кредитополучателя.  В случай че този нов механизъм е бил договорен между страните и кредитополучателят спре да изплаща кредита, обезпечението се оценява и се продава (като частна продажба или публичен търг) или се усвоява (под формата на прехвърляне на собствеността на кредитора), като постъпленията до размера на непогасената сума се връщат на кредитора.\r\nЦелта на предложените правила е да се постигне по различни начини.   Например, кредиторът трябва да даде известно време на кредитополучателя да направи дължимите плащания и да избегне принудителното изпълнение. Кредитополучателят също така има правото да оспори пред съд изпълнението или правото на кредитора да пристъпи към изпълнение по обезпечението. Кредиторът ще може да задържа постъпленията само до размера, необходим за покриване на непогасените суми по кредита. Остатъкът се изплаща на кредитополучателя или на други кредитори.    Държавите-членки на ЕС могат също така да решат, че дори ако постъпленията от обезпечението са по-малки от размера на непогасената сума по кредита, той се счита за изцяло уреден.\r\nПредложената директива допълва правилата за превантивното преструктуриране и предоставянето на втори шанс на дружествата, приети от Съвета на 6 юни 2019 година. Първоначалното предложение за директива, представено от Европейската комисия, включва и част, посветена на развитието на вторичните пазари на необслужвани кредити. Съветът вече прие позицията си по тази част на 27 март 2019 година.\r\nС одобрената днес позиция на посланиците от ЕС, Съвета на Европейския съюз изразява готовност да започне преговорите с Европейския парламент, веднага щом самият парламент постигне съгласие относно своята позиция по този въпрос.    ", "date": "2019.11.27", "title": "ЕС търси извънсъдебни начини за събиране на банковите лоши кредити"}
{"url": "https://www.actualno.com/volleyball/oficialno-lubo-ganev-veche-e-kandidat-za-prezident-na-volejbolnata-federacija-news_1410337.html", "text": "      Кандидатурата на Любомир Ганев за президент на Българската федерация по волейбол официално бе издигната от Инициативния комитет за промени в българския волейбол.      Подписката за свикване на извънредно Общо събрание на 16 януари ще бъде внесена до два дена.   Любо Ганев понастоящем е вицепрезидент на родната централа. В Пресклуб \"България\" той обяви, че целта на Инициативния комитет е да бъде изградена федерация с хора, които милеят за българския волейбол.\r\nЩе бъде поставен силен фокус върху детско-юношеската школа. Ганев обеща прозрачност в управлението и финансова стабилност с повече средства за клубовете и намирането на партньори, които сериозно да помагат за развитието на родния волейбол.   . ", "date": "2019.11.27", "title": "Официално: Любо Ганев вече e кандидат за президент на волейболната федерация"}
{"url": "https://www.actualno.com/healthy/zdravnoto-ministerstvo-naj-posle-kupuva-medicinski-helikopter-s-evrosredstva-news_1410324.html", "text": "      20 млн. лв. ще бъдат пренасочени към  Министерството на здравеопазването от регионалното министерство. С тях ще може да купи и превоз на нуждаещи се пациенти, спасителни и  донорски операции. По проекта ще бъдат анализирани и идентифицирани  най-подходящите площадки за излитане и кацане.      МРРБ осигурява над 108 млн. лв. от ОПРР \"Региони в растеж\" 2014 - 2020г.  за медицински хеликоптер, ремонт на 134 км пътища, спортно оборудване в  100 гимназии и саниране на сгради. С част от средствата изграждат  интелигентна транспортна система, предупреждаваща водачите за опасности  на път. Това стана ясно по време на 15-то заседание на Комитета за  наблюдение на  програмата.  То бе председателствано от  заместник-министъра на  регионалното развитие и благоустройството и  ръководител на Управляващия  орган на ОПРР Деница Николова. В него  участваха и Аурелио Сесилио и Йо  Говаертс от Генерална дирекция  „Регионална и градска политика“ в  Европейската комисия.   „Целта ни е да осигурим  специализиран санитарен транспорт за нуждаещи се в труднодостъпни  региони, пострадали при инциденти, както и трансплантация на органи,  тъкани и клетки.  Така ще постигнем цялостно обновяване и модернизиране  на спешната помощ в страната“, коментира зам.-министър Николова и  отбеляза, че в момента със 163 млн. лв. от ОПРР Нови над 57 млн. лв. ще бъдат инвестирани и в рехабилитация на републикански пътища, както и за изграждане на интелигентна транспортна система за повишаване на пътната безопасност,  решиха още членовете на комитета. С 55 млн. лв. АПИ ще може да ремонтира още , свързващи 11 общини в шест области.  \"5 от допълнителните отсечки са в Северна България,  с което потвърждаваме приоритета на  правителството за подкрепа на развитието й\", посочи Николова.\r\nУчастъците, които ще се ремонтират, са Мизия -Оряхово - Крушовене в област Враца; Поликраище - Елена - Сливен в областите Сливен и Велико Търново; Русе - Кубрат - Исперих - Дулово в областите Русе и Разград; Полски градец - Тополовград - с. Устрем в област Хасково; Каблешково - Межден в област Силистра и участък от пътя Варна - Белослав - Разделна - Падина - Житница  в област Варна. От началото на настоящия програмен период с 377 млн. лв. по ОПРР се финансира рехабилитацията на други 24 пътни отсечки с обща дължина близо 505 км.\r\nС малко над 2 млн. лв. от средствата ще се финансира проект на Държавна агенция \"Безопасност на движението по пътищата\" за , която ще помага на водачите с ценна и навременна информация за пътната обстановка и състоянието на пътната мрежа, включително и наличие на инциденти. Тя ще се състои от сензори, метеорологични и пътни станции, интелигентни електронни пътни знаци с променливо съдържание и възможност за засичане на скорост. Те ще са разположени в критични точки, определени след анализ на транспортното натоварване, специфични данни за климатичните условия – честота на валежи от дъжд и сняг, мъгла, потенциални опасности от заледяване и др.       \"Очакваме така да допринесем за намаляване на броя и тежестта на пътнотранспортните произшествия, засилването на контрола на движение по републиканските пътища и подобряване на ефективността на пътното поддържане\", коментира зам.-министър Николова.\r\nДопълнителни близо 25 млн. лева ще получат 28-те на жилищни и обществени сгради. Сумата ще се допълни с още 14 млн. лв. спестен ресурс, който предстои да се насочи към тях в края на месеца. Така общият бюджет ще достигне близо 40 млн. лв., като вече се дава и възможност за саниране на сгради с повече от 35 апартамента.  От началото на програмния период по ОПРР се изпълняват 202 проекта за енергийна ефективност на стойност 204 млн. лв. в 28-те малки общини.\r\nОколо 6,2 млн. лв. ще получи Министерството на образованието и науката. С над 4,5 млн. лв. от тях ще се извърши С останалите над 2,5 млн. лв. около 100 средни училища в страната ще получат ново спортно оборудване. Така почти всички новоремонтирани учебни заведения ще получат адекватна и иновативна спортна база. Зам.-министър Николова отбеляза, че за обновяването им са инвестирани 618 млн. лв. от ОПРР, като до момента са ремонтирани 80 сгради - 49 училища, 26 детски градини и 5 университета.\r\n\"Отчитаме много добро изпълнение на Оперативна програма \"Региони в растеж\" 2014-2020 г. Към днешна дата е договорен 86% от ресурса ѝ или 2,5 млрд. лв. Над 1,5 млрд. лв. са разплатените средства по проекти на бенефициентите, а близо 30% или 1 млрд. лв. са възстановените средства от ЕК. Програмата има най-пряк принос към хората, най-видима е от обществото, защото основен бенефициент са най-големите и средни общини в страната\", коментира още тя.\r\nНиколова отбеляза, че няма риск от неизпълнение на програмата. „През следващата година очакваме голям брой проекти да бъдат завършени, а по някои от приоритетните оси отчитаме изпълнение на проектите между 80 и 100%. Тя добави, че се работи активно и за разработване на бъдещата програма за регионално развитие, която е фокусирана  върху развитие на територията чрез повишаване потенциала на всеки един регион.    ", "date": "2019.11.27", "title": "Здравното министерство най-после купува медицински хеликоптер с евросредства"}
{"url": "https://www.actualno.com/cinema/nadprevarata-za-oskar-ite-zapochva-news_1410329.html", "text": "      Анализаторите от сайта Голд Дерби, който се занимава с прогнози в сферата на развлекателния бизнес, изчислиха шансовете за „Оскар“ на успешните филми тази година, както и на режисьорите и актьорите в главните роли.      Според експертите, най-добри шансове за победа в категорията „Най-добър филм“ има криминалната драма на Мартин Скорсезе „Ирландецът“, който Нетфликс пуска на 27 ноември.   На второ място според предвижданията е лентата на Куентин Тарантино „Имало едно време... в Холивуд“. На трето - „Брачна история“ със Скарлет Йохансон и Адам Драйвър в главните роли. Тод Филипс и „Жокер“ остават на десето място в тази класация.\r\nСпоред анализаторите, Мартин Скорсезе може да спечели в категорията „Най-добър режисьор“. Куентин Тарантино и Пон Чжоун Хо с драмата „Паразити“, са малко по-малко вероятни.  Рене Зелуегър („Джуди“), Скарлет Йохансон и Чарлийз Терон („Скандал“) оглавяват списъка за претендентки в категорията „Най-добра женска роля“, а Хоакин Финикс, Адам Драйвър и Робърт Де Ниро – за категорията „Най-добра мъжка роля“ .\r\nАмериканската филмова академия ще обяви номинациите в 24 категории на 13 януари 2020 г. Церемонията по връчването на „Оскар“ е насрочена за 9 февруари.   Източник: БГНЕС     ", "date": "2019.11.27", "title": "Надпреварата за „Оскар“-ите започва!"}
{"url": "https://www.actualno.com/balkani/viorika-dynchila-v-ostavka-ot-posta-v-sdp-sled-izborite-v-rumynija-news_1410344.html", "text": "      Лидерът на румънската Социалдемократическа партия (СДП) Виорика Дънчила подаде оставка след загубата на президентските избори, информира АФП.      \"Подадох оставката си. Това е жест на достойнство, а не на слабост\", каза Дънчила след шестчасово партийно заседание във вторник вечерта.   Данчила беше министър-председател от януари 2018 г., но нейното правителство се срина при вот на недоверие през октомври. Тя беше кандидат на СДП на президентските избори, но получи едва 34% от гласовете при балотаж в неделя. Нейният опонент, действащият дясноцентристки президент .\r\n\"Направих всичко възможно, на президентските избори, но след консултация с колегите си разбрах, че партията се нуждае от нов екип с нова програма\", каза Дънчила.  Румънските медии съобщават, че по време на срещата 8 от 16-те заместник-председатели на партията са подали оставка, което е дало основание на Дънчила да заключи, че няма достатъчно подкрепа, за да продължи.\r\nПредседателят на долната камара на парламента Марчел Чолаку пое поста временен лидер на СДП, разглеждана като наследник на Комунистическата партия.   Преди шест седмици от депутатите и заменено от администрация, ръководена от дясноцентристката Национал-Либерална партия (НЛП), която също подкрепя Йоханис.    Дънчила, бивш евродепутат, до голяма степен се разглежда като внедрена за ръководител на правителството от бившия лидер на СДП Ливиу Драгня, който беше затворен тази година по обвинения в корупция.\r\nИзборът на ново ръководство сега ще бъде приоритет за партията преди местните и парламентарни избори, които предстоят през 2020 година.\r\nСлед падането на диктатурата на Чаушеску през 1989 г. СДП доминира в политическия живот, но през последните години губи подкрепа, включително в своите крепости в селските райони.    ", "date": "2019.11.27", "title": "Виорика Дънчила в оставка от поста в СДП след изборите в Румъния "}
{"url": "https://www.actualno.com/curious/dneven-horoskop-za-28-noemvri-news_1410340.html", "text": "       Овен       Този четвъртък може да се почувствате неразбрани. Със сигурност причината не е във вас, но това няма да промени кой знае колко ситуацията. Телец Този четвъртък не се опитвайте да изпреварите останалите. Сега бързината няма да ви е от полза. Наблегнете на качеството и на детайлите.   Близнаци Този четвъртък е добре да помислите повече за себе си. Сега не прекалявайте с мисълта за другите. Вечерта не правете компромиси с желанията си. Рак     Този четвъртък може да си позволите да сте по-щедри. Обърнете внимание на любимия ви човек, особено ако сте го пренебрегвал в последно време. Лъв Днес не подливайте вода на никого. Рано или късно става ясно кой какъв е, но вие може да загубите, ако прекалено много настоявате това да стане ясно. Дева Това е ден, в който да бъдете по-скромни и разумни. Не искайте много, дори да има желание, няма да може да ви се даде. Прекарайте повече време навън.   Везни През този ден не заемайте свои неща. Висок е риска от загуба на лични вещи и пари. Бъдете внимателни и помнете къде оставяте нещата си.    Скорпион Този четвъртък не преувеличавайте случващото се. Трябва ви емоция, но нека тя не бъде за сметка на здравата ви преценка. Пуснете си филм. Стрелец Този четвъртък заложете на лежерния подход. Оптимизмът ви е нужен за по-лесното приемане на нещата, а и да бъдете добър пример за някого. Козирог    Този четвъртък може и да не успеете да приключите, набелязаните задачи. Изберете най-важната дейност и наблегнете на нея. Водолей Този четвъртък може да получите добър шанс за развитие. Не го пропилявайте заради мързел. Сега не може да сте сигурни кога отново ще имате тази възможност. Риби Днес не си обвинявайте за нищо. Каквото и да е станало, то е минало. А вие умеете да извличате поука от случилото се. ", "date": "2019.11.27", "title": "Дневен хороскоп за 28 ноември"}
{"url": "https://www.actualno.com/analysis/politico-koga-shte-se-sformira-edinna-nato-news_1410197.html", "text": "       . Има добре координирана военна машина, която прави планове, участва в обучението на войските и тяхното взаимодействие, адаптирайки се към новите заплахи за сигурността в Европа и Северна Америка. И има политически съюз, който зависи от единството и решителността на лидерите от двете страни на Атлантическия океан.       . След 25-годишна рецесия , бойната готовност бавно се повишава и в балтийските страни и Полша са формирани прикриващи сили, които да възпират евентуална руска агресия. В момента се работи за противодействие на кибернетичните, хибридните и космическите заплахи и се създават сили за бързо реагиране. Президентът на САЩ Доналд Тръмп, който нарече НАТО \"остаряла\", обича да залива с жлъч европейските държави за разходи за отбрана, търговия, климатични промени и сега за нежеланието им да приемат обратно  джихадисти, пленени в Сирия.\r\nТака наречената четворка, състояща се от САЩ, Великобритания, Германия и Франция, които са неформалната основа на НАТО и от десетилетия оформят решенията, взимани от Запада, престана да съществува в ерата на Тръмп, както твърдят информирани хора.   , които пряко засягат сигурността и стратегическите им интереси. В редиците на НАТО има много малко взаимодействие и координация, което стана ясно миналия месец, когато Тръмп разпореди изтеглянето на американските специални части от Северна Сирия, където те воюваха срещу бойци от Ислямска държава, заедно с френски и британски командоси. В същото време американският президент дори не се замисли за консултации със съюзниците от НАТО. което позволи на члена на НАТО Турция да премине границата и да започне офанзива срещу намиращите се в съѝз със Запада  кюрди (отново без никакви консултации), накара френския президент Еманюел Макрон да постави на НАТО диагнозата „мозъчна смърт“ и също така да призове европейците да изграждат свой собствен отбранителен потенциал. Съединените щати, каза Макрон, се отклоняват от Европа.\r\nДвете НАТО - добре работеща военна машина и неефективно политическо семейство - ще бъдат поставени пред погледа на обществеността на 4 декември, когато лидерите на алианса ще проведат кратка работна среща в предградията на Лондон в чест на 70-годишнината на тази организация.    Разбира се, НАТО 1 има какво да обсъди. Белият дом заяви, че Тръмп, както винаги, , както и за заплахи за важни обекти на инфраструктурата, телекомуникациите, киберпространството и тероризма.   Генералният секретар на НАТО Йенс Столтенберг отхвърля твърденията, че е настъпила криза в НАТО и иска срещата на върха в Лондон да бъде демонстрация на растящите военни (Европа и Канада увеличиха разходите за отбрана със 100 милиарда долара) и изпълнение на поставената пред НАТО цел за повишаване на бойната готовност (тя предвижда в кризисна ситуация 30 бойни кораба, 30 въздушни ескадрили и 30 батальона от сухопътните сили да бъдат готови за бойни действия в рамките на 30 дни). В епоха на бързи и противоречиви хибридни конфликти, включващи войници без опознавателни знаци и използване на саботаж, кибератаки и дезинформация, бързото вземане на решения е от решаващо значение.\r\nПровеждайки командно-щабни учения по сценарий на хибридна война преди две години, Съветът на Северноатлантическия договор се колебае пет дни, без да знае дали да въведе или не в бой  Съвместната оперативна група в повишена бойна готовност,  която се явява  звено за реагиране при кризи и може да бъде мобилизирана възможно най-бързо. В резултат върховният главнокомандващ на обединените въоръжени сили на НАТО в Европа беше принуден да докладва, че разгръщането на тази група вече е невъзможно.\r\nИ какво ще се случи при истинска криза? Германия, която не е склонна към конфликти, ще забави вземането на решения, като се съветва  с Бундестага? Настроените , като например Унгария, ще създават ли пречки? На коя страна ще застане авторитарният турски президент Реджеп Тайип Ердоган? И дали съдбата на цялата НАТО ще увисне на косъма, намирайки се в пълна зависимост от един-единствен туит на американския президент?   Независимо от това, в Лондон повечето съюзници и лидери на НАТО ще се съсредоточат върху това да не влязат в поредната кавга с Тръмп, която би зарадвала руския президент Владимир Путин (Тази среща не беше наречена официална, за да не се съставя комюнике и да се избегне катастрофата, станала на предишната среща през юли 2018 г., когато Тръмп се скара на съюзниците, че не изпълняват задълженията си за разходи за отбрана).   Лидерите на Германия, Полша и Великобритания бързо се дистанцираха от критиките на Макрон към НАТО и заявиха, че съюзът все още е от решаващо значение за европейската сигурност. Тайно много от тях споделят недоволството на френския президент от Тръмп и се притесняват, че Вашингтон ще пренасочи вниманието си от Европа към Китай. Но мнозинството все още предпочита непоследователния американски хегемон, а не френския, който е по-слаб и преследва собствените си цели.\r\nСъюзниците от , които са най-близо до Русия и разчитат на гаранциите за сигурност на САЩ, подкрепени от ядрени оръжия, бяха особено раздразнени от изявленията на Макрон, както и от последните му опити да се сближи с Путин.\r\nНо НАТО днес изобщо не знае какви болезнени въпроси ще бъдат обсъждани на срещата на лидерите му. Германия миналата седмица покани външните министри на а, вероятно председателствана от самия Столтенберг, която да укрепи  политическия компонент на НАТО и да подобри координацията. Това е просто идеалният начин за отлагане на решението за неопределено дълго време. Други външни министри казаха, че ще помислят за това.\r\nБританският премиер Борис Джонсън, който ще проведе срещата на върха в Лондон седмица преди общите избори, иска да демонстрира, че Великобритания ще остане в центъра на трансатлантическите отношения и европейската сигурност дори след излизането си от Европейския съюз и няма да стане \"второразряден играч\", както предупреди напускащия поста председател на Европейския съвет Доналд Туск.\r\nВъпреки всичките си недостатъци, евентуалната забележка на Макрон за \"мозъчната смърт\" беше необходим опит за открито заявяване на проблемите на НАТО 2 и убеждаване на европейците да направят повече за себе си.   Ако ЕС успее да използва общи средства и увеличени военни разходи за изграждане на капацитет, подобряване на инфраструктурата на военните подкрепления, интегриране на киберзащита и повишаване на ефективността на покупките на оръжие, това ще бъде от полза както за НАТО, така и за Европа.\r\nНай-голямата опасност за този план е, че Европа отново може да даде много обещания за укрепване на собственото си военно сътрудничество и след това да не ги изпълни, а САЩ при Тръмп ще продължат да се движат напред сами, без да се консултират с никого и да оставят   НАТО отзад в облаци прах.\r\nС други думи,   ", "date": "2019.11.27", "title": "Politico: Кога ще се сформира единна НАТО? "}
{"url": "https://www.actualno.com/europe/lekari-bez-granici-iskat-es-da-vzeme-chast-ot-gryckite-migranti-news_1410352.html", "text": "      Ръководителят на благотворителната организация „Лекари без граници“ Христос Христу призова властите „спешно да евакуират“ уязвимите мигранти от зле , предаде AFP, цитирана от БГНЕС. Той също така призова да вземат част от хилядите мигранти в Гърция - нещо, което много от държавите в европейския блок не искат да направят.      Христу каза пред репортери в Брюксел, че е посетил лагерите миналата седмица и е станал свидетел на отчайващи условия, сравними с това, което обикновено се наблюдава в зоните на война и природни бедствия.   Хиляди мигранти, които се опитват да стигнат до Европа от Либия или в Източна Европа, „живеят в нечовешки условия на прага на зимата“, каза той.\r\nХристу заяви, че \"вредата, създадена от тези политики, е просто неизмерима\".  Организацията, известна с френските си инициали MSF, е един от няколкото неправителствени, вдигнали тревога за ситуацията в гръцките островни лагери.\r\nТези центрове, приютяващи над 39 000 мигранти, но построени за по-малко от 7 000, се превърнаха в съоръжения, в които търсещите убежище - много от Афганистан и Сирия – чезнат месеци или години, докато техните искания за статут на бежанец се придвижат. По-рано шефът на ООН за бежанците заяви, че Атина трябва да предприеме \"спешни\" стъпки за подобряване на условията на живот в лагерите.\r\n\"Каквато и да е ситуацията на тези хора, ние не можем да приемем, че те живеят в такива мизерни условия, изложени също на насилие и експлоатация\", заяви Върховният комисар на ООН за бежанците Филипо Гранди, след като посети лагерите в Лесбос.       През 2106 г. Европейският съюз сключи сделка с Турция, която намали броя на опитите за влизане в Европа през Гърция, но мигрантският поток отново започна да набъбва тази година.\r\nТурският президент Реджеп Тайип Ердоган , като \"отвори портите\" към Европа за милиони бежанци, ако не спечели международна подкрепа за военното си нахлуване в Северна Сирия.\r\nГърция миналата седмица заяви, че планира да ремонтира островните си лагери, за да ги превърне в центрове за задържане, докато даващите убежище оценяват досиетата им.\r\nПремиерът Кириакос Мицотакис също .\r\nMSF призова гръцките власти да преместят жени, деца и болни от лагерите на острова в гръцката континентална част, където други 22 000 души вече се подслоняват в лагери с почти пълен или превишен капацитет.      \"Призоваваме ги да евакуират най-уязвимите хора от тези лагери\", каза Христу. ", "date": "2019.11.27", "title": "„Лекари без граници“ искат ЕС да вземе част от гръцките мигранти "}
{"url": "https://www.actualno.com/europe/oon-nastojava-gyrcija-da-se-spravi-s-mizernite-migrantski-lageri-news_1410335.html", "text": "      Гърция трябва да предприеме \"спешни\" стъпки за подобряване на \"мизерните\" условия в своите пренаселени островни мигрантски лагери, заяви ръководителят на ООН за бежанците.      \"Тези условия на живот се нуждаят от спешно подобрение\", заяви Върховният комисар на ООН за бежанците Филипо Гранди след посещение в лагерите в Лесбос.   \"Каквато и да е ситуацията с тези хора, ние не можем да приемем, че те живеят в такива мизерни условия, изложени също на насилие и експлоатация\", каза Гранди, цитиран от AFP, предаде БГНЕС.\r\nСпоред данни на правителството, на островите има над 39 000 лица, търсещи убежище, като стотици продължават да пристигат всеки ден, възползвайки се от мекото време.  Международната организация за миграция твърди, че в лагери на континенталната част има още 22 000 души, които са в почти препълнени или вече превишили капацитета си съоръжения.\r\nКонсервативното правителство на Гърция миналата седмица обяви план за разширяване и подобряване на мигрантските лагери на Лесбос, Самос, Хиос, Кос и Лерос. То също така заяви, че ще работи за да укрепи границите срещу опасен нов приток на търсещи убежище. Премиерът Кириакос Мицотакис обеща и бързо презаселване на над 4 000 деца без придружител, след като не успя да убеди държавите от ЕС да приемат около 3 000 от тях.   Гранди, който ще се срещне с Мицотакис по-късно днес и ще проведе пресконференция в четвъртък, заяви, че \"напълно\" подкрепя плановете за преместване на повече деца в континенталната част.    \"Много съм притеснен и знам, че и премиерът е много притеснен за децата..., ние трябва да направим максимума, всички колективно, за да им помогнем\", каза той. \"Европа трябва да направи повече за Гърция. Това е част от Европейския съюз\", добави той.\r\nВече има недоволство от властите на Лесбос и Самос срещу планираните нови лагери, които трябва да побират над 5 000 лица, търсещи убежище. През последните седмици в няколко града в Северна Гърция се проведоха протести, за да се блокират опитите за преместване на търсещи убежище. ", "date": "2019.11.27", "title": "ООН настоява Гърция да се справи с \"мизерните\" мигрантски лагери "}
{"url": "https://www.actualno.com/asia/iran-zalovil-8-agenti-na-cru-news_1410424.html", "text": "      Иранските служби арестуваха най-малко 8 души, които са свързани с Централното разузнавателно управление на САЩ (ЦРУ), съобщи държавната агенция IRNA, цитирана от Reuters.      Aрестите са извършени по време на протестите през миналата седмица, свързани с покачването на цените на горивата.   \"Тези елементи са били обучени от ЦРУ в различни държави под прикритието да станат журналисти\", отбелязва медията, позовавайки се на Министерството на разузнаването.\r\n\"Шестима души са арестувани, докато са участвали в безредиците и са изпълнявали заповеди на ЦРУ, а другите двама са задържани, докато са се опитвали да изпратят информация в чужбина\", допълва медията.  По-рано върховният лидер на Иран аятолах Али Хаменей заяви, че в Ислямската република. Според него това е част от .\r\nИранското правителство не разкрива информация за пострадалите, арестуваните и загиналите при протестите срещу високите цени на горивата, които започнаха на 15 ноември. \"Аменсти интернешънъл\" съобщава, че най-малко 143 души са убити. ", "date": "2019.11.27", "title": "Иран заловил 8 агенти на ЦРУ"}
{"url": "https://www.actualno.com/society/pravitelstvoto-odobri-programa-za-prebrojavaneto-prez-2021-godina-news_1410296.html", "text": "      На днешното си редовно заседание правителството одобри Програма за преброяване на населението и жилищния фонд през 2021 г., която представя целите, задачите, периода, принципите и етапите на провеждане на Преброяването през 2021 година (Преброяване 2021).      Това е най-мащабното статистическо изследване и се провежда на всеки десет години като предоставя информация за броя и структурата на населението по пол, възраст, образование, икономическа активност, професия и други демографски, социално-икономически и етнокултурни признаци. В документа са описани методите и темите, по които ще се събира информация за населението и жилищния фонд, както и органите на преброяването и взаимодействието между тях.\r\nДанните, събрани по време на преброяването, ще бъдат използвани както от централната и местната власт, така и от бизнеса, научната общност и неправителствения сектор.\r\nПрипомняме, че вече има одобрение и на пари за преброяването - колко, вижте в !   ", "date": "2019.11.27", "title": "Правителството одобри програма за преброяването през 2021 година"}
{"url": "https://www.actualno.com/europe/ungarija-obsyjda-s-rusija-izprashtaneto-na-kosmonavt-na-mks-news_1410263.html", "text": "      Унгария обсъжда с Русия да изпрати свой астронавт на Международната космическа станция (МКС) до 2024 г., заяви представител на Унгария на среща на министрите на страните членки на Европейската космическа агенция (ЕКА).      Излъчването на срещата, което се провежда в испанския град  Севиля, се извършва на уебсайта на EКА.   \"Имаме намерение да изпратим втория унгарски астронавт до МКС до 2024 г. Започнахме сътрудничество с Руската космическа агенция по отношение на това\", заяви представителят на Унгария.\r\nПрез 1980 г. първият унгарски космонавт Берталан Фаркаш летя на космическия кораб \"Союз\" и на орбиталната станция \"Салют-6\".   ", "date": "2019.11.27", "title": "Унгария обсъжда с Русия изпращането на космонавт на МКС "}
{"url": "https://www.actualno.com/europe/bchk-izprashta-pomosht-za-postradalite-ot-zemetresenieto-v-albanija-news_1410265.html", "text": "      БЧК изпраща помощ за пострадалите в Албания. Организацията е в непрекъснат контакт с Албанския Червен кръст /АЧК/ и с Международната федерация на Червения кръст и Червения полумесец /МФЧК/ЧП/. Екипи на Албанския Червен кръст оказват първа помощ и психологична подкрепа на пострадалите в Дуръс и Туман, най-тежко засегнатите райони от земетресението от 6,4 по Рихтер.      То се случи малко преди 4 часа местно време. Мощният трус , за момента пострадали са над 650. Хоспитализирани са над 30 души, 9 от тях са в критично състояние. Над 45 са спасените изпод развалините на срутилите се сгради в Дуръс. Премиерът Еди Рама обяви Българското правителство вече отпусна 200 000 лева . \"Не бива да ги оставяме сами и затова гласуваме тези средства и имаме готовност с жива сила и техника\", обясни министър-председателят Бойко Борисов в началото на сесията на кабинета.   Хуманитарната помощ, предоставена от БЧК, ще бъде транспортирана до  Албания заедно с помощта, отпусната от българската държава.  За нуждите на пострадалото население Българският Червен кръст предоставя чрез Албанския Червен кръст вещи от първа необходимост от бедствения си резерв, като част от тях са от съвместния бедствен резерв с Турския Червен полумесец:\r\nВълнени одеяла – 1000 бр.\r\nСемейни палатки – 100 бр.       Комплекти спално бельо /чаршаф, плик, калъфка/  - 1000 бр.\r\nВъзглавници – 1000 бр.\r\nСемейни хигиенни пакети – 100 бр.\r\nБЧК продължава да следи ситуацията в Албания и при необходимост е в готовност за последващо подпомагане и изпращане на издирвателни екипи с кучета на Планинската спасителна служба. ", "date": "2019.11.27", "title": "БЧК изпраща помощ за пострадалите от земетресението в Албания"}
{"url": "https://www.actualno.com/ruse/ruse-modernizira-bul-treti-mart-i-most-sys-74-mln-lv-news_1410275.html", "text": "      Инженерингова поръчка за реконструкция, рехабилитация и модернизация на бул. „Трети март“ и моста при пътен възел „Сарая“, осъществяващ директна връзка с коридор 9 от TEN-T мрежата, е възложила община Русе.      Договорът с изпълнителя ДЗЗД „Градска среда Русе“ е на стойност 7,4 млн. лв. с ДДС. Подписан е от доскорошния кмет на общината Пламен Стоилов след втория тур на изборите – на 5 ноември. Новият кмет на Русе Пенчо Милков е встъпил в длъжност на 11-ти. \r\nДвама са били кандидатите да я реализират – фирмата „Автомагистрали - Черно море“ АД - класирана на второ място, и консорциум „Градска среда Русе“ с участници: „ПСТ Груп“ (съдружник с 51% участие в него), „Пътинженеринг – М“ (с 37%) и „ПСТ София“ (с 12%).\r\nПодизпълнител на консорциума ще е фирмата „Виа План“ ЕООД – София, чийто ангажимент е да изготви техническия инвестиционен проект.   Финансирането е осигурено от програмата за трансгранично сътрудничество България – Румъния по проект „Инвестиране в пътната безопасност и подобряване свързаността на Община Русе и Окръг Гюргево с транспортна мрежа TEN-T“.  \r\nБулевардът „3-ти март“ е  основна входно-изходна артерия на града, обслужва и западната промишлена зона. Той е с дължина около 2200 м. Според обявлението се използва основно от тежкотоварни МПС. По него преминава и тролейбусен градски транспорт.    Мостът при пътен възел “Сарая” е връзката на централната градска част със западната промишлена зона на града и с републиканския път I-5 Русе - Велико Търново, част от коридор 9 на TEN-T мрежата.\r\nПрез него преминават трасета също на градския тролейбусен и автобусен транспорт. Конструиран е на 11 отвора, съставен от две отделни рамкови конструкции, дълъг - около 295 метра, широк - 14 метра. Поради опасност от изпадане на подвижните лагери, през 2004 год. под окачената греда от централния му отвор е изградено стоманено подпорно скеле на бетонови фундаменти. По-късно е извършено аварийно укрепване. В момента обаче мостът е компрометиран в голяма степен. Той е с частично разрушени устои, разрушени крайни напречни греди, компрометирани герберови елементи, компрометирана хидроизолация на пътното платно и др. проблеми.    Целта на проекта, за който в началото на месеца е сключен договор, е да се подобрят транспортните връзки на централната градска част със западната промишлена зона, а от там и с част от коридор 9 на TEN-T мрежата, а мостовото съоръжение да се въведе в нормална експлоатация. След ремонта трябва да се премахне скелето от централния отвор, за да може да се използва и пътната връзка под него. ", "date": "2019.11.27", "title": "Русе модернизира бул. „Трети март“ и мост със 7,4 млн. лв."}
{"url": "https://www.actualno.com/books/tvoeto-tjalo-kazva-obichaj-se-news_1410297.html", "text": "      Вече близо четиресет години Лиз Бурбо e признат лидер в сферата на личностното развитие, а „Твоето тяло казва: Обичай се!“ е една от най-популярните ѝ книги, продадена в повече от половин милион екземпляра в цял свят. Сега заглавието, помогнало на хиляди хора, излиза в ново допълнено и преработено издание от „Ентусиаст“.      В този най-изчерпателен наръчник за метафизичното значение на болестите Лиз Бурбо се обръща на „ти“ към читателите, защото вярва, че това ще им помогне да се отъждествят по-лесно с написаното, докато търсят значението на своето неразположение. А както подсказва и заглавието на книгата, всяко неразположение ни приканва да се обичаме повече. Защото, когато се обичаме, оставяме нашето сърце да ръководи живота и егото ни.   „Твоето тяло казва: Обичай се!“ обяснява повече от 500 болести и предлага десетки начини за справяне с проблемите. Бурбо е убедена, че всеки здравословен проблем е външна проява на психологически или емоционален такъв, но бързо осъзнава, че да се посочи метафизичната причина за болестта, не е достатъчно. Нужно е да се помогне на хората да се освободят от чувството за вина и най-вече да се приемат такива, каквито са, във всеки един момент. Ето защо авторката разработва лесен, практичен и бърз за изпълнение метод.\r\nСпоред Лиз Бурбо едно от най-важните неща е да потърсим подсъзнателните си нужди, да променим начина си на мислене, вярванията, които ни пречат да задоволяваме тези нужди, както и страховете, които са ги предизвикали.  Тази книга е насочена към всички, които се стремят да водят балансиран живот, които са готови да се отворят към нов начин на мислене и най-вече да се оставят да бъдат водени от сърцето си. С „Твоето тяло казва: Обичай се!“ Лиз Бурбо подтиква читателите да бъдат такива, каквито не искат да бъдат. Защото само тогава ще успеят да се превърнат в тези, които искат да са. ", "date": "2019.11.27", "title": "Твоето тяло казва: Обичай се!"}
{"url": "https://www.actualno.com/business/ivo-hristov-spirane-na-jadrenata-energetika-shte-obreche-ikonomikata-na-bylgarija-news_1410180.html", "text": "       \"Не бива да подхождаме идеологически към този въпрос, тъй като той има и социална страна. В последните години се истеризира ужасът от възможна ядрена катастрофа. Имаме плашещите примери на \"Чернобил\" и \"Фукушима\". Този ужас всъщност прикрива всички реални поражения, които нанася т.нар. \"зелена\" енергия, защото да се коригира коритото на една река или пък да се поставят ветроцентрали по пътя на миграцията на птиците също са интервенции в биосферата и природната среда\". Това мнение изрази българският евродепутат от Групата на социалистите и демократите Иво Христов, който е член на Комисията по промишленост, изследвания и енергетика в ЕП (ИТРЕ)      По време на пленарната сесия в Страсбург бе обсъдена относно Конференцията на ООН по изменението на климата през 2019 г. (COP25), която ще се гласува в четвъртък.   В проекта ѝ е записано, че \" ядрената енергия не е нито безопасна, нито екологична, нито икономически устойчива; следователно предлага да се разработи справедлива стратегия за преход за постепенно прекратяване на ядрената енергия в ЕС , включително осигуряване на нови работни места за хората, работещи в ядрената енергетика, и планове за безопасно демонтиране на атомни електроцентрали и безопасното третиране и дългосрочно обезвреждане на ядрени отпадъци\".\r\nСпоред Иво Христов т рябва да бъдат взети под внимание и социалната, и икономическата страна на този въпрос .  \" За държави като България, Словакия и др. атомната енергия е гарант на конкурентоспособността на икономиката . С нейното отпадане нашите икономики реално са обречени. Напомням, че България плати много скъпа цена, като затвори четири реактора преди присъединяването си към ЕС и съхрани само два . Без тях нашата икономика де факто би била обречена\", каза още той.   Иво Христов твърди, че трябва да се погледне реалистично. По думите му, атомната енергия е обект на много строг и методичен контрол, разработен в международни правила, и не бива да бъде развявана като плашило .    \"Тя по-скоро би била много ефикасен инструмент в този екологичен преход – поне в средносрочен хоризонт. Ядрената енергия ежегодно спестява хиляди тонове въглеродни емисии и има висока стойност не само за енергийната система, но и за здравето на хората и околната среда. Преди да изпаднем в крайности, трябва да помислим и за нивото на енергийна независимост, което е от съществено значение . Според статистиката ЕС внася приблизително половината от енергията, която консумира, като немалко държави членки на ЕС зависят от един единствен външен доставчик\", посочи той. ", "date": "2019.11.27", "title": "Иво Христов: Спиране на ядрената енергетика ще обрече икономиката на България"}
{"url": "https://www.actualno.com/analysis/germanija-protiv-politikata-na-sasht-za-maksimalen-natisk-vyrhu-iran-news_1410271.html", "text": "      Германия не споделя политиката на \"максимален натиск\" на САЩ по отношение на Иран, заяви на брифинг говорителят на германското външно министерство Райнер Бройл, предаде РИА Новости.      \"Ние не споделяме политиката на \"максимален натиск\" на САЩ по отношение на Иран, продължаваме да работим за съхранението на СВПД и връщането на Иран към изпълнение на задълженията\", каза Бройл.   Той потвърди, че \"на 6 декември във Виена ще се проведе заседание на съвместната комисия по иранската ядрена сделка на ниво политически лидери\".\r\nПрез 2015 г. шесторката (Великобритания, Германия, Китай, Русия, САЩ, Франция) и Иран обявиха постигането на Съвместния всеобхватен план за действие. Споразумението предвижда отмяна на санкциите в замяна на ограничаване на ядрената програма на Иран.  Сделката в първоначалния си вид не оцеля дори три години: през май 2018 г. САЩ обявиха едностранно оттегляне от нея и възстановяване на строги санкции срещу Ислямската Република. Иран обяви поетапно намаляване на задълженията си по споразумението.\r\nНа 6 ноември Иран за четвърти път отказа да изпълни задълженията си по ядрената сделка и започна използване на центрофуги за обогатяване на уран в съоръжение във Фордо, докато ядрената сделка предполага комплексът в Натанз да бъде единственият за такива цели. ", "date": "2019.11.27", "title": "Германия против политиката на САЩ за максимален натиск върху Иран "}
{"url": "https://www.actualno.com/asia/telata-na-jertvite-ot-kamiona-ubiec-pristigat-vyv-vietnam-news_1410207.html", "text": "      Първите тленни останки на 39-те жертви, открити мъртви в миналия месец, пристигнаха във Виетнам. Това слага край на дългото чакане на семействата да погребат своите близки.      Шестнадесет тела пристигнаха с полет на виетнамските авиолинии от Лондон в Ханой, където на летището бяха посрещнати от линейки.   Те бързо бяха отправени  към техните родни провинции в централните части на страната, където ги очакват роднините им, предаде БГНЕС.\r\n„Очакваме този момент от твърде дълго време. Ще го погребем, когато ни го върнат“, каза пред медиите Во Ван Бин, чийто син Во Ван Лин е сред жертвите. „Много сме натъжени, но сме и щастливи, че синът ми се завърна“, каза той пред AFP от провинция Ха Тин, където семейството се е събрало в очакване на пристигане тялото на Лин.  Всичките 16 са от три провинции в .\r\nОчаква се останалите тела да пристигнат в следващите дни, макар представители на властите да не уточниха кога.\r\nТелата на 31 мъже и осем жени бяха открити в ремаркето на хладилен камион в промишлената зона на Есекс, източно от Лондон, на 23 октомври. Първоначално полицията идентифицира жертвите като китайци, но впоследствие това се промени поради изразената тревога от семейства от Виетнам, че става дума за техни роднини.       На много от опечалените семейства се наложи да вземат сериозни като суми заеми, за да покрият разходите за репатриране.\r\nНа семействата бяха дадени два варианта за репатриране: 1 774 долара за връщане на пепел или 2858 долара за цената на ковчег, пренасящ тялото.\r\nПредставители на няколко от семействата казаха пред АFP, че вече са сериозно задлъжнели, тъй като били взели пари назаем, за да заплатят за рискованото пътуване на техните деца до Европа и не знаят кога ще могат да върнат дълговете си.\r\nВиетнамските власти посъветваха роднините на загиналите да изберат варианта с транспортиране на пепел, тъй като „така се гарантира скорост, по-ниски разходи и санитарна сигурност“, но повечето платиха за пристигане на телата, за да могат да изпълнят традиционните погребални ритуали. Във виетнамските провинции, откъдето са мнозинството от жертвите, кремирането на тленни останки се използва рядко.\r\nТрагедията разкри опасностите от нелегалната миграция от Виетнам в Обединеното кралство, топ дестинация за виетнамските нелегални мигранти.       ", "date": "2019.11.27", "title": "Телата на жертвите от камиона-убиец пристигат във Виетнам "}
{"url": "https://www.actualno.com/starazagora/tais-na-masne-predstavja-baltijskata-opera-v-stara-zagora-news_1410244.html", "text": "       по романа на Анатол Франс ще представи тази вечер в рамките на 50-ото издание на Фестивала на оперното и балетното изкуство (ФОБИ) в Стара Загора . Спектакълът ще се играе под почетния патронаж на Негово Превъзходителство Мачей Шимански, посланика на Полша у нас, и със съдействието на Полския институт в София. Полски оперен театър е гостувал в Града на липите за последно през 1975-а. Тогава операта на Лодз гостува на фестивала с операта „Халка\" от Станислав Монюшко.       на операта „Таис“ през март тази година , където заглавието не е поставяно от 50 години. Тази вечер оперните фенове ще видят модерен и нетрадиционен спектакъл, който препраща към края на XIX век, когато композиторът пише творбата. Интерпретацията на произведението от Балтийската опера разкрива съвременната представа за Александрия и времето, в което се развива действието. \r\n„Tаис“ е , която с чара и грацията си хипнотизира своите поклонници. Развратният й живот е трън в очите на , който . Опитите му се увенчават с успех, той Но вече е късно за любов и тя умира. на постановката е , директор на операта в Гданск, на диригентския пулт ще е артистичният директор - известният бразилски , който през 2015-а гостува в България през 2015 година по покана на Христина Ангелкова, тогава арт директор на фестивала „Моцартови празници“ в Правец.  В главните роли публиката ще види в ролята на , певицата изпълни  ролята на Инес в премиерния спектакъл на „Африканката“ преди дни. Баритонът е , а тенорът - . Участват още Maрия Антковяк, Ванда Франек, Даниел Боровски, Kaтаржина Новосад, оркестър, хор и балет на Балтийската опера в Гданск. , може би най-популярното от творчествотж на Жул Масне, . Хореографията е на Изабела Соколовска-Бултон.\r\nПостановката се играе тази  ", "date": "2019.11.27", "title": "\"Таис\" на Масне представя Балтийската опера в Стара Загора"}
{"url": "https://www.actualno.com/music/koncertyt-na-al-bano-i-romina-pauyr-s-nova-data-i-nova-lokacija-news_1410256.html", "text": "             Концертът на италианското дуо Ал Бано и Ромина Пауър ще се състои на 19 март 2020 година, в зала 1 на НДК . Промяната се налага поради логистични причини, независещи от организаторите на събитието и мениджмънта на артиста.   Разположението по сектори и ценови категории в зала 1 на НДК ще е същото, както в Арена Армеец. Всички закупени билети ще важат без презаверка. Който е възпрепятстван да присъства на 19 март 2020 , може да върне своя билет съответно в мрежата на Eventim или Ticketportal в периода от 03.12. до 31.12.2019 година .\r\nБилетите за концерта на Ал Бано и Ромина Пауър са на цена от 50 до 140 лв. и влизат в продажба от 28 ноември 2019. Те могат да бъдат закупени в мрежата на Eventim и Ticketportal, както и онлайн на и .   ", "date": "2019.11.27", "title": "Концертът на Ал Бано и Ромина Пауър с нова дата и нова локация"}
{"url": "https://www.actualno.com/politics/ombudsmanyt-iniciira-promeni-sreshtu-svryhpravomoshtijata-na-bankite-news_1410259.html", "text": "       Единственото жилище да не може да бъде продадено от съдебен изпълнител дори когато е ипотекирано до приключване на делото на длъжника поне на първа инстанция.      Това е едно от предложенията за промени в Гражданския процесуален кодекс (ГПК), които омбудсманът подкрепя и които ще бъдат гледани днес на второ четене в правната комисия в парламента.   „Като омбудсман подкрепям да се даде глътка въздух на длъжника , дори и в случаите на ипотекирано единствено жилище, като се запази несеквестируемостта  му  (да не може да се продаде), поне до приключването на делото на първа инстанция.\r\nТ.е. по принцип, когато длъжникът се съгласи сам да ипотекира единственото жилище, то няма защита и спрямо него може да се прави принудително изпълнение, но в този случай, тъй като производството може да приключи много бързо, смятам, че е добре да се даде възможност поне до приключване на първоинстанционното  производство  да не се допуска принудително то изпълнение“, е позицията на омбудсмана доц. Диана Ковачева.  „ Европейската комисия също обръща внимание на проблема като посочва  противоречие с чл. 7 от Хартата на ЕС за основните права, а именно правото на гражданите на зачитане на личния им живот и на жилището им. „Ако имаш едно жилище и го ипотекираш, за да изтеглиш заем, в този случай, то вече не е несеквестируемо, т.е. може да бъде обект, включително и на публична продан. Но в случаите, когато вече има съдебно производство и се очаква принудително изпълнение, то може да приключи много бързо, в рамките на седмици и хората да останат на улицата.\r\nЗатова омбудсманът настоява в този случай да се запази несеквестируемостта на единственото жилище, поне до приключване на първоинстанционното производство.       Сред текстовете, инициирани от обществения посредник и приети на първо четене от парламента през март т.г., е този за промяна в чл. 411 от ГПК.\r\nПредложението включва при разглеждането на заявлението за заповед за изпълнение, съдът да може да откаже да я издаде, при вероятност за наличието на неравноправна клауза, защото на този ранен етап от производството, магистратите все още няма как да бъдат сигурни.\r\n„ Предложеното  от омбудсмана е в съответствие със становището на един от генералните адвокати към Съда на ЕС от октомври тази година и постоянната практика на съда на ЕС, така че нашето настояване е да се приеме нашият вариант“,  аргументира се доц. Ковачева.\r\nТя допълни, че пред Комисията ще защити и промяната в чл. 420, свързана със спирането на  принудителното  изпълнение по искане на длъжника по всяко време , включително по време на исков процес.\r\nОмбудсманът категорично настоява за приемането й, защото е в съответствие и с указанията, които Европейската комисия дава към България в официалното уведомление  до страната ни от януари т.г.      „В писмото си ЕК на три страници излага становище, според което, спирането на принудителното изпълнение е ключов елемент от всяко ефективно правно средство за защита , тъй като в противен случай принудителното изпълнение ще приключи преди края на съдебния контрол за задължението. ЕК обръща внимание, че за длъжника е трудно да представи изискваното обезпечение на този етап. Всъщност, другите два варианта за редакция на тази разпоредба не са в съответствие с указанията на ЕК да не се допуска дискреция (възможност за преценка ) на съда при вземане на решение дали да спре принудителното изпълнение и процедурата да не е с прекалена правна сложност, което може да разубеди длъжника да поиска спиране изобщо“,  обясни омбудсманът доц. Диана Ковачева.\r\nСред предложенията на омбудсмана, които ще защити днес пред правната комисия, са съдът служебно да следи за наличие на неравноправни клаузи, както и към заявлението за заповед за изпълнение да се приложи и договорът, от който произтича задължението.\r\nОсвен това, Ковачева ще настоява длъжниците да не могат да бъдат осъдени само въз основа на извлечение от счетоводните книги на банките. Общественият защитник ще аргументира и предложенията, инициирани от институцията за увеличаване на сроковете от двуседмични на едномесечни.     ", "date": "2019.11.27", "title": "Омбудсманът инициира промени срещу свръхправомощията на банките"}
{"url": "https://www.actualno.com/society/znakovo-ime-reshi-da-napusne-prokuraturata-news_1410257.html", "text": "      Едно от известните имена в прокуратурата обяви, че напуска системата. Става въпрос за Андрей Янкулов, който беше зам.-вътрешен министър в служебния кабинет, воден от Георги Близнашки. Янкулов беше и заместник на правосъдния министър от второто правителство на Бойко Борисов - Христо Иванов, но остана малко по-дълго на поста си, след като самият Борисов не се съгласи той да си тръгне заедно с Иванов. А как и защо си тръгна Иванов - заради промените в Закона за съдебната власт и структурата на ВСС, припомнете си в !      Решението си Янкулов съобщава в личния си профил във Facebook, пише специализираното правно издание lex.bg. А мотивът, който посочва, е, че прокуратурата тръгва по път, който той не одобрява.   \"  \"  Припомняме, че вчера, 26 ноември, президентът . ", "date": "2019.11.27", "title": "Знаково име реши да напусне прокуратурата"}
{"url": "https://www.actualno.com/society/proshtavame-se-sys-stefan-danailov-na-2-dekemvri-news_1410249.html", "text": "       Прощаваме се с големия актьор Стефан Данаилов на 2 декември, понеделник в 11 ч. в Народния театър, съобщиха от Съюза на артистите.      На 76-годишна възраст . Новината беше потвърдена с публикация във Facebook  страницата на Народния театър \"Иван Вазов\".    На 10 октомври 2019 г., той  беше приет във Военномедицинска академия поради насъбрала се вода в  белите му дробове и си е отишъл от този свят малко след полунощ. Още за легендата на българското кино и театър, за можете да прочетете в     ", "date": "2019.11.27", "title": "Прощаваме се със Стефан Данаилов на 2 декември "}
{"url": "https://www.actualno.com/healthy/pediatrijata-spira-da-priema-speshni-sluchai-news_1410260.html", "text": "      СБАЛ по детски болести „Проф. д-р Иван Митев“ спира приема спешни случаи поради сериозни кадрови проблеми. Това става ясно от писмо на изпълнителния директор, изпратено до няколко институции, съобщи       В писмото изрично е посочено, че става въпрос за деца, нуждаещи се от интензивно лечение и дихателна реанимация.   От документа става ясно, че кадровият проблем е огромен след като двама от общо трима анестезиолози са подали молби за напускане, а д-р е временно отстранена от работа, отделно има още двама напуснали лекари и съответно интензивното отделение е изправено пред непреодолим кадрови проблем. Болницата няма възможност да обезпечи достатъчно лекари със специалност педиатрия за работа в интензивното отделение.\r\nЛечебното заведение няма да приема деца, нуждаещи се от спешна помощ, а ще ги насочва към други две болници – \"Пирогов\" и Националната кардиологична болница.   За трагичното положение на болницата се заговори отново след смъртта на 3-годишният Александър, който почина от двустранна хеморагична пневмония. Редица пъти педиатрите се опитваха да разкажат във времето назад за проблемите си, но останаха нечути. Припомнете си в кога и за какво беше последният им засега протест. ", "date": "2019.11.27", "title": "Педиатрията спира да приема спешни случаи "}
{"url": "https://www.actualno.com/politics/na-pyrvo-chetene-shte-se-zakrivat-universiteti-poluchili-dva-pyti-otkaz-za-akreditacija-news_1410202.html", "text": "      На първо четене парламентът одобри днес механизъм за закриване на университети, които два пъти получат ниска оценка при институционална акредитация или отказ за такава.       , чийто вносител е Министерският съвет, бяха приети от мнозинството, а БСП се въздържа.\r\nПри първа оценка под 4 по скала до десет университетът ще получава отказ за институционална акредитация, но ще има право да подобри качеството на обучение.   При втори отказ след година и половина се предвижда закриване. По същия начин ще се закриват и специалности с лошо качество на образованието.  В момента при отказ на институционална акредитация на университета се спира субсидията от държавата. Законопроектът предвижда и промени в процедурите по институционална и програмна акредитация.\r\nС промените се въвежда пълен контрол върху ректорите от страна на МОН. Те ще трябва да подписват договор за управление с министъра на образованието.\r\nПо този начин ръководителят на университета ще се задължи да следва политика за развитието му, която е утвърдена от министъра.       \"Със законопроекта за висшето образование ще дадем принос за по-добро функциониране на образователната система\", заяви народният представител от ПГ на ГЕРБ Станислава Стоянова по време на дебата, но .\r\nСтоянова заяви, че е твърдо убедена, че настоящите изменения в законодателството са добри и са в пълен синхрон с действащото право на ЕС. „Лично аз подкрепям предложените изменения и призовавам всички колеги да направят това“, заяви още Стоянова. Тя посочи, че със законопроекта ще се даде принос за националната кауза. БСП бяха категорични, че част от предложенията ограничават академичната автономия. Социалистите предупредиха, че промените в закона няма да доведат до реално решаване на проблемите в системите. От \"Обединени патриоти\" с също бяха критични към законопроекта и поискаха сериозно обсъждане на текстовете от работна група от експерти и депутати между първо и второ четене. ", "date": "2019.11.27", "title": "На първо четене: Ще се закриват университети, получили два пъти отказ за акредитация"}
{"url": "https://www.actualno.com/asenovgrad/zasilen-interes-ot-mladeji-kym-donorskite-karti-otchitat-ot-bchk-v-asenovgrad-news_1410071.html", "text": "       Кампанията продължава до 05.12.19 г., но е възможно да продължи и след това, ако има още желаещи от града да се включат в инициативата.      \"Вече доста асеновградчани получиха такива карти. И повечето от проявили желание граждани са младежи. Донорските карти се предоставят в офиса на БЧК в Асеновград. Всеки, желаещ да получи такава обаче, трябва да е наясно на 100% дали действително иска това. Добре е и неговите близки да са запознати с решението му\", обясни пред Веселка Славчева от БЧК-Асеновград.   Попълването на донорска карта изразява съгласието на притежателя й да бъде донор на органи в случай на настъпване на мозъчна смърт. Изрично е посочено, че тя няма юридическа стойност и целта й е само да информира, а крайното решение дали донорството да бъде осъществено е на близките на човека.    ", "date": "2019.11.27", "title": "Засилен интерес от младежи към донорските карти, отчитат от БЧК в Асеновград"}
{"url": "https://www.actualno.com/crime/bankova-slujitelka-vyv-varna-prisvoila-1-milion-leva-news_1410272.html", "text": "      Банкова служителка във Варна е била задържана за източване на около 1 милион лева от сметки на клиенти на банката, съобщи окръжният прокурор на Варна Красимир Конов, цитиран от БНР. Служителката е задържана за 72 часа, като ще бъде внесено искане за постоянен арест. Тя не е криминално проявена и е работила в банката от 2007 година, занимавала се е с банкиране на дребно.      Престъплението е извършвано в продължение на последните три години, уточни окръжният прокурор Конов:   \"Общата стойност, за която имаме данни към момента е около един милион лева. Има засечени и други лица. Действията по изясняване ролята на всеки един от тях продължават и в момента. Самият механизъм е в процес на изясняване. Доказателствата, които са събрани към момента, сочат за възползване от служебното положение - банкиране на дребно. Засега са в процес на изясняване и общият брой на самите засегнати лица\".\r\nПарите са прехвърлени в нейна сметка от депозити на вложители. Не всички \"ужилени\" са разбрали, че е теглено от влоговете им. Провеждат се разпити на ощетени клиенти на финансовата институция.  38-годишната жена с инициали Н. Г. Й., за която е установено, че се е възползвала от служебното си положение, е задържана по сигнал на банката. Другите засечени лица, за които се предполага, че са участвали в схемата, не са служители на банката. От дома на едно от тях са иззети 30 хил. лв. ", "date": "2019.11.27", "title": "Банкова служителка във Варна присвоила 1 милион лева "}
{"url": "https://www.actualno.com/crime/tir-se-obyrna-na-e-79-kraj-dupnica-ima-razliv-na-gorivo-snimki-news_1410267.html", "text": "      Товарен автомобил МАН с благоевградска регистрация се обърна на главен път Е-79 край Дупница, има разлив на гориво, водачът не е пострадал, предаде кореспондентът на БГНЕС за региона.          Товарният автомобил е превозвал гранули в чували.\r\nПътния инцидент е станал малко преди 13 ч. на входа на с. Усойка. В момента движението в района се извършва в едната лента и е затруднено. Пробата на водача за алкохол е отрицателна, съобщиха от полицията.   Според версията на водача на товарния автомобил малко преди входа на селото в посока Дупница на пътното платно изскочило животно. Водачът завил надясно, автомобилът излязъл от пътя, съборил указателната табела с името на селото и продължил по банкета, но поради различното сцепление на настилката, влекачът се засуква. Така ремаркето се преобръща на дясната си страна.        От удара в табелата се пробива резервоарът на автомобила, и в момента на местото има разлив на гориво. Пожарната изчаква количеството да изтече, за да го обработи.\r\nТрафикът по Е-79 преминава покрай обърнатия автомобил и понеже това става на етапи, се е образувала тапа.\r\nЗаради повредения от пожара край Дупница, товарните автомобили между Бобошево и Дупница се движат по Е-79. ", "date": "2019.11.27", "title": "ТИР се обърна на Е-79 край Дупница, има разлив на гориво (СНИМКИ)"}
{"url": "https://www.actualno.com/politics/deputati-ot-ataka-i-bivsh-ot-dps-trygnaha-da-provaljat-zakona-za-kojto-majkite-na-deca-s-uvrejdanija-se-boriha-news_1410210.html", "text": "      Да не се пипа Законът за социалните услуги. За това призова НГИ \"Системата ни убива всички\" и Сдружение \"Общност мостове\" с нарочно писмо до куп депутати.      Става въпрос за закона, който беше приет след месеци на протести от майките на деца с уврежания. Двете сдружения изрично посочват, че новият закон оценява степента на необходимост от помощ за хора с увреждания и това помага за по-точна оценка и по-добро финансиране. \"Въвеждането на национална карта на социалните услуги, финансирани от държавния бюджет, ще сложи ред в планирането и създаването на услуги и ще се гарантира, че те ще бъдат съобразени с потребностите на хората в различните населени места\", дават пример сдруженията за една от добрите идеи, включени в закона.   Всъщност, само няколко месеца след приемането на закона, вече има два законопроекта за промяната му. е за пълната му отмяна, като той е дело на депутатите от \"Атака\". Основният мотив е, че законът застъпвал \" \". Коя е въпросната регламентация и каква е въпросната философия - народните представители от \"Атака\", водени в предложението от Десислав Чуколов посочват фаворизиране на неправителствени организации, без да посочват с какво се фаворизират. Ето и какво казаха в началото на месеца за инициативата си от \"Атака\" - в ! е за изменение на Закона за социалните услуги. Негов автор е депутатът от ДПС Ангел Исаев, който влезе в парламента с преференция и който има завършено само средно образование. Всъщност заради преференциите от групата на ДПС в парламента, а освен това през 2017 година – на второ място, след безспорният лидер Делян Пеевски.  Основният аргумент на Исаев да предложи промени съвпада с този на \"Атака\" да иска законът изцяло да бъде отменен – защото в този си вид законът бил заплаха за националната сигурност, понеже допускал местни и чуждестранни организации с чуждестранно финансиране да нарушат правата и свободите на българските граждани. Всъщност с \" \" (чл. 44, ал. 2 от Конституцията). И причината е, че \" \" могат \" \". В мотивите за искане на промяна, депутатът посочва и, че било недопустимо частни организации да могат да разполагат с необходими за оценка каква помощ е нужна на даден човек с увреждане данни, защото тези данни били чувствителна лична информация - например данни за семейно положение, доходи, емоционални и психически проблеми. Освен това Исаев не вярва, че предвидената в закона нова Агенция за качеството на социалните услуги щяла да контролира какво се случва със социалните услуги според новия закон.\r\nЗаконът за социалните услуги следва да заработи от 2020 година. Как той беше приет - припомнете си в !    ", "date": "2019.11.27", "title": "Депутати от \"Атака\" и бивш от ДПС тръгнаха да провалят закона, за който майките на деца с увреждания се бориха"}
{"url": "https://www.actualno.com/america/eksplozija-v-himicheski-zavod-v-teksas-ima-raneni-video-news_1410304.html", "text": "      Трима души са ранени при мощна експлозия в химически завод в американския щат Тексас. Пострадалите са откарани в болница.      Местната спасителна служба е обявила евакуация на всички хора в радиус  от 800 м около завода. След взрива щети има по домовете на всички в този радиус.   Намиращите се хора по-далече са били посъветвани да не  излизат от домовете си, докато спасителните екипи не дойдат, за да им  помогнат да напуснат района.\r\nВ района е силно задимено и все още не е изгасен пожара. Властите наблюдават метеорологичната прогноза, заради разпространението на събралия се облак и обгазяването.    В завода работят над 200 души. Там се произвежда бутадиен – леснозапалим газ, използван в  производството на синтетичен каучук, както и в смеси за нефтохимическата  промишленост.         Собственикът на предприятието – компанията TPC, съобщи, че  взривът е станал към 1 ч. местно време (7 ч. по Гринуич). Компанията е  задействала план за извънредни ситуации и е поискала съдействие от  пожарникарите от два близки града.\r\nСпоред очевидци, цитирани в американските медии, взривът е озарил небето над окръг Джеферсън, близо до границата с щата Луизиана, тази нощ.Това се вижда и на кадри, публикувани в социалните медии.  Засега не е ясна причината за взрива, изпотрошил прозорци на домове на километри от завода.         ", "date": "2019.11.27", "title": "Експлозия в химически завод в Тексас, има ранени (ВИДЕО)"}
{"url": "https://www.actualno.com/business/shte-ima-jalba-sreshtu-koncesijata-na-letishte-sofija-i-v-syda-news_1410262.html", "text": "      Един от неуспелите в битката за концесията на Летище София кандидати – Manchester Airports Group (MAG), ще обжалва пред Върховния административен съд (ВАС). Това става ясно от официално прессъобщение на компанията.      Припомняме, че всички жалби за разпределението на концесията .   \"Офертата на MAG за управление на летището включва най-високата предложена инвестиция (от 1.5 милиарда евро), която е 2.5 пъти повече от тази на класирания на първо място кандидат. Визията на MAG за Терминал 3 е да създаде емблематичен и достоен за награди Терминал за България.Екипът на MAG поема ангажимента да трансформира Летище София в регионален хъб, подобрявайки значително свързаността чрез старта на директни връзки към далечни дестинации като Чикаго, Торонто и Шанхай. Компанията планира и осигуряване на директна свързаност на София с всички европейски столици, включително и в Западните Балкани\", пише още в съобщението.\r\n\"Към момента сме напълно концентрирани в процеса по обжалване, защото вярваме, че има сериозни правни пропуски и непълноти в процедурата и очакваме да представим казуса пред компетентните органи\", твърди Андрю Харисън, изпълнителен директор на подразпределението \"Летищни услуги\" на MAG.  Кой спечели концесията за летището - припомнете си в ! ", "date": "2019.11.27", "title": "Ще има жалба срещу концесията на Летище София и в съда"}
{"url": "https://www.actualno.com/politics/odobren-e-spisykyt-sys-zashtitenite-detski-gradini-i-uchilishta-news_1410276.html", "text": "      Правителството одобри Списъкът със за учебната 2019/2020 година. Общо 257 са образователните институции, включени в него, предаде БГНЕС.      Включените в Списъка образователни институции отговарят на критериите за статут на защитени, тъй като децата и учениците нямат възможност да се обучават в най-близката детска градина или училище или ще трябва да изминават повече от допустимите километри, за да пътуват до най-близките учебни заведения.   Това са 71 защитени детски градини и отделни групи в детски градини, които се намират в 96 населени места на 24 области, и 161 защитени училища, разположени в 106 общини на 26 области. Поради несъответствие с критериите за защитени училища от , отпадат 6 защитени детски градини и отделни групи в 6 детски градини.\r\nСписъкът е изготвен в резултат на мотивирани предложения на кметовете на общините след решения на общинските съвети, извършени проверки от регионалните управления на образованието и на анализ на информационните карти на детските градини и училищата в страната.   ", "date": "2019.11.27", "title": "Oдобрен е списъкът със защитените детски градини и училища "}
{"url": "https://www.actualno.com/pleven/obshtina-pleven-otchita-blizo-2-mln-lv-po-visoka-sybiraemost-na-mestnite-nalozi-v-sravnenie-s-2018-a-news_1410252.html", "text": "      По-големи приходи в сравнение с 2018-а отчита Дирекция „Местни данъци и такси“ към Община Плевен. От началото на тази година до 18 ноември от местни налози в общинската хазна са постъпили 24 097 904,91 лв. Сумата е с 1 821 000 лв. повече от същия период на м.г., съобщиха от общинската управа.      От данък върху недвижимите имоти в плевенската хазна досега през тази година са постъпили 8 135 210,86 лв. Това е 96 на сто от плана за годината и е с 336 000 лв. повече от същия период на 2018-а.\r\nС 10 на сто вече е преизпълнен годишният план за данък върху превозните средства – от него в местния бюджет са постъпили 4 845 178,15 лв. и това е с 881 420 лв. повече от същия период на м.г.\r\nОт такси за битови отпадъци досега са събрани 6 395 993,82 лв. - с 221 600 лв. повече от м.г.  От данък при придобиване на имущество приходите са 3 665 919,27 лв. - това е 87 на сто изпълнение на годишния план и е с 399 500 лв. повече от същия период на 2018 г.\r\nНай-голяма част от налозите са плащани по банков път – над 11 549 000 лв. Други 10 млн. лв. са платени в брой, а близо 1,5 млн. лв. са платени чрез ПОС терминал.\r\nВ началото на седмицата кметът Георг Спартански обяви, че , защото разчетите показват, че на този етап тя не е наложителна.     ", "date": "2019.11.27", "title": "Община Плевен отчита близо 2 млн. лв. по-висока събираемост на местните налози в сравнение с 2018-а"}
{"url": "https://www.actualno.com/politics/djambazki-poiska-vryshtane-na-zapadnite-pokrajnini-video-news_1410224.html", "text": "       Ние казваме, че Западните покрайнини трябва да се върнат в България и заявяваме твърдо: \"Да живее единното и неделимо българско Отечество\". Това заяви в свое изказване евродепутатът Ангел Джамбазки по случай .       По думите на Джамбазки, този договор е \"позор, който трябва да се помни\". Евродепутатът използва по адрес на Сърбия и думите \"разбойници от Белград\" във връзка с откъсването на Западните покрайнини. Ето какво още каза той:\r\nСъгласно Ньойския диктат от България са откъснати Западните покрайнини – Царибродско, Босилеградско, села от Трънско и Кулско, Струмишкото поле, де факто и Беломорска Тракия. Също така губим и освободените през войната и населени с българи области на Поморавието, Македония и Добруджа. Освен териториалните загуби сме задължени да изплатим репарации в размер на 2 млрд. и 250 млн. златни франка, което представлява около 22% от националното ни богатство по оценка от преди войните. България трябва да компенсира съседните страни – Гърция, Румъния и Кралството на сърби, хървати и словенци с голямо количество добитък, да доставя на последните в продължение на 5 години въглищата от Пернишкия басейн. Трябвало е да ограничим въоръжените си сили, полицията и граничната стража и редица други рестриктивни мерки.     Най-унизителното за нас и най-големият позор за т.нар. миротворци не е във всички тези загуби, а в начина, по който налагат клаузите на този договор. При очертаването на западната ни граница те разделят села, разделят къщи и дворове, разделят ниви, разделят църкви, гробища … Разделят братя и сестри, разделят родители от децата им, разделят живите от мъртвите им предци.\r\n\"Горко на победените\" биха казали римляните. Но явно историята обича повторенията. Така цялата Версайска система от договори с победените страни е не само фактически край на ПСВ, а заради унизителните клаузи, които налага, е и предвестник на ВСВ. Всъщност точно за това предупреждава и тогавашния американски президент Удроу Уилсън. Уви, без резултат. Това предопределя и участието на България на страната на Тристранния пакт през ВСВ. И то не за да завоюваме чужди територии, а за да потърсим реванш за отнетите такива от българското етническо землище.\r\nСто години по-късно ние имаме най-малко моралното задължение да се погрижим за нашите братя и сестри, останали по силата на диктата от Ньой извън Отечеството си. Не е малко това, което и днес много български патриоти правят – шествия, семинари и конференции, филми, книги, публикации. Не е малко, но не е достатъчно!    Да вземем пример от народите със сходна историческа съдба през ХХ век – германци и унгарци. Каква е тяхната национална политика последните десетилетия по отношение на сънародниците им зад граница. Без излишни емоции, без реваншизъм, следвайки последователно националните си интереси. Това трябва да правим и ние като българска държава, ние като народни представители, ние като достойни синове и дъщери на предците си\". ", "date": "2019.11.27", "title": "Джамбазки поиска връщане на Западните покрайнини (ВИДЕО)"}
{"url": "https://www.actualno.com/burgas/proekt-pomaga-na-hora-v-neravnostojno-polojenie-da-poluchat-dostypna-sreda-news_1410211.html", "text": "      Националната програма за достъпна среда и лична мобилност на Министерство на труда и социалната политика ще бъде осъществена в Бургас. Проектите, които са одобрени, са 28 на брой , а кандидатствалите за изграждане на специфична инфраструктура до домовете им са 30 души.      Благодарение на програмата ще бъдат монтирани асансьори, поставени платформи и рампи, които да осигурят възможност на гражданите с двигателни проблеми да водят нормален живот , достъпност и да бъдат активни. Финансирането на необходимите съоръжения е от Министерството на труда и социалната политика. Ролята на Община Бургас се състои в изработването на проектите за изграждането на достъпна среда. Освен това експерти от администрацията са оказали съдействие на кандидатите при попълването на документи за кандидатстване.\r\nОчаква се следващата година програмата отново да бъде отворена за кандидатстване, защото за 2019 година срокът е изтекъл . Това ще даде възможност за още нуждаещи се да бъде осигурена достъпна среда. ", "date": "2019.11.27", "title": "Проект помага на хора в неравностойно положение да получат достъпна среда"}
{"url": "https://www.actualno.com/balkani/jertvite-na-zemetresenieto-v-albanija-stavat-vse-poveche-video-news_1410218.html", "text": "      Броят на жертвите на земетресението в Албания достигна до 29 души, предава македонската информационна агенция \"Макфакс\", цитирана от \"Фокус\".      По-рано се . Според Министерството на отбраната в Тирана пострадалите при бедствието са над 650 души. Спасените от капана на отломките са 45. Остава неясно обаче какъв е броят на хората, които се водят в неизвестност след земетресението. Спасителните операции продължават.  650 души са потърсили медицинска помощ, 45 души са спасени от развалините, 30 са хоспитализирани. От тях 9 са с опасност за живота, съобщи албанският министър на здравеопазването Огерта Манастирлиу.  Албанският премиер Еди Рама заяви по-рано, че властите ще обявят в Тирана и Дуръс, градовете, които бяха най-силно засегнати от разрушителния трус, който удари страната в ранните часове на вторник със сила от 6,4 по скалата на Рихтер.         ", "date": "2019.11.27", "title": "Жертвите на земетресението в Албания стават все повече (ВИДЕО)"}
{"url": "https://www.actualno.com/viewpoint/vazov-olekoten-za-mileniyli-news_1410221.html", "text": "      \"Под игото\" изгря в нов вариант, в който 6000 думи са \"преведени\" за нуждите на учениците, автор на героичното дело е Нели Стефанова. Думата \"чемшир\" стана \"вечен зелен храст\", думата \"глъчка\" - \"гласове\", думата гологлав се променила на човек без шапка, понеже учениците мислили, че ставало дума за човек с бръсната глава, тоест, предполагам, схващат, че чорбаджи Марко (\"гологлав и по халат\") изглежда малко като Слави Трифонов. Ятаганът бил \"сабя\" - това учениците сами го казали и после верни на техните разбирания, решили да олекотят Вазов за тях самите. Патриархът, олекотен за Милениъли.      Това е грандиозно и нелепо дело, безспорно. През него лъсват страшно много неща, тук не става дума за стандартна сензация, предназначена да покори медийното пространство, понеже то, наистина и по правило, така се покорява.\r\nПроблемът е в цялата изходна точка към образованието. Тя от години наред започва да се съсредоточава в следното: да превърне ученикът в центъра на Вселената. Това усилие има много причини, но безмислеността му е същата като това да превърнеш Земята в центъра на Вселената. Ученикът трябва да бъде обгрижван, дондуркан, ухажван и улесняван. И примерно ако той постоянно гледа влогъри в YouTube, предметите да започнат да му говорят като влогърите от YouTube. В това отношение има и няколко \"модерни\" платформи, които правят същото - гледах в една от тях потресаващ урок за Вапцаров - разказан кажи-речи през интернет \"миймове\", лафчета, картинки, ефектен монтаж, батковци и каки, които общо взето действат на принципа на Емил Конрад. (впрочем Емил Конрад е далеч-далеч по-добре от съвременните влогъри).\r\nЗащо обаче се случва всичко това? Случва се по пазарни причини. По същият начин, по който пазарът прави следното: взема от теб база данни и на базата тази база данни ти предлага продукти, които биха могли да те заинтригуват - тоест персонализира цялото си консуматорското съдържание спрямо твоето консуматорско настроение. Така и без проблем някой реши, че този модел може да се прилага върху образованието. \"Базата данни\", която имаме за учениците е: те се разсейват, те ползват смартфони, те слушат Павел и Венци Венц. Следователно - образованието трябва да се пригоди към тази среда, така както към интересите ти се пригажда всичко в правилата на маркетинга. Образованието трябва да придобие бодър милениълски дух, в който всичко е интересно, пъстро и готино, само за че около 6 секунди, когато трябва да се случи ново интересно, пъстро и готино, само че за 5 секунди и така нататък, докато не получиш епилепсия.  На всичкото отгоре тези процеси засягат много повече хуманитарните дисциплини, отколкото тези на точните науки. Родителските съсловия протестират: \"Защо измъчват децата с въпроса какво е искал да каже авторът?!\" И им се иска цялата тая литературна глъч да не се пречка много-много, да бъде направено по-лесничка, по-смилаема, да мине и замине, че да може детето да се фокусира върху точните науки, понеже те движат света. И дори самото образованието е приело тази гледна точка, то се фокусира тъкмо върху това да олекоти хуманитарните дисциплини и да ги разкаже така, както приляга на инфантили. Вазов, Вапцаров, Юго, Омир - няма значение - дай го да изглежда малко така таблетно, малко с картинки, оттук-оттам вземи, направи няколко алюзии към \"Avengers\" и ето, малкият келеш взел та схванал. Ако на учител по математика му се каже - виж сега, човек, децата много се мъчат с твоята математика, дай да стигнем до таблицата за умножение, после най-много корен квадратен, но цялата геометрия да си я спестим, той би бил крайно скандализиран и крайно учуден. Това обаче никога няма да стане; а няма да стане защото точните науки имат много по-голям престиж по отношение на реализацията на пазара на труда (друг е въпросът, че това никога не е било така, има много успешни хора, но нито един успешен човек алитерат). Но геометрията на духа е също толкова сложна, важна, необходима и ако тя продължава да бъде подценява - и както е тръгнало - ще бъде; тогава ни очаква по-голям катаклизъм, който ще засегне много и неизброими неща, първото, от които се сещам е самият пазар. Автор:   ", "date": "2019.11.27", "title": "Вазов, олекотен за Милениъли"}
{"url": "https://www.actualno.com/curious/cheren-oman-sreshtu-borbata-s-bolkite-v-stavite-kakva-rolja-ima-gela-artrovex-news_1410231.html", "text": "Болките във ставите могат да се случат на всеки от нас. Макар и най-често възрастните хора да страдат от тях, поради ред причини, никой от нас не е застрахован. Те могат да възникнат в следствие на контузия, преумора, настинка или грип. Затова съществуват и билки, съчетани в био-козметични продукти, с цел активно въздействие върху ставната мобилност Черният оман е едно от тези растения. Той има възможностите да ни помогне да се преборим с болките в ставите. В комбинация с маслото от черния дроб на акула, екстракти от прополис, глюкозамин и хондронит, образува натуралния състав на ставния гел Artrovex. Той може да бъде заявен спокойно на официалния уебсайт на своя производител. Това е базираната в Алтайския регион на Русия био-козметична компания „Сашера-Мед“ООД («Sashera-Med» Ltd.). Нейният лицензиран представител за България поддържа уеб-страницата на средството за свобода на движението. Там продуктът може да бъде намерен на достъпна цена. Тя не се изменя, а само се прекалкулира според валутата в страната на разпространение. Съществуват опити за измама и разпространение на фалшификати по търговски портали, като eBay, Amazon, eMag, AliExpress и AliBaba. Клиентите трябва да въведат своето име и актуален телефонен номер в бланката на уебсайта на Артровекс, за да задействат процедурата. Имате ли желание да научите повече любопитна информация относно всички съставки, както и повече за био-гела с формула за пълна свобода на движението на ставите Артровекс? Да разберете какви са мненията и отзивите на потребители? Тогава ви препоръчваме да останете с нас до края на статията. Билката Черен Оман – Какво Представлява и Как Ни Помага? Черният оман е многогодишно тревисто растение. Известен е в България и с други имена – зарастличе, страстник, див тютюн или чернокос. Екстрактите от листата, корена и стъблото му се извличат и се използват при направата на много био-козметични средства. Неговите действия са свързани главно с двигателните способности. Той има способността да да отпусне мускулите или да благоприятства зарастването на рани и охлузвания. Любопитното при черния оман е, че дори сами може да си направите компрес. За целта ви трябват корени от черен оман. Щом си ги набавите, запарете ги, докато не придобият вид по-хомогенен вид. Най-добре е да направите процедурата през нощта. Така засегнатите места ще имат достатъчно време, за да усетят полезното действие на билката. Компресът би помогнал при болки в ставите, навяхване или изкълчване. Какво Е Био-Гела с Формула за Успокояване на Болките в Ставите Артровекс? Artovex е био-козметично средство, което се предлага само под формата на гел. Често потребителите бъркат това понятие с “крем”, но те трябва да бъдат разграничени. В био-формула на гела Artovex са включени екстракти от масло от черен дроб на акула, прополис, хондронит, глюкозамин и черен оман. Неговият производител, руската компания „Сашера Мед“ ООД ги подбира именно заради начините, по които благоприятстват способностите за движение. Отзивите и коментарите за Артровекс в европейските форуми, подобни на „БГ Мама“ («BG Mamma») са главно положителни. Избрахме да проучим именно тях, защото продуктът се радва на популярност из цяла Европа. Ето обобщение, на това, което споделят те за позитивите на гел с био-формула за ставна мобилност Artrovex: - Положително Повлияване на Способностите за Движение на Ставите, Тяхната Еластичност и Гъвкавост; - Богат Натурален Състав, Включващ Многобройни Органични Екстракти; - Лесен Начин на Приложение; - Бърза Поръчка, Достъпна Цена През Официалния Уеб Сайт; - Без Данни за Неблагоприятни Странични Ефекти; NB! Липсата на негативни странични ефекти и противопоказания не означава, че те не могат да възникнат индивидуално. Заради това потребителите трябва стриктно да спазват инструкциите за употреба. Включвани са в опаковката на продукта. Не бива да се превишава максималния брой нанасяния на ден. Начинът на приложение на био-гела Артровекс е лесен и стандартен. Той трябва да се приложи локално върху кожата и засегнатите места. Официалният уебсайт на продукта твърди, че минималният профилактичен курс на приложение трябва да бъде от 4 (четири) до 6 (шест) седмици. А ако клиентите преценят, че са нуждаят от двоен такъв – той трябва да трае от 4 (четири) до 12 (дванадесет) седмици. Много потребители онлайн се чудят откъде да си закупят гела Artrovex. Той не се предлага в големите онлайн магазини, като Amazon, eMag, eBay, AliExpress, AliBaba. Заради това е препоръчително те да се насочат към поръчка от официалния уебсайт на продукта. Поръчката оттам е лесна и бърза – клиентите трябва да въведат своите имена и актуален телефонен номер за контакт. В кратък срок ще получат обаждане от официалния дистрибутор на био-гела Артровекс за България, за да потвърдят поръчката. Спечелете Битката с Малки Крачки! Не трябва да се предавате в битката срещу болките в ставите. Стъпете здраво на Вашите крака и се изправете смело срещу нея. Бъдете колкото се може по-активни и си набавяйте важните витамини и минерали. Всяка крачка напред има значение. Накратко: Гелът с натурална формула за повече ставна подвижност Artrovex повлиява положително на усещането за пълна свобода на движение. Той се радва на добра репутация по онлайн форумите. Клиентите споделят в своите отзиви и мнения, че считат, че работи по-добре от други алтернативи.", "date": "2019.11.27", "title": "Черен оман срещу борбата с болките в ставите. Каква роля има гела Artrovex?"}
{"url": "https://www.actualno.com/crime/advokat-na-banevi-zaporyt-e-za-okolo-86-mln-lv-ne-tozi-kojto-objavi-prokuraturata-news_1410194.html", "text": "      Стойността на запорираното имущество на Баневи от съда не е това, което е прокуратура, заяви един от адвокатите на Баневи Милко Пенчев, предаде кореспондентът на БГНЕС.      Апелативният съд в Бургас допусна запорирането на имущество на семейство Баневи на обща стойност 141.8 млн. лв., съобщи Специализираната прокуратура. Целта е да бъде обезпечен бъдещ иск за конфискация на антикорупционната комисия (КПКОНПИ)“.  Това не отговаря на истината, твърди Пенчев.   Информацията публикувана в публичното пространство не е вярна, запорът е за около 86 милиона. Работи се в момента, делото е в Специализирания съд. Това е мега процес, който ще продължи дълго време, категоричен е адвокатът. По думите му интерес представлява подходът, предприет от обвинението  и голяма част от внесеното от прокуратурата няма да издържи в съда. Престъпленията по чл.255 – данъчни престъпления, според него няма да издържат като обвинения.  Следващото дело по процеса срещу Баневи е насрочено за 17 декември. ", "date": "2019.11.27", "title": "Адвокат на Баневи: Запорът е за около 86 млн. лв., не този, който обяви прокуратурата"}
{"url": "https://www.actualno.com/politics/parlamentyt-prie-promeni-v-dopk-kasaeshti-transgranichnite-danychni-shemi-news_1410215.html", "text": "      Парламентът прие промени в Данъчно-осигурителния процесуален кодекс на първо четене, касаещи трансграничните данъчни схеми.      „За“ промените гласуваха - 114 , „против“- 3 и „въздържали се“ -1 , с което бяха приети. Измененията са в съответствие с европейска директива.   Със законопроекта се въвежда механизъм за предоставяне на информация за трансгранични данъчни схеми, при които съществува потенциален риск от избягване на данъчно облагане и за автоматичния обмен на информация за тези схеми между държавите членки.\r\nДепутатите ще се занимаят и с изменения в Закона за платежните услуги и платежните системи, които ще бъдат подложени на първо гласуване. Голяма част от промените транспонират европейска директива.  Други промени са свързани с осигуряване на възможност за допълнителна проверка при лицензиране или при придобиване на контрол върху участието в капитала на платежна институция, съответно дружество за електронни пари, за спазване на определени законови изисквания от лица, притежаващи под 10 % от капитала.\r\nЧаст от текстовете са свързани уреждането на изискванията към защитните мерки, прилагани от платежните институции и дружествата за електронни пари, както и редът за разглеждане на жалби от БНБ и доставчик на платежни услуги. ", "date": "2019.11.27", "title": "Парламентът прие промени в ДОПК, касаещи трансграничните данъчни схеми"}
{"url": "https://www.actualno.com/europe/novata-evropejska-komisija-naj-posle-e-fakt-news_1410248.html", "text": "      С  461 гласа \"за\", 157 \"против\" и 89 въздържали се на новата Европейска комисия. Екипът на Урсула фон дел Лайен беше подкрепен от от Европейската народна партия (ЕНП), Прогресивния алианс на социалистите и демократите(ПАСД) и бившия Алианс на либералите и демократите в Европа (АЛДЕ), сега известен като \"Обнови Европа\". \"Зелените\" се въздържаха, а крайнолевите и крайнодесните формации бяха против.      Пълния състав на ЕК вижте .   Непосредствено преди гласуването представените в ЕП партии се изказаха отново в обратен ред – от най-малките към най-многочислените. Според крайнолевите и крайнодесните, комисията \"Фон дер Лайен\" не изразява желанията на европейските граждани и е натрапена отгоре-надолу от един \"смехотворен и нелегитимен\" парламент. \"Зелените\" бяха по-умерени в критиките си, но и по-взискателни в очакванията си към новата Комисия. \"Не сме сигурни, че обещаното ще бъда последвано от конкретни действия. Всяка инициатива за екологичносъобразно и социално гарантирано бъдеще ще подкрепим, но всеки път, когато бъркате, ние ще бъдем срещу вас. Искаме да внимавате, ето защо не ви показваме червена карта,  но ще се въздържим от гласуване\", заяви председателката на групата Ска Келер.\r\nСпоред \"Обнови Европа\", които изразиха подкрепа, никоя Комисия до момента не е спазвала в такава стерен принципа за равнопоставеност на половете и защитавала на принципите на правовата държава. \"Ще подкрепи вашата комисия, обаче това не е празен чек. Всички предизвикатерлства, свързани с околната среда и правовата държава, трябва да бъдат посрещнати. Ще следим много внимателно дали всеки комисар има визия за Европа и дали работи със страст\", обещаха либералите.  От ПАСД очакват от Европейската комисия да действа смело и отговорно. \"Ще ви позволим да правите грешки, но не и да бездействате. Ще контролираме и ще си сътрудничим\", заявиха социалистите.\r\nЕНП оцени високо представянето на силния екип от страна на Урсула фон дер Лайен. Мартин Вебер още веднъж изрази безрезервната подкрепа към новата комисия от страна на най-голямата партия в ЕП. \"Имаме шанс да дадем мандат на една силна комисия, която получава от нас едно твърдо \"да\", за да действаме заедно за една силна обединена Европа\", каза той.\r\nПредседателят на ЕП Давид Сасоли обяви, че обяснения за вота  ще има утре в парламента, а те могат да бъдат представени и в писмен вид.       По-рано днес Урсула фон дер Лайен представи екипа си. Тя съобщи по време на изслушването, че . Това е третата промяна на име на ресор, след скандала с ресора на зам.-председателя Маргаритис Схинас, \"Промотиране на европейския начин на живот\", след като в оригинал беше \"Опазване на европейския начин на живот\".\r\n\"Културата и образованието са това, което свързва историята ни с нашето бъдеще. Те ни правят уникални - нашата душа, култура, разнообразие, наследство. Знам, че с Мария Габриел те са в сигурни ръце. Затова се радвам да съобщя, че нейният ресор ще бъде преименуван на комисар по иновациите, изследванията, културата, образование и младеж\", заяви председателят на ЕК.\r\nКато един от основните си приоритети тя обяви твърдата решимост на екипа си за борба с климатичните промени. \"В областта на климата светът има нужда от лидерство, въпросът е екзистенциален. 85% от хората работят в крайна бедност, уязвими са от тези промени. Венеция е под вода, Португалия гори, нямаме нито минута за губене, когато говорим за борбата с измемението на климата. За нас климатичните промени са екзистенциално предизвикателство\", заяви Фон дер Лаейн. Тя обеща да се погрижи за осигуряването на средства за адаптирането на икономиките към по-ниско потребление на фосилни горива.\r\nПървата жена-председател на Европейската комисия изтъкна като предимство на екипа си равнопоставеността на половете. \"Екипът произхожда от различни държави, хора с ралични професии. Има почти толкова жени, колкото и мъже, само една жена ни липсва, за да постигнем истински баланс на пола. Всеки член на моята комисия за първи път ще участва в кабинет с равенство на половете. За първи път ще постигнем такова равенство на всички нива. Ще работим като един екип в интерес на Европа\", заяви тя. По време на дебатите от Евпорейската народна партия също акцентираха на това равенство и заявиха подкрепата си за Урсула фон дер Лайен. От Партията на европейските социалисти обаче обещаха, че ще бъдат изключително взискателни към бъдещата комисия по отношение на многогодишната фенансова рамка и социалната политика. \"Макар че ще получите по-голяма подкрепа от ПАСД отколкото през юли\", подчерта в изказването си председателят на ПЕС Сергей Станишев. Ска Келер от \"Зелените\" обаче заяви, че парламентарната ѝ група няма да подкрепи комисията заради половинчатостта на мерките за борба с промените на климата и в социалната сфера.\r\nНовата комисия започва мандата си без на Обединеното кралство, мотивирайки се с извънредните избори. Три страни - Унгария, Румъния и Франция пък трябваше да представят нови кандидати, след като унгарецът Ласло Трочани и румънката Рована Плумб бяха уличени в конфликт на интереси, а французойката Силви Гулар не бе одобрена от парламентарните комисии по индустрия и вътрешен пазар след второ изслушване.      В понеделник новият състав на Европейската комисия . Според наблюдатели обаче новата Комисия няма да взема ключови решения по каквито и да било въпроси, докато не бъде изяснен въпросът с британския комисар, тъй като може да бъде уязвима юридически. ", "date": "2019.11.27", "title": "Новата Европейска комисия най-после е факт"}
{"url": "https://www.actualno.com/crime/cacarov-razporedi-razsledvane-na-incidenta-v-pirogov-news_1410225.html", "text": "      По повод настъпилия в ранните часове на 27.11.2019 г. инцидент в УМБАЛСМ „Н. И. Пирогов”, при който починаха двама пациенти, Софийска градска прокуратура образува наказателно производство за установяване на причините за възникване на инцидента и настъпилата смърт на двамата пострадали, съобщиха от пресцентъра на прокуратурата.      Досъдебното производство се води за причиняване на смърт на повече от едно лице, поради незнание или немарливо изпълнение на правно регламентирана дейност, представляваща източник на повишена опасност- престъпление по чл. 123 ал.3 от НК.   Незабавно след възникване на инцидента и уведомяването на прокуратурата е създадена организация и са предприети процесуално-следствени действия от разследващи екипи, ръководени от СГП. По разпореждане на главния прокурор Сотир Цацаров разследването се провежда от следователи от Национална следствена служба, които към момента извършват оглед на местопроизшествието с участието на вещи лица и експерти по пожарна безопасност.\r\nРазпитват се свидетели, както и се изземва документация от лечебното заведение, уточняват от държавното обвинение.   ", "date": "2019.11.27", "title": "Цацаров разпореди разследване на инцидента в \"Пирогов\""}
{"url": "https://www.actualno.com/varna/eto-kak-se-izbirat-hrani-i-napitki-za-kryvodariteli-news_1410216.html", "text": "      Образец за осигуряване на подкрепителни храни и напитки е направил Районният център по трансфузионна хематология – Варна.      По закон хората, които даряват кръв, получават от съответния кръвен център торбичка със сладки и безалкохолни. Целта, с която се прави това, е да дадат на консумиращия ги бърз приток на енергия, бързо възстановяване обема на циркулираща кръв на кръводарителя. Те трябва да са с общо тонизиращо и хидратиращо действие. Дават се предимно шоколадови изделия, безалкохолни, кофеиносъдържащи напитки, натурални сокове.\r\nОбичайно в торбичките слагат по няколко шоколада – три-четири на брой, три-четири шоколадови вафли, едно-две безалкохолни. Кафето или се дава на момента, в който приключи кръводаряването, или слагат разтворимо кафе в торбичката. И обичайно всичко това е с изключително ниско качество и почти не става за консумация.\r\nНо, има и добри изключения.  Примерът е от РЦТХ – Варна. За 11 000 кръводарители там са предвидили 88 000 лева с ДДС. Това прави по 8 лева, предвидени за продукти в торбичката на всеки.\r\nИнтересни са и критериите за избор на изпълнител:  65% тежест има качеството на предложените в пакета продукти по отношение на хранителния им състав; Остатъчният срок на годност на най-малотрайния продукт е с 15% тежест; Срокът на доставката – 10%; Естетичният и оригинален вид на опаковката – 10%.\r\nЦената е с 0% тежест!    И точно тези критерии довеждат до избора на фирма, която ще окомплектова пакети с течен шоколад „Финети“, шоколад „Милка“, тъмен шоколад „Swееt +“, соленки „Златна Добруджа“, истинска „Кока Кола, а не менте, плюс фреш от портокал. Има също разтворимо кафе, захар, чаша за еднократна употреба и бъркалка. ", "date": "2019.11.27", "title": "Ето как се избират храни и напитки за кръводарители!"}
{"url": "https://www.actualno.com/curious/twitter-razchistva-neaktivnite-akaunti-ot-11-dekemvri-news_1410209.html", "text": "      Twitter започва голяма чистка на неактивни акаунти в мрежата. Акцията започва на 11 декември, обявиха от компанията. Компанията приема за \"бездействие\" това, дали човек е влязъл или не веднъж през последните шест месеца.      В момента от платформата изпращат имейли до потребители на акаунти, които ще бъдат  засегнати. Пред крайния срок всички ще получат втори имейл с предупреждение.     Затова под заплаха са всички акаунти, които не са били активни над 6 месеца.  Ако до 11 декември тези потребители не влязат в тях, те ще бъдат  изтрити. Ще бъдат изтривани и акаунти на починали потребители, които, разбира се, са спрели да  публикуват на сайта.\r\nЗа първи път Twitter премахва неактивни акаунти в такъв голям мащаб. Социалната мрежа не е съобщила колко текущи  акаунти отговарят на   критериите, въпреки че се очаква цифрата да бъде в  много милиони.  Сайтът обяви, че прави това защото потребителите, които не влизат, не  са в състояние да се съгласят с актуализираните му политики за  поверителност.\r\nГоворителят на Twitter обясни също, че така ще се премахнат и латентните последователи на активните акаунти, което ще повиши доверието в системата и ще премахне ненужното усещане за важност у потребителя. Първата партида изтрити акаунти ще включва регистрираните извън  САЩ.      Някои потребители заподозряха в акцията освобождаване на имена иза нови акаунти, от Twitter отрекоха целта да е освобождаването на потребителски имена. Въпреки това, по-рано недостъпни потребителски имена ще започнат да се появяват след 11 декември, но това ще бъде постепенен процес, започващ от потребители извън САЩ.    След като приключи с неактивните акаунти компанията възнамерява да разчусти у тези, в които хората са влезли, но не \"правят нищо\" на платформата.  ", "date": "2019.11.27", "title": "Twitter разчиства неактивните акаунти от 11 декември"}
{"url": "https://www.actualno.com/health/hormonite-na-shtastieto-i-kak-vyzdejstvat-na-tjaloto-news_1410205.html", "text": "       зависи от хормоните в организма ни. Когато сме щастливи, сме уверени, привлекателни, здрави и общителни. В състояние на радост и удоволствие по-малко се дразним и по-адекватно анализираме текущите ситуации. Много хора знаят, че настроението ни зависи от хормоните.       Знаете ли кои са хормоните на щастието?               Серотонинът участва в централната нервна система и засяга усещането за болка, сън и сексуален живот, както и емоционални състояния. Когато дните станат по-дълги и светли, серотонинът подобрява настроението ни и поема контрола. В зимата сме по-засегнати от хормона мелатонин, който ни осигурява добър сън.\r\nСеротонинът  е хормон, свързан със сезонните ритми. Производството му зависи от продължителността на дневната светлина.\r\nПолзите от серотонина:  този хормон е отговорен за емоционалната стабилност и добро настроение. Той не дава възможност да се мотивира и да „скача“ на настроението ни. С адекватното производство на серотонин, умствените и умствените способности се подобряват. Напротив, при недостиг на хормон спада настроението, се появява инхибиране, забиване на дреболии и празни действия, депресия. При критични психоемоционални състояния липсата на серотонин може дори да доведе до самоубийство. Психологическите проблеми се отразяват на физическото здраве.   Намалява производството на хормони от  продължителна липса на слънце. Ето защо в страни като Великобритания и Дания, където има малко слънце, депресивните условия са по-често срещани при хората. Липсата на хормон се компенсира от факта, че в тези страни периодите на ваканция са 2 пъти годишно, така че хората по-често да пътуват до слънчеви страни и да компенсират нуждата от серотонин.\r\nУвеличава производството на хормони: серотонинът се намира в храни, съдържащи протеини: яйца, риба, телешко и говеждо месо, агнешко, свинско, ядки, бобови растения (боб, грах, соя) и тъмен шоколад. Беше отбелязано също, че повишава нивото на серотонинов доматен сок. Той е нискокалоричен, но е препоръчително да не прекалявате с него, тъй като високата консумация на доматен сок влияе негативно на бъбреците. Ако консумирате всички горепосочени храни, но всички рано усещате някакъв дисонанс в емоционално състояние, обърнете внимание на състоянието на тялото си. Хроничните заболявания в стомашно-чревния тракт, могат да повлияят на абсорбцията на основни вещества и производството на хормони. В онези сезони, когато има малко слънце, можете да увеличите нивото на серотонин в тялото, като за известно време сте заминали за топла слънчева страна.   Един от признаците на липса на серотонин може да е постоянно желание да се яде нещо сладко, особено брашно: сладкиши, пайове, сладкиши. Това обяснява и факта, че при стрес и хронична умора искате да хапнете някои „вкуснотии“. Тези продукти, въпреки че повишават нивото на серотонин, но не за дълго. Освен това, ако постоянно се поглезите с „сладкиши“, можете да „направите“ още по-голяма депресия, свързана с наднорменото тегло.\r\nДопаминът е най-важният невротрансмитер, отговорен за чувствата на удоволствие, еуфория и релаксация. Неговата задача е да регулира работата на вътрешните органи и да предава импулси към мускулите. В комбинация с чист въздух и движение, той, заедно със серотонин и адреналин, образува прекрасна комбинация от жизненост и настроение. Допаминът се произвежда по време на секс, хранене и дори прием на лекарства, но оргазмът е най-мощният източник на този хормон.\r\nДопаминът  е хормон на радостта и удоволствието, нарича се още хормонът на мотивацията. Той е и антагонист на пролактина - хормона на стреса, нервността.   Ползите от хормона: допаминът се произвежда като „възнаграждение“ за извършеното действие: чувстваме прилив на сила, удоволствие от направеното. Следователно този хормон се свързва с мотивацията. Той ни тласка към постижения, подвизи, към нови интересни неща.\r\nУвеличава производството на хормони:  допаминът се произвежда директно от хипофизата, така че производството му не е свързано с консумацията на продукти. Голямо количество допамин се произвежда при редовен секс. Също така този хормон се свързва с това, което обичате, хобита, спортуването. Производството на този хормон се стимулира дори със спомени за някои приятни неща, ситуации, сексуални сцени.\r\nИ трите вида хормони са взаимосвързани. Всички дават състояние на щастие, радост, удоволствие. За правилното производство на всички тези хормони е препоръчително да се спазва адекватна физическа активност, ежедневие, да се разхождате много на чист въздух, да правите секс (за любов и удоволствие), да се храните рационално, да правите това, което обичате.\r\nНорепинефринът се произвежда от допамин с участието на ензим. Интензивно се синтезира в ситуации на психически стрес или висока физическа активност, както и при слушане на добра музика и ядене на любимата ви храна. Този хормон повишава концентрацията и бдителността, грижи се за тонуса и енергията и повишава мотивацията.\r\nЕндорфините действат като естествено облекчаващо болката и се екстрадират най-интензивно при тежки наранявания. Този хормон притъпява болката и кара тялото да се опиянява. Той, също така регулира глада, настроението и производството на полови хормони. Ендорфините също се произвеждат по време на интензивни спортове. Те облекчават симптомите на умора и спортистите получават така наречения „втори вятър“. Ендорфините  са може би най-известните хормони на щастието и удоволствието.   Ползите от ендорфините: тези хормони правят живота ни по-забавен, по-радостен, поддържат в настроение. При достатъчно количество ендорфини тревожността изчезва, стресът намалява, болката се притъпява, регулира се кръвното налягане и умствените процеси се ускоряват. Ендорфините помагат в борбата с депресията, облекчават хроничната умора.\r\nНамалява производството на хормони: нерационално разпределение на работа и почивка, инфекциозни заболявания, слаб имунитет, физическо и емоционално изгаряне, психични разстройства.\r\nУвеличава производството на хормони: някои продукти стимулират производството на ендорфини: банани, шоколад, портокали, грозде, ягоди. Тези храни се препоръчва да бъдат включени в диетата ви. Благодарение на тях нивото на хормоните се повишава за кратко време, така че е необходимо да се засили производството на хормони по други начини. Популяризира производството на ендорфини, в допълнение към продукти, физическа активност, престой в природата, секс (ако е в удоволствие).\r\nУчените единодушно определят фенетиламин като хормон на любовта. Възможно е да има както физически, така и психологически причини за появата му в тялото. Например, фенетиламин се произвежда по време на силови, продължителни тренировки. Той създава опияняващо усещане за щастие у спортистите. Но той е отговорен и за „бученето в стомаха“, сърцебиенето, което усещаме при влюбване.\r\nОкситоцинът е най-известен с влиянието си, върху връзката между родители и деца. Този хормон стимулира раждането и секрецията на мляко по време на кърмене. В допълнение, окситоцинът намалява стреса, страха и засилва чувството за благополучие. Той повишава способността ни да се поставим на мястото на друг. ", "date": "2019.11.27", "title": "Хормоните на щастието и как въздействат на тялото"}
{"url": "https://www.actualno.com/sofia/uvelichavane-na-danycite-na-kolite-i-vyrhu-imotnite-sdelki-v-sofija-predloji-fandykova-news_1410238.html", "text": "       Столична община увеличава данъка за възмездно придобиване на имущество от 2.5% на 3%, ще увеличи и данъците за автомобилите.       Новината съобщи кметът на София Йорданка Фандъкова на пресконференция във връзка с направените предложения за промени в Наредбата за определяне на размера на местните данъци на Столичен общински съвет (СОС).\r\nГрадоначалникът очаква с увеличаването на данъка за възмездно придобиване на имущество около 20 млн лв. допълнителни приходи в бюджета, с които да се гарантира ремонта на кварталните улици и тротоари . Тя посочи, че половината от събраните средства ще бъдат предоставени на районните кметове.   Фандъкова призова гражданите на София да подкрепят мерките на общината, за да може да се работи за подобряване на въздуха.  С цел подобряване качеството на въздуха кметът на столицата внася предложение за увеличаване данъка на автомобилите с най-ниските екологични стандарти и в зависимост от мощността на автомобилите . Най-замърсяващите коли да заплащат повече пари и за това градоначалникът предлага за колите със стандарт 0, 1, 2, 3 и 4 горната граница да бъде определена със закон.\r\nДанъкът за колите с екостандарти 5 и 6 се запазва, като той в момента е най-ниският. З а колите с най-малка мощност увеличението ще бъде от 3 до 10 лева с по-ниските еко стандарти. За автомобилите с до 100 конски сили увеличението е между 7 и 40 лева. До 40 лева увеличение ще бъде за еко стандартите - 0, 1 и 2, а със стандарт 3 - 4 увеличението ще бъде със 17 лева.    Фандъкова очаква с увеличението на данъка на автомобилите приходите да достигнат до 18 млн. лв. през 2020 г. Те ще бъдат насочени към подобряване на градския транспорт и възстановяване на паркове и градини и озеленяване .    Градоначалникът обаче не очаква много хора да оставят автомобилите си , а на това Столична община смята да отговори с мерки като подобряване на градския транспорт, подобряване на разписанието и завеждащ транспорт.\r\n\"Трябва да разберем, че трябва да се вземат мерки, ако искаме да намалим трафика. Когато колите се увеличават, това означава по-мръсен въздух\", подчерта кметицата. По думите й, който замърсява, трябва да плаща повече.\r\nСтолична община няма да променя данъка върху недвижими имоти, както и таксата на битовите отпадъци.    В Пловдив пък от 1 януари, която ще се отрази с С 14.40 лв. годишно повече на домакинство. Данък придобиване на имот се увеличава от 2.5 на 3%, скача и туристическият данък. Обещаното понижение на данък МПС, който в Пловдив е сред най-високите в страната, ще се случи, но само за притежателите на нови автомобили с еврокатегория 5 и 6. При тях данъкът пада с 10%. При фирмите такса битова смет не се увеличава, тя и без това е доста по-висока от тази на физически лица. ", "date": "2019.11.27", "title": "Увеличаване на данъците на колите и върху имотните сделки в София предложи Фандъкова"}
{"url": "https://www.actualno.com/asia/kitaj-dejstvijata-na-sasht-podkopavat-mejdunarodnata-sistema-za-kontrol-na-oryjijata-news_1410236.html", "text": "      Чрез своите действия и външна политика САЩ подкопават сегашната система на международен контрол върху оръжията. Това предупреди заместник-министърът на външните работи на Китай Ма Джаосуй след среща с руския си колега Сергей Рябков, предава \"Фокус\".      \"Те (САЩ –бел.р.) излизат от редица споразумения и провеждат едностранна политика, засилвайки конкуренцията между големите държави и публично наричат Китай и Русия основните стратегически конкуренти, оказвайки натиск върху двете с всички сили\", коментира официалният представител на Пекин.   \"Тези действия не само подкопават следвоенната международна система за контрол на оръжията, но също така нанасят сериозни щети на глобалната стратегическа стабилност\", подчерта заместник-ръководителят на китайското външнополитическо ведомство. ", "date": "2019.11.27", "title": "Китай: Действията на САЩ подкопават международната система за контрол на оръжията"}
{"url": "https://www.actualno.com/politics/deputatite-prieha-izmenenija-v-zakona-za-platejnite-uslugi-i-platejnite-sistemi-na-pyrvo-chetene-news_1410255.html", "text": "      Парламентът прие изменения в Закона за платежните услуги и платежните системи на първо четене.      Голяма част от промените транспонират европейска директива.   Други промени са свързани с осигуряване на възможност за допълнителна проверка при лицензиране или при придобиване на контрол върху участието в капитала на платежна институция, съответно дружество за електронни пари, за спазване на определени законови изисквания от лица, притежаващи под 10 % от капитала.\r\nЧаст от текстовете са свързани уреждането на изискванията към защитните мерки, прилагани от платежните институции и дружествата за електронни пари, както и редът за разглеждане на жалби от БНБ и доставчик на платежни услуги.   ", "date": "2019.11.27", "title": "Депутатите приеха изменения в Закона за платежните услуги и платежните системи на първо четене"}
{"url": "https://www.actualno.com/smolyan/socialnite-v-smoljan-na-stachka-iskat-40-po-visoki-zaplati-news_1410239.html", "text": "      Едночасова обявиха днес служителите и работниците в дирекция „Социално подпомагане“ в Смолян днес. Те стачкуваха от 10 до 11 часа и съобщиха, че предприемат протестни действия.      В дирекцията работят 43-ма служители в отделите „Закрила на детето“, „Социална закрила“ и „Индивидуална оценка на хора с увреждания и социални услуги“. От тях социални работници са 26 на брой, в това число от изнесените работни места в Баните и Чепеларе.\r\nСтартовата заплата на новоназначен социален работник е в размер на 650 лв., като чистата сума за получаване след законоустановените удръжки е в размер на 504.39 лв.\r\nРаботещите в ДСП – Смолян, се присъединяват към исканията за увеличение на основните работни заплати и залагане на образователна степен  „бакалавър“ за длъжност социален работник.  Тяхното искане е за 40% базово увеличение на основната работна заплата на социалните работници и служители.\r\nКъм момента на  длъжност социален работник  може да постъпи и човек със средно образование, без изискуем стаж.\r\n„В същото време ние работим със сложна нормативна уредба, която касае отпускане на финансови помощи, предоставяне социални услуги, закрила на детето и хора с увреждания. Работим с контингент, обхващащ уязвими групи от обществото, като лица без образование – неграмотни, хора с увреждания, деца в риск и други, поради което длъжността „Социален  работник е нежелана и непривлекателна. Ние искаме достойно заплащане за положения от нас труд, който в много от случаите  е тежък и при извънредни условия“, се казва в обръщението им до управляващите.    Целта на протеста е да се промени отношението както на обществото, така и на управляващите към работещите в социалната сфера. ", "date": "2019.11.27", "title": "Социалните в Смолян на стачка, искат 40% по-високи заплати"}
{"url": "https://www.actualno.com/curious/3-te-zodii-koito-shte-skluchat-brak-prez-2020-godina-news_1410166.html", "text": "                     Близнаците, които вече имат редовен партньор и за момента, успяват да вървят ръка за ръка в много неприятности и трудни периоди. През 2020 г. за кратко време представителите на знака ще разберат, колко много се нуждаят да обичат любим човек. Вече има любов, емоционална близост, физическа - преди всичко. Така, че защо да не опитат? Време е да направите предложение или да кажете плахо \"Да!\" и вземете годежния пръстен. Близнаците, които все още са несемейни, могат да се срещнат със своя мъж на мечтите, през първите месеци на следващата година. В същото време няма да отлагате решението за легитимиране на връзката, тъй като ще разберете, че се вписвате заедно като парчета от пъзел.         За много Стрелци 2020 г. ще бъде година на любовта. Вярно е, че някои съмнения и колебания не могат да бъдат избегнати. Те ще са особено осезаеми в самото начало на годината. Заедно с любимия човек ще обсъждате планове за близкото бъдеще, докато психически рисувате картина на семейното си щастие. В крайна сметка ще стигнете до извода, че не може да живеете един без друг. Жените Стрелец ги очаква много оригинално предложение, от което няма да могат да се откажат. Личният ви живот ще се развива бързо, давайки много нови вълнуващи емоции.  ", "date": "2019.11.27", "title": "3-те зодии, които ще сключат брак през 2020 година"}
{"url": "https://www.actualno.com/curious/smisylyt-na-jivota-za-vsjaka-zodija-news_1410169.html", "text": "      Всеки човек сам решава, за какво да живее и какви цели да постигне. Тук не може да има универсален отговор. Някой живее в името на децата, за някой основното е собственото му творчество, а някой търсят, само своя смисъл в живота.      Ето и, какво според астролозите е смисълът на живота за всеки от представителите на :    Жаждата за откритие е основният движещ мотив за представителя на зодия Овен. Придобиването на нови знания е основната цел. Приключения и пътувания, хора и събития, нови места - това е, което вдъхновява и прави Овена щастлив. Новите знания са много важни за Овните. Те се стремят да ги получат, през целия си живот.   Желанието да намерите своята любов е това, което движи многото действия у Телеца. Да ​​срещне истинска сродна душа е смисълът на живота за представителите на този зодиакален знак. За да усети пълнотата на живота и да покажете най-прекрасните си качества, Телецът трябва да е до любим човек.         Постигането на дълголетие е много важно за Близнаците. Никога не губят сърце, винаги остават оптимисти. Най-важната цел за представителите на това съзвездие е да научат нови идеи и да предадат тези идеи на други хора. Целта на Рака се определя от неговите духовни качества. За него е важно да помага на хората, през целия си живот. Раците са отзивчиви, затова се стремят да дават, както материални, така и духовни ценности.     ", "date": "2019.11.27", "title": "Смисълът на живота за всяка ЗОДИЯ"}
{"url": "https://www.actualno.com/society/seizmolog-trjabva-da-bydem-podgotveni-za-zemetresenija-news_1410174.html", "text": "      Вторичните продължават и това е съвсем нормално. Тяхната сила намалява и магнитудът става все по-нисък. Последният регистриран такъв трус е малко преди 6 ч. тази сутрин, обясни Петя Трифонова – сеизмолог от БАН, в интервю за bTV.      „В течение на 24 часа са регистрирани над 50 вторични труса. Беше доста интензивна сеизмичната обстановка, имаше няколко земетресения с магнитут над 5, което допълнително създаде предпоставки за нови разрушения”, посочи сеизмологът.   В България се е усетил само ефектът от основното събитие в Албания – усещанията са били слаби и само по високите сгради, обясни тя.\r\nТрифонова напомни, че България също се намира в сеизмично активна зона. Трябва да бъдем подготвени и да очакваме да се случат такива земетресения, категорична беше тя.  „В Албания преди 40 години е имало и друго голямо земетресение, в западното крайбрежие е доста висока сеизмичната активност. Там има система от разломи, които е ясно, че могат да генерират сериозни събития – такава активност беше наблюдавана вчера”, обясни още сеизмологът.\r\nПо всяка вероятност земетресенията в Албания са предизвикали и труса в Босна и Херцеговина, смята сеизмологът. Според нея огнището, което е активирано в Босна и Херцеговина се намира в същите сеизмични източници – на източната граница на Адриатическата микроплоча.   Проф. Николай Милошев, директор на Националния институт по геофизика, геодезия и география, заяви пред БНТ, че в Босна и Херцеговина има затихване, но не може да се каже категорично, че двете огнища са свързани.    По думите му е логично е след едно такова силно земетресение да има много афтършокове, които да са в границите до 5-5,5 по Рихтер. \r\nПроф. Милошев беше категоричен, че няма нищо изключително и това е нормална сеизмологичност. ", "date": "2019.11.27", "title": "Сеизмолог: Трябва да бъдем подготвени за земетресения"}
{"url": "https://www.actualno.com/burgas/v-burgas-shte-ima-nauchno-izsledovatelski-centyr-po-genetika-i-biotehnologii-news_1410200.html", "text": "      Общинските съветници в Бургас провеждат днес първото си редовно заседание. Според кмета на града Димитър Николов най-важното решение на сесията е свързано с изграждането на Научно-изследователски център по генетика и биотехнологии. С мнозинство точката беше гласувана, а кметът Димитър Николов я коментира така:      „Това е мощен научен проект. Преди една година нямаше да имаме възможност да изградим такъв център. Радвам се, че в Бургас ще се случват изключително важни за страната ни дейности. Ползите са, че чрез високите технологии ще се даде възможност за по-качествена медицина за пациентите в града ни. Ние сме общината, която е инвестирала най-много средства в ин витро. Именно тази лаборатория ще повиши шансовете на младите двойки да имат деца. Учените ще правят важни открития, като има възможност да се създаде и младежка школа. Това е важен проект не само за Бургас, но и за цялата страна“.   Основната цел на проекта е изграждане на съвременна диагностична лаборатория за геномни и метаболомни изследвания. Тя ще осигури достъп на пациентите до постиженията на персонализираната медицина. В рамките на проекта, със средствата на Оперативна програма \"Иновации и конкурентоспособност\", ще бъде осигурено модерно оборудване за лабораторията - секвенатор и съпътстващ специализиран диагностичен софтуер за изследване и проследяване на пациенти с туморна патология, както и друго специализирано оборудване, необходимо за създаването на модерната генетична лаборатория. Другият важен акцент, върху който ще се концентрират дейностите по проекта, е осъществяването на научни изследвания и анализи за разработване на нови методи за оптимизиране лечението на онкоболни пациенти. ", "date": "2019.11.27", "title": "В Бургас ще има Научно-изследователски център по генетика и биотехнологии"}
{"url": "https://www.actualno.com/politics/ot-gerb-dovolni-ot-gotveni-promeni-v-obrazovatelen-zakon-no-ne-posochvat-konkretno-zashto-news_1410148.html", "text": "      Със законопроекта за висшето образование ще дадем принос за по-добро функциониране на образователната система.      Това каза народният представител от ПГ на ГЕРБ Станислава Стоянова по време на дебата по първото четене на Закона за висшето образование.   Стоянова заяви, че е твърдо убедена, че настоящите изменения в законодателството са добри и са в пълен синхрон с действащото право на ЕС.\r\n„Лично аз подкрепям предложените изменения и призовавам всички колеги да направят това“, заяви още Стоянова. Тя посочи, че със законопроекта ще се даде принос за националната кауза.   ", "date": "2019.11.27", "title": "От ГЕРБ доволни от готвени промени в образователен закон, но не посочват конкретно защо"}
{"url": "https://www.actualno.com/analysis/ruska-medija-obvinjava-ukrajna-che-se-gotvi-da-predizvika-gazova-kriza-v-evropa-news_1410100.html", "text": "      Какво ще направи Украйна чрез основната си компания \"Нафтогаз\", ако транзитът на газ от Русия за Европа през украинска територия продължи без договор от 2020 година? Вероятно ще краде! Това е заключението в анализ на руската медия \"Взгляд\" за един от най-сериозните енергийни въпроси в света.      Иронично, руската медия казва, че в ситуацията има и положителен ефект - \"ако по-рано Киев наричаше това контрабанда на газ, сега то се нарича \"газ на неизвестен собственик\".   При липса на транзитен договор, Украйна възнамерява да изпомпва руски газ, предназначен за европейците, в своите хранилища от новата година. Важно уточнение: без договор суровините ще се считат за принадлежащи на неопределен собственик и ще останат в украински подземни резервоари за времето, докато се уредят документите. Това написа във Facebook изпълнителният директор на \"Нафтогаз\" Юрий Витренко.\r\nСпоред \"Взгляд\", ако Русия не подпише нов договор за газов транзит през Украйна от 1 януари, 2020 година, то Украйна де факто няма да позволи на \"Газпром\" да изпълни договорните си задължения с европейски клиенти. А това води до огромни неустойки, които руската страна ще трябва да плати. Имущество на \"Газпром\" ще престане да бъде собственост на \"Газпром\", коментира руската медия.  \"Всъщност Украйна заплашва да спре транзита на руски газ до европейските потребители, ако преговорите не бъдат приключени преди 1 януари 2020 г. И вероятността тристранните преговори за газ да не приключат до този момент съществува\", заяви заместник-ръководителят на Фонда за енергийна сигурност Алексей Гривач.\r\nГривач не изключва ръководството на \"Нафтогаз\" специално иска да прекъсне газовите преговори, за да организира енергийна криза в Европа. Дори ще му е от полза, смята той. Всъщност подписването на ново споразумение съгласно европейските правила означава, че газовата тръба ще бъде отнета от \"Нафтогаз\" и ще бъде прехвърлена на друга компания. Тогава украинският монополист ще загуби значителни приходи от транзита на газ. И ръстът на цените на газа в случай на криза ще окаже полезен за украинците, тъй като все пак ще позволи те да продават скъпо и внесен, и произведен газ в Украйна.\r\nДругият вариант е, че \"Нафтогаз\" не слуша собствения си президент и правителство или дори Европа, а САЩ, които се нуждаят от газова криза и прекъсване на доставките на газ за Европа като никой друг. Европа трябва да се справи със заплахите на \"Нафтогаз\", като напомни на украинските ръководители за транзитните задължения, които те трябва да изпълняват дори без транзитно споразумение съгласно Договора за енергийна харта (ДЕХ), категоричен е Гривач.       От друга страна, ако това е заплаха, тогава е доста глупаво, каза Игор Юшков, водещ експерт от Националния фонд за енергийна сигурност. \"Газпром\" просто няма да доставя газ след 31 декември в украинската система, ако няма транзитен договор. Следователно, \"Нафтогаз\" просто няма какво да изпомпа в своите резервоари\", казва той.\r\nИзявлението на Витренко всъщност може да се разглежда по два начина. От една страна, това наистина може да бъде заплаха: \"Нафтогаз\" никога не е пренебрегвал подобни методи. От друга страна, това може да е вариант за излизане от кризисна ситуация, в случай че няма достатъчно време за подписване на нов договор. Това е опит да се намери възможност да не се спира транзитът, въпреки липсата на договор. \"Как да го тълкуваме не е напълно ясно, имаме нужда от обяснения от украинската страна\", казва Юшков.\r\n\"Ако се има предвид вторият вариант, тогава се очертава конструктивна схема. Ако на 26 декември, както обещава украинската страна, отделна компания ще бъде отделена от \"Нафтогаз\", която ще стане собственик на газотранспортната система, то от този момент ще започне процесът на подписване на ново споразумение за транзит. В този случай може да не са достатъчни пет дни преди новата година за подписване на нов договор. А през 2020 г. ще са необходими допълнителни няколко дни, за да се попълнят всички документи и да се подпише годишно споразумение за транзит. И за тези няколко дни е необходима някаква преходна схема: как да продължи транзита на газ, когато официално все още няма търговски договор\", казва Игор Юшков.\r\nАко \"Нафтогаз\" предлага решение на този проблем, тогава това не е заплаха, а предложение. И вторият вариант е напълно възможен в светлината на последните събития. Първо, тези дни \"Нафтогаз\" за първи път от много години насам конструктивно отговори на официалното предложение на \"Газпром\" за газов договор. Риториката на украинската компания се промени драстично - от мантрата, че няма да има транзит от новата година до готовността \"да работи добросъвестно\" за сключване на нов договор, при това един за транзита и друг за доставките само за Украйна. Позицията на \"Нафтогаз\" значително се доближи до това, което предлага \"Газпром\". Това беше първата стъпка към подписване на нов годишен договор, смята \"Взгляд\". Но остава присъденото от Стокхолмския арбитраж обезщетение за \"Нафтогаз\", дължимо от \"Газпром\" - 3 млрд. долара (с лихвите), за които руската компания не иска и да чуе да плаща и поставя като условие за нов договор това задължение да бъде отписано. Възможно е този дълг да бъде изплатен през новата цена на руския газ директно за Украйна, като руският президент Владимир Путин намекна за 20-25% отстъпка.\r\nКакво е положението с газовия договор между Русия и Украйна - припомнете си в !      Превод:   ", "date": "2019.11.27", "title": "Руска медия обвинява Украйна, че се готви да предизвика газова криза в Европа"}
{"url": "https://www.actualno.com/balkani/premieryt-na-albanija-objavi-izvynredno-polojenie-news_1410149.html", "text": "       Министър-председателят на Албания Еди Рама свика правителството си на спешна среща в сутрешните часове на деня, след която обяви въвеждането на извънредно положение в страната във връзка с опустошителното земетресение от 6,4 по скалата на Рихтер, регистрирано в ранните часове на вторник , съобщава електронното издание на прищинския ежедневник Koha Ditore, цитирано от \"Фокус\".      \"Днес ще обявим извънредно положение въз основа на Конституцията и съответното законодателство. Предвид естеството на проблема и ситуацията, това ще бъде извънредно положение по периметъра на двата най-засегнати района - Дуръс и Тирана. Извънредното положение не е просто въпрос на финанси, а серия от мерки; то ще означава получаването или създаването на ново ниво на управление на ситуацията за период от 30 дни\", поясни Рама.   Към настоящия момент е , 657 ранени и 45 спасени.\r\n\"Земетресението е предизвикателство за нашето общество, за държавата ни, за нашето правителство и за нацията ни като цяло. Без да преувеличавам, трябва да подчертая от самото начало незабавния и значителен отговор на целия Министерски съвет, а също и на органите за гражданска помощ, на държавната полиция, въоръжените сили и на националните служби за извънредни ситуации. Това беше един от най-мрачните моменти в нашия живот. Може да се каже, че всички хора в униформа на са свършили героична работа\", увери Рама.  След това той изрази благодарност, уважение и благодарност към всички военнослужещи, участващи в операцията по издирване и спасяване на оцелели, които рискуваха живота си, за да спасят животи.\r\nАлбанският премиер благодари и на страните, които изразиха солидарност към Тирана в трудния за нея момент. \"Впечатляваща солидарност в пълния смисъл на думата от целия ни народ и от приятелите и партньорите на страната ни. Трябва да изразя безгранична благодарност за наистина дълбоко успокояващите реакции на посолствата на САЩ и ЕС\", завърши Рама.    ", "date": "2019.11.27", "title": "Премиерът на Албания обяви извънредно положение"}
{"url": "https://www.actualno.com/society/rumen-radev-stefan-danailov-ostava-nash-uchitel-po-neprestoreno-ricarstvo-news_1410188.html", "text": "      „Стефан Данаилов беше и си остава наш учител по непресторено рицарство. Нашата морална скала, която не отстъпи нито веднъж от достойнството, и на всеки успя да покаже колко силна е светлината на обичта“.      Това заявява президентът Румен Радев по повод загубата на един от най-обичаните актьори на нашето съвремие – проф. Стефан Данаилов, съобщиха от прессекретариата на държавния глава.   Президентът и вицепрезидентът Илияна Йотова поднасят съболезнования на семейството, близките и приятелите на големия актьор.\r\n„Едва ли можем да си представим българското кино и театър без неговия талант и обаяние“, отбелязва държавният глава и подчертава, че легендарният артист е бил изпълнен с усещане за дълг към околните и не е останал безразличен към ежедневието на българите.  „До последния си час Стефан Данаилов се вълнуваше от проблемите на България и вярваше, че има какво да даде, за да бъдат по-добри дните на нашия народ“, заявява президентът Радев.\r\n„Дано всички, които се докоснахме до силния човек Стефан Данаилов, да сме успели да почерпим поне частица от неговата вяра, енергия, жажда за живот и справедливост, смелост, непримиримост.   Дано сме се научили да не се предаваме, да не се страхуваме да казваме със силен глас истините, в които вярваме“, заявява вицепрезидентът Илияна Йотова и посочва, че поколенията българи, имали честта да живеят в едно време с великия Ламбо, са щастливци.    Вицепрезидентът припомня думите на актьора „Забранил съм на всички да ме жалят“ и подчертава, че той с ведрото чувство за хумор и непоправим оптимизъм винаги е преминавал изпитанията на съдбата. ", "date": "2019.11.27", "title": "Румен Радев: Стефан Данаилов остава наш учител по непресторено рицарство"}
{"url": "https://www.actualno.com/analysis/ekspert-bylgarija-e-sred-trite-naj-golemi-kanala-za-trafik-na-heroin-kym-evropa-news_1410170.html", "text": "      България продължава да е един от трите големи канала за трафик на хероин към Западна Европа от Турция. Това заяви пред БНР Тихомир Безлов от Центъра за изследване на демокрацията.      Той не вижда нищо ново в новия доклад за европейския пазар на забранени вещества, изготвен от Европейския център за наблюдение на наркотиците и полицейската служба Европол.   Безлов обясни, че основният проблем при европейските страни е, че за разлика от САЩ те не се опитват да ограничат доставките в Латинска Америка - нямат свои специални служби, които да работят при доставчиците, поради което влиянието им върху доставките е значително по-ограничено. Според него проблемът е липсата на единни служби и на финансиране.\r\nАнализаторът отбеляза, че при хероина се отчита спад на потреблението с дългосрочна тенденция. Намалявали и залавянията по пътя на хероина за разлика от кокаина, при който се наблюдавал ръст на потреблението.  Той посочи, че страната ни е отделяла значителни ресурси за ограничаване на хероиновия трафик, като е имало години с до два тона залавяния.\r\nВ периода 2009-2010 г. обаче митниците и МВР пренасочили голяма част от този ресурс към разрешаване на кризата с незаконните цигари, която ощетявала бюджета. По тази причина по данни на Безлов залавянията спаднали до едва 200-300 кг годишно.   \"С отминаване на вълната цигари очевидно се отделиха повече ресурси на българската граница и през последните три години можем да видим, че растат залавянията, отбеляза той, допълвайки, че това е в интерес на Европа. По негови думи у нас хероиновата епидемия е отминала през 2001 - 2002 г.     ", "date": "2019.11.27", "title": "Експерт: България е сред трите най-големи канала за трафик на хероин към Европа"}
{"url": "https://www.actualno.com/burgas/dobrovolci-ot-cjalata-strana-se-sybirat-za-da-zalesjat-mjasto-izpepeleno-ot-pojar-news_1410150.html", "text": "      Нова гора ще бъде засадена в района на село Изворище край Бургас. През месец август 2017 година пожар унищожи над 4000 декара гора , която е създавана в продължение на 40 години . Само за два дни хълмът се е превърна в голо място, без никаква растителност.      Две екоорганизации \"Зелена Странджа\" и са решили да се обединят и да променят нещата, като организират засаждане на нови дръвчета на мястото на оголелия хълм. разговаря с председателя на \" \" Владимир Димитров за подробности около акцията: “Тази акция се прави съвместно с . Така тя става национална, ще дойдат хора от цялата страна. Нашите партньори от София ще донесат инструменти и ще се включат, ще помогнат. Всички участници са доброволци и това важи за всичките ни акции. Мястото, където гората е изгоряла, вече е разчистено от служители на ТП ”Държавно горско стопанство – Бургас“. Те са залесили няколкостотин декара гора и са подготвили нови терени, където ние ще залесим 5-6 декара“.\r\nРазсадникът на ТП ”Държавно горско стопанство - Бургас“ осигурява фиданките, които доброволците ще засадят, а основният посадъчен материал са жълъди от цер , което е вид дъб. Участниците, които са хора от различни професии, ще научат от професионалисти на място как да засаждат, за да може след време отново да има красива дъбова гора.     Инициативата ще се проведе на 7 декември в село Изворище.\r\nВсеки участник в залесяването трябва да бъде с подходящи за работа дрехи и обувки, напомнят организаторите. От \"Зелена Странджа\" обявяват, че са готови да споделят своя професионален опит, за да има повече съхранена природа, зеленина и чист въздух. Те напомнят, че всеки носи отговорност и не трябва да забравя правилата при палене на огън в природата, защото отнема години да се заличат нанесените щети.     ", "date": "2019.11.27", "title": "Доброволци от цялата страна се събират, за да залесят място, изпепелено от пожар"}
{"url": "https://www.actualno.com/cinema/stefan-danailov-vsichki-sme-greshni-no-dostojnite-hodjat-izpraveni-news_1410176.html", "text": "              \"В живота винаги ще има някой, който ще иска да те смачка, но много повече хора ще срещнеш, които ще ти подадат ръка. Запомни от мен - всички сме грешни, но достойните хора ходят изправени\".\r\n\"На тези години е смешно да мисля за бъдещето. Разтоварвам и подреждам багажа на миналото, за да разбера къде съм в настоящето. И като че ли все пак мечтая за бъдещето, скришом…\"  \"Да си спомняш, сигурно е удоволствие, но и проклятие. Безброй образи, думи, случки и емоции нахлуват в мен.\"\r\n\"Отдавна ме канят да напиша книга за моя живот. Дълго отлагах, защото смятах, че има достатъчно време пред мен.\"\r\n\"Обръщам се назад едва днес, на 75 години – за да подредя мислите си. Виждам, че не мога да се сърдя на живота си. Той ме е радвал и натъжавал, карал ме е да се усмихвам.\"    \"Може да звучи като клише, но мисля, че съм успешен човек. Честен открит и весел.\"\r\n\"Благодарен съм и не скривам радостта си от добрата дума.\"\r\n\"Не съм плейбой, макар че и така ме наричаха. Аз просто харесвам и обичам жените.\"\r\n\"Понякога нарочно дразня тези, които ме предизвикват. Правя го майсторски, все пак съм добър актьор.\"\r\n\"Никога не съм живял с мисълта, че света е мой.\"   *** \"С годините все повече заприличвам на баща ми. Станах кротък, а бях буен като майка ми. Може би защото напоследък все почесто съм сам. Все по-рядко мога да изпадна в онези будни състояния на младостта.\"\r\n\"Направиш ли парите свой Бог, той ще те прати по дяволите.\"\r\n\"Ако една жена има акъл, може да е провокира всеки три минути. Всеки миг!\"\r\n\"Някак естествено Мери дойде вкъщи и заживяхме заедно, като семейство. Животът ни не беше лек, но пък имахме толкова много любов!\"\r\n\"Мери беше умна и разбрана жена. Кой знае какви глупости щях да направя, ако не бях я срещнал. По онова време мнозина се чудеха какво прави с мен – един обикновен келеш. Това не съм го чувал, но го усещах. Характерът ми е такъв, лесно се хващам с нещо и после го зарязвам. Какво щеше да стане с мен, ако не я бях срещнал? Дали нямаше да се проваля след първия успех?\"\r\n\"Мъжът е лабилно същество. Ранимо, уязвимо. Той е по-слабият. Да, в него е семката, но родът, плодът е там, на друго място. Затова жената е по-силната. Тя е тази, която решава. Една жена може да даде много на един мъж, може и да го срине. И не само в поезията, това е реалността.\"\r\n\"Киното ме направи популярен и стана може би най-хубавата част от живота ми. Показа ме на публиката още преди да реша, че ще ставам артист.\"\r\n\"Имам много приятели. С някои от тях не се виждаме по две-три години, но приятелството си остава. Допусна ли те до себе си, чувството е трайно.\"\r\n\"Апостол Карамитев ми каза: \"Само театърът ще те крепи. Там можеш да бъдеш себе си, да търсиш, да се развиваш като актьор, да създаваш публика. А киното ще те използва заради младостта, заради външните дадености и после – айде, стига толкоз. Да дойде следващият!\"\r\n\"Така се случи, че поради различни обстоятелства нямах възможност да отгледам свои деца. Но пък се посветих на студентите. С тях винаги съм бил безцеремонно честен. И те го знаят. Моите деца, моята надежда.\"   ", "date": "2019.11.27", "title": "Стефан Данаилов: Всички сме грешни, но достойните ходят изправени"}
{"url": "https://www.actualno.com/politics/karakachanov-sasht-shte-podkrepjat-bylgarija-s-finansirane-vijte-v-koi-oblasti-news_1410162.html", "text": "      Срещата между министър-председателя Бойко Борисов и президента на САЩ Доналд Тръмп, която се , отваря много изгодни възможности за България . Това каза пред БНТ вицепремиерът и министър на отбраната Красимир Каракачанов. Какви са те?       Разговор за закупуване на друга техника от САЩ не е имало, заяви Каракачанов. \"Разговорите бяха в посока не за купуване на друга техника, а ние коментирахме интереса, който имат американски компании, да инвестират в България в подобен вид производство - военнопромишленият комплекс . И по отношение на бронирана техника, и по отношение на много други аспекти във военнопромишления комплекс. Тоест интересът е към инвестиция. И ние като страна имаме интерес да се инвестира във военнопромишления комплекс. Вие помните, че България беше шеста в света по производство и експорт на оръжие и въоръжение. Сега е на едно от добрите места, но има какво да се желае\", каза Каракачанов.   \" Морският координационен център въобще не представлява военна база, както се опитват някои хора да плашат обществото. Този процес започна през 2014 г., когато беше правителството на Орешарски. Идеята за такъв център във Варна аз го заварих като министър на отбраната. То е въпрос и на престиж коя от страните-членки на НАТО в Черноморския регион ще бъдат определени да изведат подобен център. Ние го искаме, в конкуренция с Румъния и Турция. Най-простото нещо, което може да бъде обяснено, е че създаването на някаква американска или друга военна база е невъзможно, поради една причина - конвенцията от Монтрьо от 20-те години на миналия век регламентира присъствието на чужд военен флот извън страните от Черноморския регион. Там се регламентира, че повече от 3 седмици не могат да присъстват подобни кораби. Всичко друго са внушения на конкретни политически партии, категоричен е Каракачанов. По думите му ще се използва наличната база във Варна, освен това ще има и допълнително финансиране от НАТО, но ще са необходими и български средства. Какво казват американците? Подкрепяме кандидатурата ни, защото за проекта се кандидатира и Турция , обясни още той.\r\nСАЩ ще подпомагат България в борбата й с чуждото влияние, чрез обучения, учения и средства , конкретизира какво означава думата \"подкрепа\" вицепремиерът. Америка ще финансира допълнително страната ни и в областта на киберотбраната, каза Каракачанов. \"Вие знаете, че Балканите са сблъсък на много интереси. Русия да, тя смята, че трябва да бъде основен фактор, без който не трябва да се решават проблемите в региона.\" По думите на Каракачанов шпионските скандали и руското влияние в страната не са били коментирани при разговорите в САЩ. Според вицепремиера трябва да бъдат отчетени и сериозни опити за религиозно влияние, и по-конкретно исляма, в региона на Балканите. Виждате муджихидините, които се прибират в родните си държави, но те вече са под чуждо влияние, каза още той.  По повод , Каракачанов подчерта, че отношенията на България със САЩ не са от вчера. При подписването на договора, Америка (водена от президента Уилсън) е била единствената държава, защитила българските интереси на конференцията тогава. Като нация трябва да си направим съответните изводи, защото тези, които орязаха България го направиха уж в името на България и на мира, подчерта Каракачанов. ", "date": "2019.11.27", "title": "Каракачанов: САЩ ще подкрепят България с финансиране, вижте в кои области"}
{"url": "https://www.actualno.com/actualno/p-kato-prezident-p-kato-pozor-news_1410182.html", "text": "      \" \". Това е абсолютно точен цитат от началото на речта, с която за главен прокурор на България.      Усещате ли противоречието в тези три толкова сакрални всъщност изречения? Хем изборът на главен прокурор трябва да създава доверие в обществото, хем не го е създал, но няма да нарушаваме Конституцията. И простичкият въпрос към господина, който беше избран за президент, главно заради силното желание на обществото да има политическа алтернатива, е следният – когато оправданието за неоправдано обществено доверие е Конституцията, колко струва тази Конституция? Не за друго, а защото точно според въпросната Конституция, чл. 2: \" \".\r\nТа към другаря Радев – като предвиден орган на държавната власт, произтичаща от народа, той има задължението да действа в интерес на народа! Не само да говори, да действа! Защото, докато подписваше за Гешев, другарят-господин президент каза и друго: \"В българския конституционен модел отчетността на главния прокурор приключва с избора му . Затова и обществото ни е особено чувствително към тази процедура. Въпросът обаче е в цялостния модел на българската прокуратура , в нейното устройство и функции, в мястото ѝ в съдебната система и връзките с други институции. Това е трудна тема, непокътната от 30 години, но нейната обществена значимост е особено актуална днес. Затова започвам широк обществен дебат за промени в Конституцията и ще поканя академичната общност, парламентарно представените партии, институции, професионални сдружения и граждански организации\".\r\nДругарю-господине Радев, освен държавен орган, вие сте политик. И като такъв следва да усещате момента, в който дадена политика може да се наложи. Явно признавате, че обществото не вярва на този избор за главен прокурор и то заради системен, структурен проблем. Но позволявате изборът на една структурно проблематична система да бъде  наложен, обаче СЛЕД ТОВА ще говорите да се промени тази система, направила сега този избор, при условия на явно обществено недоверие. Когато правиш избор от счупена основа, резултатът е счупен. Да припомним какво е счупено при цялата история с Гешев:  1. Водещ прокурор в делото \"КТБ\", при което Делян Пеевски не е изобщо включен под каквато и да е форма, а е достатъчно малко да се заровиш в официалните документи от досъдебното производство и да почнат да лъщят връзки – колегите от Антикорупционния фонд ясно го показаха за пореден път, ето подробности в и в ! Но Радев си поговорил с Гешев и \"ясно\" му изразил своите очаквания за справедливост, че българското общество чакало развръзката за грабежа КТБ. Но пък на официалното си изслушване във ВСС като кандидат за главен прокурор, , че няма да се влияе от настроения извън прокуратурата. Президентът като орган, доколкото помня, е извън прокуратурата. Ха-ха-ха!\r\n2. Жената до Иван Гешев – Детелина Ханчева, , която по публични данни изглежда като типичен пример на серия от \"Апартаментгейт\". Има и съмнения дали точно Ханчева не е връзка между Гешев и основния свидетел по делото \"Иванчева\" - Александър Ваклин. и даде обяснения, но Гешев така и не коментира конкретни неща в историята – минимум цената, както и познанствата между Ваклин, Марио Кръковски и Детелина Ханчева и дали това не е конфликт на интереси специално по делото \"Иванчева\" специално за самия бъдещ главен прокурор. Нещо повече – Иван Гешев е решил да не разкрива публично данни в имотната си декларация в частта за конфликт на интереси, което е негово право по закон. А, и колегите на Гешев, които безогледно го подкрепиха, също не откриха нищо смущаващо. Пак стигаме до върховенството на закона и общественото доверие – май-май не се покриват много-много и в този случай. Но Радев пак \"ясно\" е изразил очаквания за справедливост и за \"Апартаментгейт\". Ха-ха-ха!\r\nТакива ми ти работи – сега Радев може да продължи да си говори за промяна на системата, след като имаше възможност да действа да я промени. Да сезира Конституционния съд, да потърси напълно законно дали Законът за съдебната власт в частта за избора на главен прокурор не противоречи на Конвенцията за защита на правата на човека, а по този начин дали не противоречи на Конституцията – чл. 5, ал. 4, според който: \" \" Това действие ли е нарушаване на Конституцията, другарю-господин Радев? Моето скромно мнение е, че с отказа си да действате Вие нарушихте абсолютно всичко – и общественото доверие, и Конституцията, и върховенството на правото. На изненаданите, че ще направите точно това и на мислещите, че сте някаква алтернатива - честито!    И знаете ли кой е най-големият проблем? Че едни такива хора като мен, със същото скромно мнение, в отчаянието си ви паднаха на колене – там, пред фонтана на сградата, която обитавате. А други хора само се възмущават във Facebook. И за този проблем няма човек или орган в тази държава, който да помогне! Автор:   ", "date": "2019.11.27", "title": "\"П\" като Президент, \"П\" като Позор"}
{"url": "https://www.actualno.com/cinema/vechnite-kadri-sys-stefan-danailov-video-news_1410118.html", "text": "       Тази нощ на 76-годишна възраст почина любимият български актьор . Няма българин, който да няма своя любим момент от неговите филми. Ето някои от незабравимите кадри с любимия български актьор.       Припомняме и неговата реч в парламента от декември 2017 година, която трогна депутатите. Вижте какво каза Стефан Данаилов тогава     ", "date": "2019.11.27", "title": "Вечните кадри със Стефан Данаилов (ВИДЕО)"}
{"url": "https://www.actualno.com/asenovgrad/preovlajnjavane-na-skatovete-dovelo-do-svlachishtata-kraj-asenovrad-news_1410066.html", "text": "       Продължителните дъждове в община Асеновград предизвикаха редица свлачища в участъка към село Бачково. Той е и част от международната пътна артерия Пловдив - Смолян. От падналите валежи скатовете над републиканския път, в участъка от Асеновград до границата между областите Пловдив и Смолян, са преовлажнени.        Това е причина за свличанията на камъни и пръст върху пътното платно, съобщиха за от пресцентъра на Агенция \"Пътна инфраструктура\" ( ). От там увериха, че дежурни екипи на пътноподдържащата фирма обхождат трасето и почистват своевременно падналата скална маса. Свличанията не затрудняват движението по пътя и не се налага ограничаване на трафика в отсечката. Падали късове скали имаше и на пътната отсечка, водеща до НПК Асенова крепост.   Припомняме, че обилните и продължителни дъждове причиниха наводнения на уличната мрежа в Асеновград. Постъпили са и сигнали за паднало дърво и запушени дъжоприемни шахти, вследствие на което са се образували огромни локви с вода. А след като водата се оттече възникнаха нарушения по пътната и тротоарната настилки в различни райони на града. Валежите станаха причина и за сериозна авария по електроразпределителната мрежа, заради което без ток почти 3 часа остана половин Асеновград. ", "date": "2019.11.27", "title": "Преовлажняване на скатовете довело до свлачищата край Асеноврад"}
{"url": "https://www.actualno.com/asenovgrad/otkaz-za-kasirane-na-izborite-v-s-konush-poluchi-ot-syda-filip-gurdev-news_1410070.html", "text": "      Отказ за повторно преброяване на бюлетините от местния вот за кмет на асеновградското село постанови Административен съд-Пловдив. Припомняме, че делото бе образувано по жалба на неспечлилия кандидат от БДС \"Радикали\" Филип Гурдев. Той оспорва решението на Общинска избирателна комисия (ОИК) в Асеновград, с което за кмет на селото е избран Георги Ваклушев, издигнат от „БСП за България“.       Жалбоподателят заявява, че тя \"неправомерно е участвала при преброяването на резултатите от гласуването и тяхното отразяване, като не е имало регистрирани пълномощници на тази политическа сила в ОИК-Асеновград\".    , \"като същите не са вадени една по една от изборната кутия, имало е и смесване на бюлетините\". Освен всичко, не му е била осигурена пряка видимост при подреждането, ваденето и броенето на бюлетините. Като други основания за искането си да бъдат касираниизборите в Конуш, в жалбата на кандидата на ДБС \"Радикали\" се посочва \"липса на коректна дата на протокол на ОИК, разминавания с протокол на СИК, относно брой избиратели, брой гласували, неизползвани бюлетини, действителни гласове, намерени бюлетини и други\". От своя страна, на селото Георги Ваклушев оспорва жалбата на Гурдев, като неоснователна. В доводите си той посочва, че всички твърдения на кандидата на ДБС \"Радикали\" се явяват недоказани. Освен това, в решението на съда се посочва, че не е установен по категоричен и несъмнен начин да са налице причини при преброяването, които да се отразяват на класирането на кандидатите. \"Всички изложени от жалбоподателят обстоятелства в подадената жалба, макар и да касаят нарушения, не са повлияли на крайния резултат, касаещ отчитането на действително подадените гласове за всеки един от кандидатите за кмет\", отчитат магистратите в Пловдив.   Магистратите припомнят, че за да бъдат обявени изборите за незаконни трябва едновременно да са налице две предпоставки: съществени, особено тежки нарушения на изборния процес, относими към основополагащите демократични конституционни принципи на избирателното право - общо, равно и пряко избирателно право с тайно гласуване, както и тежестта на тези нарушения да е от такова естество, че да е невъзможно да се установи действителната воля на избирателите. В случая в асеновградското село Конуш не са констатирани такива нарушения, които да опорочат избора за кмет на кметство на втори тур, проведен на 03.11.19 г. ", "date": "2019.11.27", "title": "Отказ за касиране на изборите в с. Конуш получи от съда Филип Гурдев"}
{"url": "https://www.actualno.com/cite/taka-raboti-demokracijata-mnogo-rjadko-vsichki-sa-na-edin-akyl-news_1410122.html", "text": "       Това каза вицеприемиерът Томислав Дончев в коментар за протестите срещу избора на Валери Симеонов за заместник-председател на Народното събрание. Вижте какво коментира още той в интервю за bTV в .       ", "date": "2019.11.27", "title": "Така работи демокрацията - много рядко всички са на един акъл"}
{"url": "https://www.actualno.com/politics/tomislav-donchev-za-vizitata-v-sasht-ne-e-moja-rabota-da-davam-ocenki-news_1410112.html", "text": "      \"Не е моя работа да давам оценки и всеки по-емоционален коментар би предизвикал подозрение.\" Така вицепремиерът Томислав Дончев коментира срещата между премиера Бойко Борисов и президента на САЩ Доналд Тръмп.      По думите му, визитата в САЩ дава много големи възможности на страната ни и е въпрос на упорство те да бъдат използвани.   \"Резултатите ще ги виждате тепърва. Има конкретни документи, възможности в сферата на сигурността, енергетиката, икономическото сътрудничество. Зависи от нас те да доведат до конкретен резултат\", обясни още Дончев в интервю за bTV.\r\nВ отговор на въпрос дали АЕЦ \"Белене\" ще се случи, вицепремиерът заяви: \"Ние очакваме екип от американски експерти през следващите седмици, който да се запознае в детайли. Това е изключително сериозен знак за интерес от американска страна, а това прави проекта много по-реален. Там има кандидати и американски компании. За мен е много добре, ако на финалната фаза има максимална конкуренция. След рестарта на проекта той има шансове да се случи по най-добрия начин.\"  Той допълни, че се очертават нови възможности в сферата на икономическото развитие.\r\nДончев допълни, че във Варна ще бъде изграден координационен център: \"Няма взето решение за каквото и да било съоръжение, което да има характер на предизвикателство. Всички действия, които се предприемат са с подчертано отбранителен характер. Взето е принципно решение да не е заплаха или предизвикателство за никой от съседите.\"   Относно визите Томислав Дончев заяви, че \"щом президентът на САЩ е казал, че ще се работи в тази насока, това ще доведе до успех\" и допълни, че му е била подарена членска карта за българските голф клубове.    Относно протестите срещу избора на Валери Симеонов за заместник-председател на Народното събрание Дончев заяви, че би било подозрително, ако всички на едно мнение и щом парламентът се е произнесъл \"не бих снабдил това му действие с някакъв коментар.\" ", "date": "2019.11.27", "title": "Томислав Дончев за визитата в САЩ: Не е моя работа да давам оценки"}
{"url": "https://www.actualno.com/curious/10-kultovi-repliki-ot-dami-kanjat-news_1410127.html", "text": "      На 76-годишна възраст . Новината беше потвърдена с публикация във Facebook страницата на Народния театър \"Иван Вазов\".      Великият актьор си е отишъл от този свят малко след полунощ на 27 ноемвври 2019 година. В негова памет нека си припомним някои от най-култовите реплики от любимия на всички нас филм с участието на \"Дами канят\":                     - диалог между Стефан Данаилов и Невена Коканова     ", "date": "2019.11.27", "title": "10 култови реплики от \"Дами канят\""}
{"url": "https://www.actualno.com/cosmos/golemi-planeti-mogat-da-se-formirat-okolo-supermasivni-cherni-dupki-news_1410074.html", "text": "      През последните 25 години открихме планети в най-особените и екстремни среди, поставяйки въпроса: Какви условия са твърде екстремни, за да се формира една планета? Сега нови проучвания предполагат, че дори свръхмасивните черни дупки понякога имат подходящи условия за формиране на платена, пише БГНЕС.      Японски изследователи са симулирали обхвата на потенциалните условия около активна (но не твърде активна) свръхмасивна черна дупка. Тези черни дупки са заобиколени от огромни облаци под формата на прах и газ, съобщава The Astrophysical Journal.   Далеч от свръхмасивната черна дупка, където температурата е достатъчно ниска, прахът в този район може да започне да натрупва ледени кристали. И тези ледени кристали могат да се слеят помежду си, да растат и когато придобият размер на сграда, заради гравитацията все повече и повече материал се натрупва върху тях, за да образува пълноценни планети.\r\n\"Нашите изчисления показват, че десетки хиляди планети с 10 пъти по-голяма маса от тази на Земята могат да се формират на около 10 светлинни години от черна дупка\", каза съавторът на проучването Еихиро Кокубо, професор в Националната астрономическа обсерватория на Япония. „Около черни дупки може да има планетарни системи с изумителен мащаб.“  Времевата скала за формирането на тези планети зависи от това колко хаотични са движенията в повърхнината. Екипът очаква те да нараснат за стотици милиони години, което е сравнимо с времето, което може да остане активна свръхмасивна черна дупка, подобна на размер на тази в центъра на Млечния път.\r\n\"При подходящи условия планетите могат да се формират дори в тежки среди, например около черна дупка\", авторът Кейичи Вада, професор в университета в Кагошима.   Като се има предвид, че почти всяка галактика във Вселената има свръхмасивна черна дупка в сърцевината си (и някои повече от една), планетите в орбита около свръхмасивни черни дупки вероятно не са малко, се отбелязва в публикацията.    Изследователите посочват, че обичайните техники, които използваме за откриване на екзопланети, са неподходящи за намирането на такива обекти. Ще трябва да се използват други техники, основани на промените в емисиите на черните дупки, но нашата технология може би трябва да се подобри значително, преди това да бъде постигнато. ", "date": "2019.11.27", "title": "Големи планети могат да се формират около супермасивни черни дупки "}
{"url": "https://www.actualno.com/europe/germanskijat-vynshen-ministyr-nato-e-jivo-ot-glavata-do-petite-news_1410190.html", "text": "      Министърът на външните работи на ФРГ Хайко Маас ясно се изказа в подкрепа на НАТО и се дистанцира от геостратегическите разсъждения на френския президент Еманюел Макрон за Алианса, отбелязва германското издание Das Handelsblatt.      Маас влезе в дебат с изненадваща яснота относно диагнозата на Макрон за „мозъчната смърт“ на НАТО, изказвайки се при откриването на Берлинския форум на Фондация „Кьорбер“, отбелязва авторът на статията Мориц Кох, предаде агенция Фокус.   Германският външен министър разкритикува появата на дебат във външната политика и похвали „тихата дипломация\" на държави като Норвегия. По този начин Маас демонстрира контраст с Макрон, но това не му беше достатъчно – той предупреди срещу „токсичните“ дискусии за НАТО и поясни: „Германската външна политика не е разрушителна, тъкмо обратното. Тя иска да се противопостави на деструкцията\".\r\nСпоред изданието досега разрушителността се е считала за един вид „запазена марка“ на президента Доналд Тръмп с неговата доктрина за „Америка на първо място“. Но сега в Берлин нараства безпокойството, че Макрон проявява подобни наклонности - и по този начин разчита на мисленето в областта на политиката за сигурност, която отдавна е традиционна във Франция. Става въпрос за подхода на Шарл дьо Гол и желанието за военно независима Европа, водена от Франция, обясняват от редакцията.  За разлика от това Маас е твърдо ангажиран с основната ориентация на Европа към трансатлантическите връзки, въпреки недоволството от едностранните политики на администрацията на Тръмп. „ е основен за нашата сигурност \", заяви германският външен министър. „Не можем да се интересуваме от разделянето на европейската и американската сигурност, би било изключително опасно“, категоричен бе първият дипломат на Берлин. Според него, НАТО е „добре установена многостранност“. След това министърът на външните работи на Германия даде своя собствена диагноза: „НАТО е жив - и от главата до петите\".\r\nВ речта си Маас се съсредоточи върху усилията на НАТО да подобри военните си възможности. Той предупреди: без Америка Европа не може да се защити. Както е отбелязано в статията, САЩ особено активно заклеймяват Германия поради факта, че тя все още не е представила план за постигане на договорено ниво на разходите за отбрана. Въпреки това Маас запази мълчание по въпроса, подчертава изданието. Междувременно това несъответствие между позициите на германското правителство и Франция се оценява като потвърждение на тезите на Макрон.   Въпреки различията в оценката на състоянието на , Германия и Франция искат да продължат тясното сътрудничество във външната политика и политиката на сигурност, пише изданието. По-специално те възнамеряват да възобновят усилията за уреждане на ситуацията в Украйна на срещата на върха в Париж на 9 декември.    Според Маас са налице „предпазливи положителни сигнали\" в тази област. Сега трябва да се използва моментът с мандата на украински президент Зеленски и да се направи важна стъпка по дългия път на споразумение между Киев и Москва, но също така и между Русия и Европа, подчерта германският външен министър.\r\nВ същото време Маас подчерта, че няма да има „специални начини“ по този въпрос. Полша и балтийските страни, които гледат към Москва с голяма загриженост, могат да разчитат на факта, че Германия в опита си да подобри отношенията с Русия сериозно ще поеме интересите на сигурността на източните си съседи. Споразумението с Кремъл не може да бъде постигнато „през главите\" на източноевропейците, подчерта Маас.\r\nКакто обяснява изданието, думите му са намек към Макрон, който следва собствената си политика за облекчаване на напрежението в отношенията с руския си колега Владимир Путин – без да взима предвид „психическото състояние“ на Полша и балтийските държави.    ", "date": "2019.11.27", "title": "Германският външен министър: НАТО е живо - от главата до петите"}
{"url": "https://www.actualno.com/asenovgrad/1-000-lv-globa-za-falshiv-signal-na-tel-112-naloji-sydyt-v-asenovgrad-news_1410067.html", "text": "      Точно 1 000 лева глоба наложи Районен -Асеновград на мъж, подал фалшив сигнал на Спешен телефон 112. Магистратите го признаха за виновен в това, че на 07.03.19 г. се е обадил и е съобщил за злополука, която всъщност не се е случила.      Мъжът е подал фалшивия сигнал, седейки си в асеновградското село Козаново. По телефона обяснил, че в Мостово, махала „Кабата“, в една от къщите за гости е извършено убийство. Той посочил и подробности, заявявайки, че По-късно е установено, че подобна ситуация не съществува, а подалият фалшивия сигнал е заловен.   За извършеното на мъжа е наложено административно наказание глоба в размер на 1 000 лева, като е освободен от наказателна отговорност. Присъдата подлежи на обжалване и протест в 15-дневен срок пред Пловдивския окръжен съд. ", "date": "2019.11.27", "title": "1 000 лв. глоба за фалшив сигнал на тел. 112, наложи съдът в Асеновград"}
{"url": "https://www.actualno.com/crime/neoficialno-cigara-moje-bi-e-prichinata-za-smyrtonosnija-pojar-v-pirogov-news_1410117.html", "text": "      Запалена цигара е новата версия за смъртоносния пожар в „Пирогов”. Това съобщи Нова телевизия.      Според информацията, един от двамата загинали пациенти – алкохолик с тежко чернодробно заболяване, е запалил цигарата и невнимание е довело до взрива на кислородната апаратура. Това обаче не е официално заключение на разследващите органи.\r\nПрипомняме, че починалите са мъже – на 68 и 55-годишна възраст. Те са загинали на място след взрива.\r\nПроф. Николай Габровски, който е отговорният за смяната в \"Пирогов\", е категоричен, че не става въпрос за бутилка, а за система за подаване на кислород и тя е нова, не става въпрос за остаряло оборудване. От взрива се е срутила част от стена. \"Изключваме възможността това да е терористичен акт\", подчерта вътрешният министър Младен Маринов.  Повече подробности за инцидента си припомнете в ! ", "date": "2019.11.27", "title": "Неофициално: Цигара може би е причината за смъртоносния пожар в \"Пирогов\""}
{"url": "https://www.actualno.com/america/de-niro-s-nova-serija-ot-napadki-sreshtu-trymp-news_1410076.html", "text": "      Известният американски актьор Робърт Де Ниро заяви, че животът на американците по време на президентството на Тръмп е като \"като „да живеем в обстановка на домашно насилие\", предаде БГНЕС      \"Това е наистина, наистина сериозна ситуация,\" каза звездата в интервю за \"Късното шоу\" на CBS и нарече Тръмп \"главен шут\" и \"глупак\". \"Това е все едно да живееш в  обстановка на домашно насилие. Усещаш, че не знаеш какво ще се случи по-нататък, какво лудо нещо ще се случи след това, какво ще те накара да кажеш: \"Какво става, по дяволите?\"   \"Той е фалшив президент\", продължи 76-годишният носител на \"Оскар\" за Тръмп. \"Той нарича всичко фалшиво, защото знае, че е фалшив. Затова той го проектира.\"\r\nПопитан за Майкъл Блумбърг, който се кандидатира за президент от Демократичната партия, Де Ниро изрази одобрение към бившия кмет на Ню Йорк. \"Той е възрастен. Той е пораснал\", казва Де Ниро, който е родом от Ню Йорк.  \"Той управлява града от 12 години. Знам, че има неща, които е направил, споменахте ги в шоуто. Но той е направил добри неща. И се опитва да направи нещата правилно\", добави Де Ниро. ", "date": "2019.11.27", "title": "Де Ниро с нова серия от нападки срещу Тръмп"}
{"url": "https://www.actualno.com/asenovgrad/proverjavat-zakonno-li-se-strojat-garaj-i-stopanska-postrojka-v-pametnik-na-kulturata-snimki-news_1410068.html", "text": "       , сигнализираха читатели на . Хората алармираха, че старинният й вид, който трябваше да бъде запазен, съвсем не е същият. Дори отпред на мястото на едновремешното дворно пространство сега се строи съвременен гараж.          Екипът ни потърси гледната точка на Министерството на културата ( ) по казуса. От там отговориха, че със становище от 20.02.19 г. ведомството е съгласувало . Извършена е била и проверка по документи, след подадения сигнал, като Министерството на културата е установило, че за извършваното строителство е налична проектна документация, съгласувана със законовите норми и в това число е предвидено допълващо застрояване - гараж и стопанска сграда. Така излиза, че независимо, че становището е да се извърши реконструкция, всъщност в същото време постройката е била обявена за опасна и в крайна сметка е била съборена и издигната нова.    И още - всички обстоятелства, свързани с реализацията, собствеността на засегнатите имоти и съгласие на заинтересованите страни са в правомощията на специализираната общинска администрация. В заключение, от Министерството на културата увериха, че на 11.11.19 г. сигналът е изпратен до кмета на града за извършване на проверка по компетентност.\r\nПрипомняме, че имотът е частна собственост, намира се на улица \"Крепостна стена\" №14 в Асеновград. Имотът е декларирана, като \"Къща на Христо С. Караджов и Сотир Хр. Караджов\". Архитектурно-строителен е и е вписана в списъка с Груповите паметници на културата в Метошка махала. По онова време улицата, на която е била построена, се е наричала \"К. Ковачев\". През миналата година \"Караджовата къща\" бе обозначена като опасна сграда заради възможно самосрутване. Съставена бе комисия, която да извърши оглед. Тя предложи \"демонтаж на сградата и реконструкция по автентични данни\", съгласно Закона за културното наследство.    ", "date": "2019.11.27", "title": "Проверяват законно ли се строят гараж и стопанска постройка в паметник на културата (СНИМКИ)"}
{"url": "https://www.actualno.com/politics/parlamentyt-pochete-s-ednominutno-mylchanie-pametta-na-stefan-danailov-news_1410124.html", "text": "      Заседанието на Народното събрание започна с едноминутно мълчание в .      Според Правилника за организацията и дейността на парламента предложения за почитане на паметта с едноминутно мълчание могат да се правят само ако са били внесени писмено в деловодството на Народното събрание до 18,00 ч. на деня, предшестващ съответното пленарно заседание, освен в изключителни случаи.   За да запазят минута мълчание народните представители сведоха глави и станаха на крака в знак на почит към големия български актьор Стефан Данаилов.\r\nДанаилов бе народен представител в 6 в парламента, а в 44-то Народно събрание бе депутат от 24-ти избирателен район – София.   ", "date": "2019.11.27", "title": "Парламентът почете с едноминутно мълчание паметта на Стефан Данаилов "}
{"url": "https://www.actualno.com/society/novini-ili-novini-kartinata-na-pechata-za-27-noemvri-news_1410052.html", "text": "       представя краткия преглед на печата, посветен на акцентите от вестниците, за днешния 27 ноември, сряда.       Борисов сам предложил Варна да стане военен център. Премиерът Бойко Борисов сам е предложил на САЩ България да стане домакин на военноморски координационен център. Борисов е договорил това, макар че часове по-рано на борда на правителствения са-молет на път към Вашингтон настояваше, че „чeрнoмoрcкa бaзa нa НAТO нa тeритoриятa нa Бългaрия нямa дa дoпуcнa“, коментира медията с уточнението, че премиерът е поискал да се прави разлика между координационен логистичен център и военна база.   Борисов към Тръмп: Спрете да се държите с нас като с кротка и отчаяна съпруга. Разговорът в Белия дом продължил 50 мин. От САЩ искали още бази на НАТО и да поемем конкретен ангажимент колко втечнен газ ще внасяме. “Спрете да се държите с нас като с кротката и отчаяна съпруга. Вие сте далеч, получавате информация какво се случва на Балканите чрез посредници. Внимавайте да не стане така, че кротката и отчаяна съпруга да почне да прави бели.” Това заявил премиерът Бойко Борисов на президента на САЩ Доналд Тръмп в края на срещата им в Белия дом, научи “Труд” от високопоставени правителствени източници. Преводачът на срещата на Борисов с Тръмп: Между двамата имаше изключителна химия\".Борисов и Тръмп толкова близко се държаха и говореха приятелски, че аз трябваше да притичам, за да може да се разбира това, което се говори. Изключителна химия между двамата, много добра комуникация, много лесно беше да превеждаме - за колежката ми и за мен. Много, много съм развълнуван, все още съм с висок адреналин”. Това сподели Йонко Мермерски. Мермерски признава, че моментът е специален. „Чувствам се избраник и съм много горд, че ми дадоха възможност да участвам в историческа среща”, казва той. Българинът не крие симпатиите си към Тръмп, а споменаването на самолетите F-35 вместо F-16 според него било банална грешка.     Над 756 млн. са общо борчовете на \"Топлофикация София\", като в сумата влизат и текущите търговски задължения на дружеството в размер около 21 млн.лв., а също близо 597 млн. лв. към Българския енергиен холдинг (БЕХ). Това стана ясно във вторник при представянето от новият изпълнителен директор и член на УС на дружеството Александър Александров пред членовете на постоянната Комисия по инженерна инфраструктура и енергийно планиране в Столичен общински съвет на готовността за започналия отоплителен сезон в София.\r\nТой съобщи, че към 20 ноември дружеството дължи близо 138 млн. лева  (137,976 млн. лв.) за природен газ. „В края на миналата седмица бяха  платени близо 16 млн. лв. от задължението. В задължението е включена и  авансовата фактура за ноември от 50 млн. лв. Предвид по-топлото време  през месеца и по-малката консумация на природен газ, очакваме тази сума  да бъде значително по-малка“, смята Александров. ", "date": "2019.11.27", "title": "Новини или novini: Картината на печата за 27 ноември"}
{"url": "https://www.actualno.com/politics/deputatite-s-topli-dumi-kym-legendata-stefan-danailov-news_1410137.html", "text": "       Личности като Стефан Данаилов са със собствена светлина . Това каза народният представител от ПГ на \"БСП за България\" Нона Йотова пред журналисти в Народното събрание във връзка с кончината на Стефан Данаилов.      \"Стефан ще го запомня с изключителната личност, която е той. За това не мога да говоря за него в минало време. Личности като него са със собствена светлина и винаги остават в сърцата на хората.   Аз го познавам и като колега, и като приятел, в последно време го опознах и като политик. Стефан беше първият човек, до когото се допитах, когато ми предложиха да вляза в листите\", заяви още Йотова. По думите й Стефан Данаилов освен любим актьор е и изключителен човек. България загуби един от големите си синове. Човек, който беше обичан и ще бъде обичан от милиони хора. Вселена беше той от талант, емоция, мъдрост. Ние от БСП загубихме един от най-авторитетните си хора и опора. Аз лично загубих втори баща. След смъртта на татко той ми беше като баща. Много го обичам . Да почива в мир.  Това каза лидерът на БСП Корнелия Нинова пред журналисти в Народното събрание. \r\nТя заяви, че всички много са го уважавали. \"Има хиляди студенти, които го боготвор ят. За нас в политиката, за БСП беше истинска опора и вдъхновение. Винаги ни е давал и мъдрост, и спокойствие. Винаги в много трудни моменти за партията е бил разумът. Той е събирал, обединявал, помагал ни е да взимаме най-правилните решения. Много помагаше на младите. Много му се радвахме за това, че намираше време и сили да помогне на младите колеги\", заяви още Нинова.   Корнелия Нинова призна, че още като е станала председател на партията, той я е взел под крилото си. Лидерът на БСП посочи, че не иска да говори за него в минало време.     Загубата на Стефан Данаилов за цяла България е огромна . Това каза народният представител от ПГ на ГЕРБ Евгени Будинов.\r\nКогато ме прие в НАТФИЗ видях, че това е един от най-добрите хора . Той помагаше много на студентите си и на всички хора около себе си. Да не говорим, че това е може би най-добрият актьор и най-добрият български киноактьор със сигурност, министър на културата, невероятен политик. Загубата според мен за цяла България е огромна\", коментира Будинов.\r\nБудинов изрази съболезнования към близките на Данаилов и неговите студенти. „Аз буквално разбрах преди пет минути и така. Много тъжно. Нека го запомним с много невероятни роли, които остави и с огромното му сърце. Бог да го прости“, каза Будинов.    ", "date": "2019.11.27", "title": "Депутатите с топли думи към легендата Стефан Данаилов"}
{"url": "https://www.actualno.com/curious/koi-hranitelni-rejimi-sa-leki-za-tjaloto-dopylvat-li-gi-tabletkite-prolesan-pure-news_1410132.html", "text": "             3 Леки и Приятни за Спазване Хранителни Режими       Основната разлика между хранителния режим и диетата е, че първото често се превръща в начин на живот с по-дълга продължителност. Докато второто следва да се спазва в ограничен срок от време. Затова и мнозина изпитват трудности да поддържат стегнатото тяло, след като тя приключи. Диетите, също така, са по-строги откъм позволените хранителни групи и елементи. Хранителните режими съобразяват нуждата от ‚забранени изкушения‘ поне веднъж седмично, стараейки се да ги ограничат, но не и забранят.\r\nЕто и 3 леки и приятни за тялото хранителни режима:      Средиземноморски Режим: Той се базира на традиционната кухня на държавите, които граничат със соленоводния басейн. Набляга на зеленчуците, някои плодове, рибата, пилешкото филе, зехтина и богатия избор от подправки. Нисковъглехидратен Режим: Включва крайно ограничен брой сложни въглехидрати, като набляга на фибрите, витамините, минералите, протеините и здравословните мазнини Разделно Хранене: Съобразяване на съвместимостта на отделните хранителни групи, както и на това, дали благоприятстват нормалната стомашно-чревна дейност или не.     Какво Са Био-Таблетките с Формула за Контрол на Теглото Пролесан Пюр? Натуралните таблетки с екстракт от зърната на зелено кафе и плодовете на гарциния камбоджа за вталяване Prolesan Pure са харесвани от потребителите. Те бързо надминаха по-популярност други алтернативни средства за влизане във форма на дигиталния пазар. Това си личи от големия брой за продукта и неговия производител „Мервер“. Те са споделени по форуми за горене на калории по света и у нас. Повечето от тях са във формат, подобен на този на „БГ Мама“. В тях няма оплаквания от неприятни странични ефекти, алергични реакции или противопоказания.\r\nЕто и 3-те лесни стъпки за правилен прием на био-таблетките със състав за контрол на теглото според инструкциите за употреба: 1. Пийте по 1 таблетка сутрин и вечер поне 30 минути преди хранене.    2. Приемайте обилно количество течности.  3. Правете го в продължение на 30 последователни дни. А основните позитиви на таблетките с био-формула за вталяване Prolesan Pure:\r\n- Успокояват Апетита и Спомагат за По-Добрия Контрол на Теглото; - Подхранват, Тонизират и Дават Енергия; - Налични на Достъпна Цена при Поръчка през Официалния Уебсайт; - Лесна и Удобна Доставка до Прага на Дома или Офиса в Дискретна Опаковка; - Без Оплаквания от Странични Ефекти и Подходящи за Всеки Хранителен Режим;  Всеки желаещ да закупи био-таблетките с формула за вталяване Prolesan Pure може да го направи на техния официалн уебсайт. Оставете име и актуален телефонен номер в полетата на дигиталния формуляр там и ще бъдете прозвънени от оператор. Яжте Природосъобразно и Се Радвайте на Финна Талия и Здраве! Поддържането на нормално тегло е не просто естетически важно. Хората със затлъстяване често страдат от проблеми с черния дроб, жлъчката и сърцето. Природосъобразното хранене и редовната физическа активност могат да ви помогнат да ги избегнете. ", "date": "2019.11.27", "title": "Кои хранителни режими са леки за тялото? Допълват ли ги таблетките Prolesan Pure?"}
{"url": "https://www.actualno.com/sciencelogy/programirane-izkustven-intelekt-kibersigurnost-vodeshti-temi-na-global-tech-summit-news_1410126.html", "text": "      Над 2500 разработчици на софтуер и ИТ професионалисти се очаква да посетят тазгодишното издание на , което ще се проведе в периода 10-12 декември в НДК. Под шапката на най-големия технологичен форум в Източна Европа са обединени специализираните конференции за програмиране и нови технологии , и , които формират най-мащабното събитие за програмиране и технологии в страната.      Java2Days e първата конференция, посветена на Java технологиите не само в България, но и в региона. Събитието е с 11 годишна история, 2-рото по големина в Европа и на 3-то място в световен мащаб. Java2Days е вдъхновител за създаване на други подобни събития, разширяване на технологичната общност и популяризиране на Java технологиите.\r\nCodeMonsters е конференция отново посветена на технологиите и тенденциите в сферата на разработката на софтуер, но без тези в обхвата на Java2Days. Мигриране на приложения към облака, aвтоматизирано тестване, запазване на анонимност в блокчейн, писане на приложения за Alexa, модерен С++, поддържане на остарели приложения, защита на мобилни приложения са само част от темите, включени в програмата.\r\nAI&SmartTech е събитие за програмисти и ИТ професионалисти в областта на изкуствения интелект, интернет на нещата, обработка на големи масиви от данни и последните иновативни технологии.  Програмата включва над 110 сесии - лекции, уъркшопи, дискусии, в които участват водещи експерти от IBM, Oracle, Google, Microsoft, VMware, Uber, Dassault Systemes, RedHat, Eclipse Foundation и др.  Водещите теми на събитията за разработчици през 2019 г. са киберсигурността, създаването на сигурен код и защитата на личните данни. Global Tech Summit e и първият независим форум в глобален мащаб, който обявява безплатен вход за всички желаещи да се срещнат световноизвестни имена от индустрията и да станат част от най-голямата общност на софтуерни разработчици по време на събитието. Това е възможно чрез заявяването на специален билет, наречен .    По време на официалното откриване световно известни мениджъри ще представят бъдещето на разработката на софтуер - от навлизането на изкуствен интелект до предизвикателства, свързани със сигурността, IoT (Интернет на нещата). След това посетителите ще имат възможност да се включат в различни технологични дискусии, които представят теми като бъдещето на водещи технологии и платформи за разработка на софтуер, създаване на сигурен код, блокчейн, създаване на софтуер за автономни автомобили, смарт технологии, чатботове и други.\r\nПрограмата включва още панели с водещи експерти в областта на човешките ресурси, на които присъстващите ще могат директно да задават своите въпроси и да получат информация как се селектират кандидатите по CV, какво е най-важното по време на интервю, какви са бонусните схеми и, разбира се, топ съвети за успешно развитие в технологичния бранш. \r\nЗа предприемачите са предвидени дискусии с мениджъри от водещи технологични компании, както и с инвеститори от Силициевата долина. Като част от събитието ще бъде проведено и състезанието , а победителят ще има възможност да участва във финала в Сан Франциско и да грабне голямата награда от 1 млн. долара. Участниците в стартъп състезанието ще имат възможност да се борят и за други награди, които ще бъдат предоставени и осигурени чрез Innovation Center и партньорската мрежа.\r\nСъбитията дават достъп до и специалните зони “Community Zone”, “Tools Platforms” и #JobsAhead. Пространството “Community Zone” е място, където посетителите могат да се запознаят с представители на технологичните общности в страната и чужбина, да се срещнат със съмишленици и да разширят контактите си. “Tools Platfoms” ще даде възможност на посетителите да тестват различни средства за разработка и да разширят професионалните си познания. #JobsAhead е зона за кариерно развитие, където посетителите ще могат да се информират за отворените позиции и възможности за работа на щандовете на софтуерните компании.\r\nРегистрацията е отворена на сайтовете на всяко от отделните събития - Java2Days, CodeMonsters и AI&Smart Tech. За улеснение на желаещите, регистрации се приемат и на е-mail: contact-gts@innovationcenter.tech Последователите на събитията във и имат възможност да заявят присъствие или да се информират допълнително чрез директни съобщения.    ", "date": "2019.11.27", "title": "Програмиране, изкуствен интелект, киберсигурност - водещи теми на Global Tech Summit"}
{"url": "https://www.actualno.com/society/100-godini-ot-niojskija-dogovor-news_1410083.html", "text": "      Ньойският договор е една от най-пагубните спогодби в цялата българска история. Договорът е подписан преди 100 години – на 27 ноември 1919 година.      В края на Първата световна война, българската държава е от страната на загубилите най-големия дотогава световен конфликт. Тя, както и останалите съюзници от Централните сили, е принудена да сключи договор, който предначертава бъдещето на Европа, договор, който поставя крайно жестоки клаузи върху победените страни и години по-късно дава отражението си върху целия свят.   Ньойският договор е наказанието за погрешния избор от лятото на 1915 г., когато цар Фердинанд и правителството на Васил Радославов вкарват България във войната на страната на Тройния съюз, казва историкът акад. Георги Марков, цитиран от БГНЕС. Това, според него е стратегическа грешка на управляващите. Но цар Фердинанд се прибира в Кобург, а Васил Радославов намира убежище в Баден-Баден. А плаща българският народ. Този договор е поредната национална катастрофа за страната. Той откъсва от България Струмишко, Босилеградско, Царибродско и половината от Кулско. Отнема излаза към Бяло море през Западна Тракия, потвърждава разделянето на Македония между Сърбия и Гърция и отнема Южна Добруджа, житницата на България.\r\nВ края на 1919 г. българска делегация, начело с министър-председателя Александър Стамболийски е изпратена към Франция. Отношението на французите към пратениците е било като към военнопленници. Техният достъп до външния свят е бил изключително ограничен, като още с пристигането си в Париж на българите е било забранено да излизат от хотела, в който са настанени, без специално разрешение.  11 278 кв. км. територия е откъсната от България, 600 хиляди българи остават извън границите. Репарациите, които трябва да изплати страната ни на съюзниците възлизат на 2,25 милиарда златни франка.\r\nСъгласно Ньойския договор губим Южна Добруджа, но и Струмишко и Западните покрайнини. Западна Тракия е окупирана от френски войски, а на конференцията в Сан-Ремо през 1920 г. Антантата я предава на Гърция с уговорката тя да осигури на България свободен и безмитен излаз на Бяло море - нещо, което никога не става.   От военна гледна точка на българите е забранено да притежават тежки въоръжения, да притежават наборна армия, а професионалната войска е ограничена до 20 000 души. С течение на времето родните политици успяват да се договорят и за 10 000 жандармеристи и 3000 души гранични войски.     ", "date": "2019.11.27", "title": "100 години от Ньойския договор "}
{"url": "https://www.actualno.com/education/ideja-detskata-gradina-zadyljitelna-ot-2020-a-no-njama-mesta-za-vsichki-news_1410056.html", "text": "      От догодина 4-годишните задължително подлежат на образование. Това регламентират промени в Закона за бюджета, внесени от „Обединени патриоти“ в последния момент, преди второ четене, пише . Проблемът е, че към момента нито са осигурени , нито е решен въпросът с транспорта в малките населени места, нито къде ще се провежда задължителната предучилищна - само в забавачки или и в училища.      Идеята присъства в програмата на управляващата коалиция, но за първи път се посочва ясно кога ще започне промяната на , която ще регламентира влизането в образователната система на 4-годишните - до 2 месеца след приемането на Закона за бюджета. Самото стартиране на мярката ще е на 15 септември 2020 г.,по прогноза на просветният министър Красимир Вълчев.   15 депутати, сред които Менда Стоянова, Валери Симеонов, Милена Дамянова, Милен Михов и др., предлагат в бюджета за догодина да бъдат планирани 10 млн. лв. повече в перото \"текущи разходи\", с които да се финансира и да се подпомогне заплащането от родителите на такси за детска градина за 4-, 5- и 6-годишните. Те имат идея и откъде точно да дойдат допълнителните средства - с 10 млн. лв. да се завишат планираните приходи от акцизи през следващата година. Предлагат се и разпоредби в закона за бюджета, които предвиждат в срок от 2 месеца след обнародването му Министерският съвет да предприеме законови промени, които да въведат задължителното предучилищно образование на 4-годишните, както и помощта при заплащането на таксите за детска градина.\r\n\"В предучилищното образование (независимо дали то се осъществява в детска градина или в училище) игровата дейност е основно средство за постигане на очакваните резултати\", казват депутатите, с уговорката, че според тях това не означава започване на училище. Това би позволило местата, където 4-годишните ще ходят на предучилищна, да са в училища.  Според министъра на образованието Красимир Вълчев, макар и твърде амбициозно, е реално сегашният обхват на 4-годишните, който е около 78%, да се увеличи до близо 90%, което би означавало още 7 хиляди деца да ходят на градина. По думите му обаче е особено важно как точно ще бъде променен Законът за предучилищното и училищното образование и дали в него ще има изключения за градовете или селата, където няма места за всички 4-годишни деца. В големите градове детските градини не могат да поемат всички деца, а в малките населени места особено остър е проблемът с липсата на каквато и да е градина или училище, поради което малчуганите често пътуват до най-близката в ранни зори. Според Вълчев е резонно в закона да се предвидят изключения, както и да се реши въпросът с транспорта на най-малките, които няма как да се возят сами. \"Възможно решение е да се възстановяват разходите на родители, превозващи децата си, но засега такова решение няма\", коментира той.\r\nПоправките в закона трябва да посочат и къде точно ще се провежда задължителната предучилищна на 4-годишните - само в детска градина или и в училище. От асоциация  \"Родители\" са категорични, че училището не е най-подходящото място за толкова малки деца. Освен това те настояват родителите да могат да избират в каква форма да запишат децата си. \"В училище - по-скоро не\", смята и просветният министър.   Народните представители се оправдават, че с въвеждането на задължително образование за 4-годишните ще се отговори на множество международни и вътрешни изследвания, които показват, че колкото повече време прекарват децата в забавачка, толкова по-успешно се справят в училище.     ", "date": "2019.11.27", "title": "Идея: Детската градина задължителна от 2020-а, но няма места за всички"}
{"url": "https://www.actualno.com/america/strelba-s-raneni-pri-amerikansko-uchilishte-news_1410078.html", "text": "      Двама души бяха ранени при стрелба в училище в щата Вашингтон, съобщиха американските медии. Полицията засега не дава допълнителни подробности относно самоличността на стрелеца или неговите възможни мотиви, предаде БГНЕС.      Неизвестният засега нападател е прострелял две жени на паркинга на основно училище във Ванкувър, съобщи полицията. След като полицията започнала да го преследва, той внезапно спрял и се е застрелял.   Шерифът на окръг Кларк заяви в изявление, че няма опасност за гражданите. Пострадалите са откарани в болница. Полицията е започнала разследване за инцидента. ", "date": "2019.11.27", "title": "Стрелба с ранени при американско училище "}
{"url": "https://www.actualno.com/america/nov-goljam-gorski-pojar-izbuhna-v-kalifornija-news_1410058.html", "text": "      Стотици пожарникари се борят с подклаждан от силния вятър горски пожар, който се разрасна и излезе извън контрола близо до Санта Барбара, Калифорния, застрашавайки хиляди домове, съобщи АФП. Стотици жители на района са получили заповед за а евакуация, предаде БГНЕС.      Огънят е избухнал около 16:00 часа местно време в понеделник в района на Лос Падрес. Той е обхванал 1659 хектара за една нощ и се придвижва към населени места в района на градовете Санта Барбара и Голета. Около 600 пожарникари са били мобилизирани да се борят с пламъците. Заповеди за евакуация бяха издадени за около 2400 домове. В гасенето са се включили и хеликоптери, тъй като теренът, където е пожара е стръмен и неравен.   Засега пожарникарите не успяват да овладеят пламъците, но се надяват да им помогне бурята, която се очаква в следващите часове.  \"Това, което работи в наша полза, е, че тази вечер ще вали дъжд\", заяви ръководителят на пожарната.\r\nПожарът е поредния от многото, които избухнаха в щата миналия месец, разрушавайки домове и принуждавайки хиляди хора да избягат от домовете си.   ", "date": "2019.11.27", "title": "Нов голям горски пожар избухна в Калифорния "}
{"url": "https://www.actualno.com/health/nu-jork-glasuva-zabrana-na-aromatizirani-elektronni-cigari-news_1410060.html", "text": "      Общинският съвет на Ню Йорк почти единодушно гласува забрана на ароматизирани електронни цигари, съобщава CNBS. 42 членове на съвета са гласували в подкрепа на това решение. Кметът на Ню Йорк Бил де Блазио обяви, че възнамерява да подпише законопроекта, предаде БГНЕС.      Броят на смъртните случаи от белодробни заболявания, причинени от пушенето на електронни цигари достигна 40 в Съединените щати. Повече от 2 хиляди души страдат от белодробни заболявания, свързани с тях.   Преди това, законодателното събрание на щата Масачузетс също одобри законопроект за забрана на електронните цигари. Ако губернаторът на Масачузетс подпише документа и той стане закон, Масачузетс ще бъде първият щат в страната, който напълно забранява ароматизираните електронни цигари на федерално ниво.\r\nВ допълнение към забраната за ароматизирани електронни цигари, законопроектът предвижда въвеждането на акциз върху електронните цигари без аромат, финансирането на консултации за отказване на тютюнопушенето и никотинова терапия под формата на специални дъвки и никотинови лепенки. В допълнение, продукти с високо съдържание на никотин ще се продават само в магазини, достъпни за хора на 21 и повече години.   ", "date": "2019.11.27", "title": "Ню Йорк гласува забрана на ароматизирани електронни цигари "}
{"url": "https://www.actualno.com/moresport/rykovoditeljat-na-amerikanskata-antidopingova-agencija-iska-pylna-zabrana-za-uchastie-na-rusija-v-tokio-news_1410073.html", "text": "      Пълна забрана за участие на руски атлети на Олимпийските игри в Токио поиска изпълнителният директор на Антидопинговата агенция на САЩ (USADA) Травис Тайгарт в .      Според Тайгарт, Световната антидопингова агенция (WADA) не действа достатъчно адекватно, а Русия се възползва от това. Американецът е на мнение, че само най-суровите възможни мерки ще доведат до прочистване на руския спорт, като напомня, че той е контролиран изцяло от Кремъл.   \"Само такава реакция ще помогне на бъдещите поколения руски атлети, които заслужават повече и ще привлече вниманието на Русия. Времето за възможно най-тежките наказания настъпи\", вярва Тайгърт. ", "date": "2019.11.27", "title": "Ръководителят на Американската антидопингова агенция иска пълна забрана за участие на Русия в Токио"}
{"url": "https://www.actualno.com/chronicles/alfred-nobel-pravi-zaveshtanie-s-koeto-negovoto-systojanie-otiva-vyv-fond-za-nobelova-nagrada-news_1409764.html", "text": "      Нобеловата награда се присъжда всяка година на хора, които са провели забележителна научноизследователска работа, разработили са впечатляващи методи или умения, или са направили изключителен принос за развитието на обществото в областите физика, химия, литература, мир и медицина или физиология. Днес мнозина смятат, че това е най-голямото световно признание. Наградените с наградата се наричат Нобелови лауреати.      Наградите започват да се раздават съгласно завещанието на Алфред Нобел, шведски индустриалец и изобретател на динамита. Той подписва завещанието си в Шведско-норвежкия клуб в Париж на 27 ноември 1895 г. Подбудите му са свързани с шока от пораженията, до които е довело неговото изобретение и желанието да бъдат възнаградени хората, които служат на човечеството. Първата Нобелова награда е връчена на 10 декември 1901 г., пет години след смъртта на Нобел.   Церемонията по връчването на Нобеловите награди по традиция се насрочва на 10 декември, годишнината от смъртта на Нобел, в Стокхолм и в Осло. От 1902 г. насам всички награди, с изключение на наградата за мир, се връчват в Стокхолм, в Концертната зала, от краля на Швеция. Нобеловата награда за мир се връчва в Осло.\r\nВсяка награда може да бъде връчвана най-много на трима номинирани. Наградите се състоят от златен медал, диплом, удължаване на шведското гражданство и парична сума. През 2006 г. паричната сума е на стойност 10 милиона шведски крони или 1,37 милиона долара. В началото е замислено тези пари да спонсорират бъдещата работа на наградените, но в днешни дни повечето учени вече са преустановили дейността си в момента на тяхното награждаване.  Ако има двама победители в една категория, наградата се разделя поравно между тях. Ако победителите са трима, награждаващият комитет има правото да раздели поравно наградата между тримата или да даде половината на единия, а по една четвърт на другите двама. Честа практика е лауреатите да даряват парите в полза на научни, културни или хуманитарни дейности.\r\nДо октомври 2006 г. са връчени общо 781 Нобелови награди (763 на частни лица и 18 на организации). Няколко лауреати са отказали наградата. Може да има години, в които някои от наградите да не се връчат, но наградите трябва да се дават поне веднъж на пет години.   Наградата не може да бъде отнета. От 1974 г. наградата не може да се връчва посмъртно, т.е. номинираните трябва да са живи по време на номинацията.     ", "date": "2019.11.27", "title": "Алфред Нобел прави завещание, с което неговото състояние отива във фонд за Нобелова награда"}
{"url": "https://www.actualno.com/football/real-madrid-i-psj-ne-uspjaha-da-se-pobedjat-v-golov-spektakyl-na-bernabeu-news_1410039.html", "text": "      Отборите на и Пари Сен Жермен надхвърлиха и най-смелите очаквания за зрелищен сблъсък и предоставиха на феновете футболен спектакъл на световно равнище. \"Битката на гладиаторите\" завърши без победител на \"Сантяго Бернабеу\" след равенство 2:2 в мач №5 от груповата фаза на .      Двубоят предложи много ситуации и пред двете врати. Домакините създадоха куп положения пред противниковата врата, но бившият страж на \"белия балет\" Кейлор Навас многократно демонстрира световната си класа, спасявайки от разгром, а в крайна сметка - дори донесе точка на парижани.   В началото на първата част Карим Бензема, за когото това бе мач №100 в Шампионска лига, изведе \"Кралския\" клуб напред в резултата. В следващите минути головите положения се сипеха едно след друго, но гол така и не падаше. \r\nФеновете по трибуните на \"Бернабеу\" трябваше да дочакат до заключителните 10 минути от двубоя, за да станат свидетели на още три попадения. В 79-ата минута Бензема вкара второ попадение, но само четири минути по-късно резултатът вече бе изравнен след два бързи гола, дело на Килиан Мбапе и Пабло Сарабия.  Въпреки че не успя да спечели мача, Реал Мадрид си осигури участие в следващата фаза на турнира. За ПСЖ този мач не бе от решаваща роля, след като френският тим се класира за 1/8-финалите още в предишния кръг. В другата среща Брюж и Галатасарай завършиха при резултат 1:1 ( ).     ", "date": "2019.11.27", "title": "Реал Мадрид и ПСЖ не успяха да се победят в голов спектакъл на \"Бернабеу\""}
{"url": "https://www.actualno.com/football/mig-na-genialnost-donese-triumf-na-uventus-nad-atletiko-v-shampionska-liga-news_1410038.html", "text": "      Отборът на Ювентус спечели дербито от група D в , побеждавайки Атлетико Мадрид с 1:0. Единственият гол в мача отбеляза Пауло Дибала от свободен удар в самия край на първата част.      Двубоят не предложи кой знае колко интересни събития в началото на срещата Юве бе по-доминиращия тим, но така и не достигаше до гол. Гостите опитваха предимно да атакуват на контраатака. Така се стигна до добавеното време на първата част, когато Пауло Дибала отбеляза феноменален гол от малък ъгъл и откри резултата.   През второто полувреме \"дюшекчиите\" натиснаха, но не успяха да достигнат до изравнителен гол. Ювентус отвърна с удар в гредата на Бернардески. В самия край на срещата Мората можеше да изравни, но не успя да засече топката в опразнената врата на Шчесни.\r\nТака Ювентус събира актив от 13 точки и ще завърши като победител в група D. Атлетико Мадрид има 7 пункта, като в последния кръг домакинства на Локомотив Москва и при победа продължава към осминафиналите.    ", "date": "2019.11.27", "title": "Миг на гениалност донесе триумф на Ювентус над Атлетико в Шампионска лига"}
{"url": "https://www.actualno.com/america/trymp-umuva-koja-pujka-da-pomilva-news_1410022.html", "text": "      Преди всяка година се появява въпросът коя пуйка ще Бъде пощадена от съдбата да украси празничната трапеза. Това се взима с решение на президента. Но тази година има новост в процедурата и американците имат възможност да окажат влияние върху решението на президента .       е организатор на он-лайн състезание, което трябва да помогне на Тръмп да реши дали да пощади тежащия 20 кг Бред (хляб) или Бътър (масло), който е с тегло 21 кг.   Бред има предпочитания към леко вишнево-сладко питие, черивайн и колежански баскетбол. Бътър  пък се наслаждава на сладки пържени картофи, слуша гайди и гледа Наскар.\r\nРешението на Тръмп се очаква днес следобед, след което той ще замине за Флорида, за да прекара Деня на благодарността - 28 ноември, със семейството си.  Традицията на американския президент да помилва пуйка преди Деня на благодарността е на 30 години. Началото беше сложено от Джордж Буш-старши през 1989 г., когато \"помилва\" пуйка с тегло от 23 килограма. ", "date": "2019.11.27", "title": "Тръмп умува коя пуйка да помилва "}
{"url": "https://www.actualno.com/tips/barselona-borusija-dortmund-3-otlichni-prognozi-za-sblysyka-v-shampionska-liga-news_1410016.html", "text": "                     Картони - под 3,5 в мача (2.70 коефициент) Това е предпоследен мач от груповата фаза, но това далеч не означава, че двата отбора могат да си решат проблемите с класирането за елиминационната фаза. Възможен е сценарий, при който до последния мач три отбора да се борят за място на 1/8-финалите. Това от своя страна означава, че съставите на двата отбора ще се пазят от картони, които биха ги извадили от игра в решаващия сблъсък. Главен арбитър на срещата е Клеман Търпин, който не е голям любител на картоните и е по-умерен в показването им. В първата среща между двата отбора бяха показани четири жълти картона, а сега е много вероятно броят им да не надвиши три... а коефициентът е достатъчно добър, за да се пробва.    Барселона да спечели мача с 1 гол разлика (3.85 коефициент) Едва ли някой ще оспори, че Борусия Дортмунд е един от най-предизвикателните отбори в Европа. На \"Камп Ноу\" обаче винаги се играе ужасно трудно, а това не прави изключение и за немския гранд. Нашите очаквания са за един равностоен двубой, който в крайна сметка да бъде спечелен от домакините, но с минимална преднина от един гол.    Автор: Mr. Corner   ", "date": "2019.11.27", "title": "Барселона - Борусия Дортмунд: 3 отлични прогнози за сблъсъка в Шампионска лига"}
{"url": "https://www.actualno.com/society/prognoza-za-vremeto-27-noemvri-srjada-news_1410048.html", "text": "      Днес над по-голямата част от страната, ще преобладава слънчево време с временни увеличения на облачността. Над западната част от Дунавската равнина ще се задържи облачно и мъгливо. След пладне от запад ще започне ново заоблачаване, което през нощта срещу четвъртък ще обхване цялата страна. Максималните температури ще бъдат между 9° и 14°.      Това съобщи за Агенция „Фокус“ дежурният синоптик от Националния институт по метеорология и хидрология (НИМХ) Красимир Стоев.   Над Черноморието ще преобладава слънчево време. В сутрешните часове на отделни места видимостта ще бъде намалена. Постепенно вятърът ще се ориентира от югоизток, но ще е слаб. Максимални температури на въздуха: 10°-12°. Температурата на морската вода е 15°. Вълнението на морето ще бъде 2-3 бала.\r\nНад планините ще преобладава слънчево време с временни увеличения на облачността. След пладне от запад ще започне ново увеличение на облачността. Ще духа до умерен вятър от запад-югозапад, с тенденция на усилване. Максимална температура на височина 1200 метра около 8°, на 2000 метра - около 1°.  В четвъртък вятърът от югозапад ще се усили, особено в източната половина от страната. Температурите ще се повишат и на места в централната част на Дунавската равнина и в югоизточните райони максималните ще достигат 15°-18°, в останалата част от страната ще са между 10° и 15°; преобладаващите минимални ще са между 2° и 7°. След временно разкъсване и намаление на облачността, по-късно през деня тя отново ще се увеличи и към вечерта в северозападните райони ще превали дъжд. През нощта срещу петък и в петък на много места от северозапад на югоизток ще превали дъжд, в южните райони придружен с гръмотевици. Впоследствие облачността бързо ще се разкъсва и намалява. Вятърът ще се обърне от запад-северозапад и по-късно ще започне понижение на температурите. В събота ще има променлива облачност, на отделни места в южните райони все още ще превалява. Все още ще духа умерен северозападен вятър и застудяването ще продължи. ", "date": "2019.11.27", "title": "Прогноза за времето - 27 ноември (сряда)"}
{"url": "https://www.actualno.com/healthy/zdravnite-mediatori-vlizat-v-parlamenta-news_1410041.html", "text": "      В Народното събрание ще бъде представена информация по проект “.      Кампанията е под патронажа на Комисията по здравеопазването на 44-ото Народно събрание и се организира ежегодно от Националната мрежа на здравните медиатори, Българско сдружение по иновативна медицина и Фондация    В 11.30 часа на 27 ноември в Северното фоайе на Народното събрание ще бъдат открити четири информационни щанда, на които народните представители и гостите на парламента ще могат да се запознаят с дейността и постиженията на я.\r\nНачалото на проекта „Инициатива за здраве и ваксинопрофилактика” беше поставено през март 2010 г. Той обединява усилията на държавния, частния и неправителствения сектор за подобряване на сътрудничеството между общопрактикуващите лекари, здравните медиатори и Регионалните здравни инспекции.  Тазгодишната информационна кампания ще продължи с двудневна Национална среща по проект с обучителен компонент, в рамките на който здравните медиатори от цялата страна ще получат информация по различни теми, представена от водещи специалисти в областта на социално-значимите, заразните и незаразните и детските болести. ", "date": "2019.11.27", "title": "Здравните медиатори влизат в парламента"}
{"url": "https://www.actualno.com/celebrate/sv-velikomychenik-jakov-persiec-news_646229.html", "text": "      При персийския цар Издегерд живял един добър християнин на име Яков. Той бил богат и знатен и заемал важна длъжност при двора на царя, който много го обичал. Но ето изведнъж Издегерд взел жестоко да преследва християните, като искал да се отрекат от Христа. Яков не устоял срещу заплахите и опасенията да се лиши от всички свои предимства и се съгласил да извърши езическите обряди, искани от царя.      Когато за това узнали майката и жената на Яков, дълбоко се огорчили, понеже и двете били ревностни християнки. Те му написали писмо, в което строго го укорили за отстъпничеството: \"Как можа ти да отстъпиш от небесния Цар заради светски почести, да изгубиш безсмъртния живот, да оставиш истината заради лъжата, заради земни изгоди да станеш недостоен за Божията любов? Със сълзи те молим, покай се и се обърни към милосърдния Бог! Ако ли не съзнаеш греха си, то ние не искаме да те видим, не искаме да имаме нищо общо с тебе!\"\r\nТова писмо силно развълнувало Яков: \"Ако майка ми и жена ми се отвръщават от мене, какво ще стане с мене, когато Господ ще дойде да съди живи и умрели и ще въздаде всекиму според делата?\" Разкаяние и дълбоко съкрушение се пробудили в душата на отстъпника. Той проливал горещи сълзи и все си мислел как да заглади престъплението си. Надеждата му била в милосърдието на Господа, Който не се отвръща от каещия се грешник: \"Ще тропам на вратите на Божието милосърдие, докато те ми бъдат отворени. Господ е благ и милостив. Той не иска смъртта на грешника и с радост приема каещия се\".\r\nПостоянната молитва и надеждата на Господа ободрили Якова, и когато след известно време царят го попитал за вярата, той с твърдост отговорил, че вярва в Христа. Царят го заплашвал със смърт. \"Това не ме плаши, отговорил християнинът. Смъртта е само временен сън, от който всички ще възкръснат\".  Царят употребил всички усилия да склони Якова към второ отстъпничество, но накрай се убедил в неговата непреклонност и го осъдил на жестока смърт. Заповядал да отрежат всички членове на тялото му един след друг. Тая страшна присъда не разколебала твърдостта на Яков. Той се радвал, че Господ му дава възможност поне донякъде да заплати греха на своето отстъпничество и молил Бога само за търпение:\r\nГосподи Боже мой, чуй ме, Твоя раб! Погледни на мене от висотата на Твоята светия, дай ми сила да изтърпя страданията и да се отплатя с кръвта си за моето престъпление! Изповядвам Твоето свято име, Боже мой, и полагам живота си за Тебе.\r\nЗапочнало се страшно мъчение, от което потреперили всички присъстващи. На мъченика отрязали един след друг пръстите на едната ръка, после на другата; на единия крак, после на другия; след това ръцете и краката; той само славословил Господа и не обръщал внимание на увещанието на приятелите, които го молели да спаси живота си. Мъчението продължило дълго, но твърдостта на мъченика нито за миг не се поколебала. Вече едва жив, той намирал сили да слави Бога:    \"Свят, свят, свят си, Боже Вседържителю, възхвалян от небесните сили! Погледни на мене, Боже на живи и мъртви, и чуй молението ми! Вече ми са отнети всички членове и тялото ми е почти мъртво, нямам крака да застана пред Тебе; нямам ръце да ги подигна към Тебе, нямам колене да падна и да Ти се поклоня; аз съм повален пред Тебе, Владико мой, като дом разрушен и дърво без клони. Моля Те, не ме оставяй докрай и милостиво изведи душата ми из тъмницата!\"\r\nЕдва той свършил молитвата си и му отсекли главата. Християните благоговейно погребали тялото на светия мъченик.  ", "date": "2019.11.27", "title": "Св. великомъченик Яков Персиец"}
{"url": "https://www.actualno.com/interview/kak-njakolko-istorii-za-leka-nosht-se-prevryshtat-v-kniga-news_1409427.html", "text": "              „Ставри и Прокопи“ събира различни и забавни разкази, придружени с красиви илюстрации. Как се родиха Ставри и Прокопи и как стигнахте до идеята разказите да се превърнат в книга?  А. Ставри и Прокопи са наши стари познати. Преди около петнадесет-двадесет години, когато Мая и Бела бяха деца, заедно измисляхме истории за лека нощ и главни герои в тях бяха две бездомни кучета. Странните имена бяха харесани от някакви избирателни списъци и вечерно време се забавлявахме с весели истории, които вече не помним. После децата пораснаха, приказките за лека нощ отстъпиха място на други интересни неща и Ставри и Прокопи бяха забравени.\r\nПреди около две години Мая ми предложи да участвам с разказ в сборник, който щеше да бъде издаден в САЩ. Пошегувах се, че ще напиша разказ за Ставри и Прокопи, и идеята ми беше приета. Ставри и Прокопи се завърнаха. Скоро след това ми се прииска да им разкажа друга история за тях. После трета. Първи читатели и критици бяха съпругът и дъщерите ми. Те ме поощриха да продължа, въпреки моята несигурност в качеството на написаното.   М. За мен идеята да направим книга изглеждаше като най-логичната следваща стъпка – независимо дали ще бъде прочетена, най-вече за удоволствие. Разказите ми изглеждаха добри и пълни с моменти, които ми се искаше да нарисувам. Б. Имам чувството, че стана почти на шега – появиха се дванайсет истории, които се развиват в рамките на една година. След това решихме да направим илюстрации и докато се усетим, се получи цяла книга. А. Разказите се получиха като приказки за лека нощ за деца, които вече са пораснали. В тях заложих сериозни теми, като за възрастни хора. Главните герои са кучета и ги използвах заради възможността да се погледне на тези теми по друг начин, понякога обратен на нашия, човешкия. Мисля, че е хубаво да намираме начин да погледнем на живота си с чуждите очи. Ако нещо е важно за нас, за друг то може да е незначително. И обратното. Това може да ни спести ненужни драми. И да ни научи да ценим чуждото мнение, колкото и странно да е то понякога. Подходих със закачка към всяка тема, без драматичност. Героите ми не са обременени от общоприетите правила и това им дава възможност да действат според своите представи за добро.     Илюстрациите към текста са направени с интересна техника, комбинираща фотография и илюстрация. Разкажете ни повече за нея.  М. Изборът на тази техника ми изглеждаше логичен. Местата, на които се развива действието, са вдъхновени от истински места, типични градски. Освен възможност за повече работа в екип по забавен проект, в който всички искахме да участваме, това беше и възможност за мен да експериментирам с нов начин на илюстриране. Научих много и ми беше приятно. Б. Тази техника наистина беше най-логичният избор. Беше чудесно, че успяхме да комбинираме професиите и хобитата си по такъв начин. Част от снимките дойдоха от архива, но се налагаше да се направят и немалко нови. Определено представляваше предизвикателство, но и удоволствие да снимам с конкретна цел и с оглед на това как снимките ще се комбинират с илюстрациите. Може да се каже, че тази книга е семеен проект. Как протичаше работата ви? Срещнахте ли някакви трудности докато се сработите?  А. Да, книгата е изцяло семеен проект. Десет от разказите са мои, Мая и Бела написаха по един, които наместих в хронологията. Заедно работихме по цялостната концепция за обединени разкази. Всеки от нас има знания в различни области и събрахме всичко на едно място. За да приведем разказите в подходящ за издаване вид трябваше да научим и нови интересни неща, които излизаха в процес на работа. За мен беше забавно, не е имало никакви трудности.   М. Работата заедно всъщност беше изключително приятна. Единствените конфликти бяха между екипа и материала – много неща правихме за първи път, но подходихме с желание и енергия. Всеки донесе собствения си опит и мнение и направихме проект, от който сме доволни и който бихме искали да покажем. Б. Трудности в сработването не е имало. Дори бих казала, че работата в екип даде възможност всичко да бъде разгледано от различни гледни точки, което помагаше да стигнем до най-добрия вариант. Свършихме много работа, но всичко е направено с удоволствие. Главните герои в разказите са животни. Самите вие имате ли домашни любимци и включили ли сте някои от тях в книгата?  Б. Почти всички герои, както животните, така и хората, са базирани на реално съществуващи. Някои са наши приятели и техните домашните любимци. От нашия дом в книгата представяме Силвия – котката, която ни удостоява с величественото си присъствие близо двадесет години. За мен това е откакто се помня. Имали сме и други домашни любимци, но Силвия е единствената константа. М. Аз смятам, че голяма част от характера на Силвия е пренесен в книгата. Ако можеше да говори, според мен щеше да звучи точно така. Никога не сме имали куче, но сме познавали много от тях. Така че героите – животни водят своето начало от истински такива, всеки с оригиналния си нрав. А имате ли си любими герои или разкази, които носят по-специално значение за вас?  А. Аз нямам специално отношение към никого от героите. У всеки от тях съм се опитала да неглижирам недостатъците, но без да ги скривам, и съм изнесла напред доброто и симпатичното. Може да се каже, че имам по-специално отношение към разказите, в които използвам северозападен диалект. Това е езикът на моето детство и ми носи хубави спомени. Често този диалект е приравнен с грубост и цинизъм, но аз мисля, че с него може да се опише нещо красиво или да се разкаже весела история.    M. Любимите ми разкази са тези, в които присъстват фантастични и научно-фантастични елементи. Макар че чета различни жанрове, имам специално отношение към фантастиката и магическия реализъм, а те присъстват на места в книгата. Така се случи, че любимите ми илюстрации също са от тези разкази. Б. Всички разкази и героите в тях са създадени с много любов и не мога да кажа, че някой ми е любим. Естествено, имам известен афинитет към моя разказ – той ми даде възможност да представя място, което ми е много близко до сърцето. Опитала съм се да предам част от спокойствието и красотата му – надявам се и читателят да го усети. Въпреки избора на герои, споделяте, че за вас темата за бездомните животни не е в основата на книгата. Какво е всъщност посланието, което искахте да предадете чрез нея и чрез тези персонажи?  А. Една от поставените теми е за бездомните животни, но тя си има своята обратна гледна точка – бездомните ми герои са свободни в действията си. Един от тях избира тази свобода и обяснява на хора, че сега животът му ще е нов и интересен. Но хората, уви, не разбират какво им казват животните.\r\nНе искам да се ангажирам с послания и сериозни изводи в книгата. Това са просто забавни приказки на сериозни теми за пораснали деца. Читателят може да се посмее на някои места, а на други да се натъжи за кратко. Иска ми се да се той да се забавлява с тази книга така, както ние, докато я правихме. ", "date": "2019.11.27", "title": "Как няколко истории за лека нощ се превръщат в книга"}
{"url": "https://www.actualno.com/books/mashina-na-vremeto-news_1409429.html", "text": "      Седяха си Ставри и Прокопи под навеса до контейнера за смет, мърдаха си пръстите на краката и се чудеха какво да правят.      Зимата дойде и донесе обичайните студени мъгли в Града. Въздухът се сгъсти и скри и без това неясните градски хоризонти. По улиците кашляха хора и коли и разнасяха лошо настроение. За Ставри и Прокопи се заредиха спокойни дни с равен ритъм и близка видимост. Сутрин се събуждаха и оглеждаха размазаните силуети на съседните сгради, чуваха шума на крилете на ятото чавки, прелитащи мълчаливо от юг на север над тях, и започваха да си търсят храна. Менюто беше месно и еднообразно. Остатъци от мазна храна, хляб, спагети, пица, свински кокали, пилешки кокали, телешки кокали и още хляб. Рядко намираха части от зеленчуци с вкус на гума. Прокопи даваше на Глада, който живее в стомаха му, да се занимава с някой едър кокал и да кротува. „Дояли са ми се марулки. Мисля, че в моя стомах живее Глад за зеленчуци“ – пошегува се веднъж Ставри. Двамата приятели правеха обичайните си разходки до парка, но сега те бяха кратки, защото се мръкваше рано, пък и без това там рядко срещаха някого от приятелите си.\r\nУтрото беше изсветлило въздуха, когато Àли и Мама на Àли излязоха от входа на Сградата и оставиха голям хартиен плик с разни вещи до контейнера за смет.\r\n- Добро утро, Àли! – поздрави Прокопи. – Много ти отива това палто.  - Благодаря! Двфулицсево е – от едната страна пепитено, а от другата – шанелено.\r\n- Защо оставяте това тук? – попита Ставри.\r\n- С Мама правфим малко ремонт и разчиствфаме къщата. Това са вфещи, които може да послужат някому – поставфка за чадъри от бамбук, стенен часовфник с ффлорални мотивфи, двфе постелки за стол пачшуърк, календар с алпфийски пфейзажи, вфаза от династията Мин, порцселанова ффруктиера с пастирка на дъното, чшетири рамки за снимки махагон имитацсия, свфещник цвфят инокс, чшехли от крокодилска кожша, пфъзел на картина на Моне с девфетстотин девфетдесет и седем елемента...    Мама сипваше в паницата на кучетата храна на гранули, докато Àли изреждаше имената на вещите. След това остави в навеса допълнителна постелка за зимата, направена от нейно старо яке. Накрая взе Àли, тръгна на изток и двете изчезнаха в мъглата.\r\n- Защо оставяте тези вещи? – пак попита Ставри.\r\n- Много са вфинтиджч, не ни подхождат на новфия интериор – чуха Àли от отсрещния тротоар, без да я виждат. – Не яжте елементите на пфъзела, разхлабвфат...\r\nПрокопи пъхна четинестата си глава в плика и извади оттам часовник.\r\n- Знам, това е часовник. На гарата има часовник, но много по-голям. И на други места съм виждал. Той показва времето. Ще го сложа под навеса. Ето, и този картон с цифрите – нали така беше, това са цифри – като на часовника. Ще го сложа тук...   - Това е календар. На него са отбелязани дните. Прокопи, защо взе тези вещи? Трябват ли ти?\r\n- Да, трябват ми. Искам да познавам времето и да знам докога ще бъде такова влажно и мъгливо. Времето сега не ми харесва. Мога ли да го променя, щом имам часовник и кавендар, а?\r\n- Аз ще си взема един чехъл. Приятелю, мисля, че си се объркал. Времето е нещо много трудно за разбиране. Ела, вече е светло и ще ти почета. Ще отворя енциклопедията.\r\n- Сложи я на новата постелка. – Прокопи полегна под навеса с муцуна към часовника и календара. – Много добре се разположихме. Почвай.   - Буква а, бъ, въъъ... После на ва, вбъ, вгъъъ... така... влак... натам... вооо, впъъъ... А, ето... врааа... вреее... вреден, вредител... врели-некипели... време. Намерих. Време. Почвам да чета. Готов ли си да слушаш?\r\n- Винаги съм готов да слушам, когато ти четеш.\r\n- Време – една от основните форми на съществуване на движещата се материя. Материята, движението, времето и пространството са неотделими едно от друго. Времето се проявява в траенето и последователността, които възприемаме като настояще, минало и бъдеще при протичането на явленията. Важни свойства на времето са непрекъснатостта и необратимостта на протичането му...\r\nОкъселият ден премина кротко в непознати думи и заплетени обяснения. Двете кучета разбраха малко от прочетеното, а мъглата спомагаше неяснотата да става по-голяма. Прокопи на няколко пъти повишаваше глас:\r\n- Значи, мога да получа време? Ако разделя пътя на скоростта? Аз мога да разделя едно парче пица – на теб и мен поравно. Мога да разделя пилешки кокали – за теб меките, за мен твърдите. Но кой път да разделя – има толкова много пътища, дето водят накъде ли не. Аз не знам коя е тази „скорост“! Как да й разделя пътя – на парчета ли да го направя? Пътят да не е мой, че да го разделям. Пътят е на всички – всеки може да върви по него!...   - Наистина ли имам време на езика? – Този път Прокопи беше малко гузен. – Минало, сегашно и бъдеще? Не съм забелязал досега. Сигурно е било малко и съм го глътнал някой път по невнимание... Дали не съм направил някоя беля, Ставри, а?...\r\n- Ето за това ми прочети по-бавно отново. – Прокопи беше доволен от две изречения. Беше обнадежден. – За топлото и студеното, и какво да направя, за да махна мъглата оттук. – Малко по-късно се възмущаваше шумно: – Не разбирам какво е ци-клон и антици-клон. Клоните са на дърветата, там си стоят и имат листа, когато е топло, а когато е студено – нямат. Което мисля, че не е правилно. И не разбрах как е толкова важен за времето наклонът на някаква оса на земята. Лятото ме ухапа една оса по ухото, помниш ли? Тогава беше много горещо...\r\n- Ставри, ти какво разбра от прочетеното? – попита Прокопи, когато стана тъмно и Ставри затвори дебелата книга.\r\n- Почти нищо не разбрах. Аз мога само да чета, не мога да разбирам. Утре ще мислим отново. Лека нощ.\r\nНад тях се чу шум от самолет и птичи криле, движещи се от север на юг.    ", "date": "2019.11.27", "title": "Машина на времето"}
{"url": "https://www.actualno.com/society/otide-si-stefan-danailov-news_1402963.html", "text": "       На 76-годишна възраст почина актьорът Стефан Данаилов. Новината беше потвърдена с публикация във Facebook страницата на Народния театър \"Иван Вазов\". На 10 октомври 2019 г., той беше приет във Военномедицинска академия поради насъбрала се вода в белите му дробове и си е отишъл от този свят малко след полунощ. Какви бяха данните за състоянието му тогава - припомнете си в !    Стефан Ламбов Данаилов, наричан още Ламбо, е един от най-големите ни актьори, с над 150 роли в киното, театъра и телевизията, заслужил артист (1975) и народен артист (1983), дългогодишен преподавател по актьорско майсторство за драматичен театър в НАТФИЗ, политик от БСП, министър на културата в правителството на Сергей Станишев от 17 август 2005 г. до 27 юли 2009 г., избиран за народен представител в XXXIX, XL, XLI, XLII, XLIII и XLIV народно събрание.\r\nРоден е на 9 декември 1942 г. в София. Мечтае да стане моряк в гражданския флот, защото морето винаги го е привличало, макар че няма „морска“ кръв. Майка му Евдокия Данаилова (1911 – 1963) е от Ловеч, а баща му полк. Ламби Данаилов (1905 – 1976) от Родопите, с. Райково, сега квартал на Смолян. Дядо му Васил Данаилов е деец на ВМОРО. Стефан има сестра – Росица Данаилова, също актриса, която е 9 години по-голяма от него.\r\nОще като дете участва в игралния филм „Следите остават“ (1956). Докато е в казармата, смята да кандидатства история, но актьорът Иван Кондов, който тогава е съпруг на сестра му, го съветва да следва във ВИТИЗ „Кръстьо Сарафов“.  През 1963 г. е приет в класа по актьорско майсторство на проф. Стефан Сърчаджиев. След неговата смърт Данаилов учи при Методи Андонов и проф. Анастас Михайлов. Завършва през 1967 г. и започва работа в Пловдивския театър „Н. О. Масалитинов“ (1967 – 1968). Работи в СИФ (1968 – 1973).\r\nПървите му роли в киното са във филмите „Понеделник сутрин“, „Морето“ и „С дъх на бадеми“. Популярността идва още след участието в ролята на Иван Загубански от филма „Първият куриер“, но избухва с невиждана сила, когато на телевизионния екран се появяват сериите от филма „На всеки километър“ (1969). С ролята на майор Деянов го запомня масовата аудитория в България. В периода между първите и вторите серии се снима в „Князът“ и „Черните ангели“.\r\nЗа малко напуска театъра и се отдава изцяло на киното. Има участия в повече от 80 филма, множество награди от национални театрални и филмови фестивали. Има награда за най-добра мъжка роля в „Князът“ и „Черните ангели“ на Фестивала на българските филми, Варна през 1969 г. Определен е за най-популярния актьор в Чехословакия за 1976 г.\r\nПрез 1973 г. се връща отново на сцената, за да се присъедини към трупата на Театъра на народната армия, а от 1979 г. постъпва в Народния театър „Иван Вазов“. Продължава да се снима много в киното и телевизията.\r\nИграе и на сцената на Театър 199. На Стената на славата пред театъра има пано с отпечатъците му. След ролята на майор Деянов младият актьор изпълнява много други запомнящи се роли. Познавайки измамната преходност на бързите успехи, като че ли сам търси компенсация в изпълнението на „по-различни персонажи“, изискващи истинско актьорско превъплъщение. Един от най-добрите си екранни образи създава във филма на Никола Корабов „Иван Кондарев“.\r\nОт 1981 г., и почти до промените през 1989 г., Стефан Данаилов води изключително популярното тогава радиошоу „Звезди посред бял ден“. Там той пародира Ален Делон като домакин, на когото гостуват известни звезди от цял свят. Програмата се излъчва всяка събота по програма „Христо Ботев“ на Българското радио (сега Българско национално радио) \r\nСлед 10 ноември 1989 г. му се налага отново да се доказва и на сцената, и в киното. Премиерата на „Лоренцачо“ има шумен успех, а ролята в италианския сериал „Октопод“, го прави популярен и в чужбина.\r\nЧлен е на Парламентарно-обществената комисия за телевизия и радио (1990). Със Сотир Майноловски и Николай Ишков основават фирма за продуцентска и импресарска дейност – „Олд старс“ ООД (1993). От 1994 г. е съосновател и вицепрезидент на фондация „Авансцена“, а от 1996 г. е президент на националния комитет на Международния институт за средиземноморски театър. От 1997 е член на Обществения съвет по проблемите на българския футбол.\r\nЧлен е на СБФД, като два мандата е негов главен секретар (1996 – 2004), член е също на САБ и на НСРТ (1997 – 1998).\r\nОт 1988 г. Данаилов поема класовете по актьорско майсторство за драматичен театър на професор Гриша Островски във ВИТИЗ, където е доцент от 1996 г. и професор от 1999 г. Стефан Данаилов е член на БКП от 1975 г. Секретар е на първичната партийна организация в Народния театър, както и член на Ленинския районен комитет на БКП. Делегат е на 44-тия (2000), 45-тия (април 2005) и 46-тия (декември 2005) конгрес на БСП.\r\nВ периода 2005 – 2009 г. при управлението на коалиционно правителство на БСП, ДПС и НДСВ е министър на културата.\r\nНа 13 септември 2011 г. е кандидат за вицепрезидент с кандидат за президент Ивайло Калфин от БСП. Той беше и депутат от квотата на БСП, а като най-възрастен народен представител откри първата сесия на 42-рото Народно събрание. Една от най-запомнящите му се речи в парламента касаеше бюджета на НЗОК за 2018 година - припомнете си я ! ", "date": "2019.11.27", "title": "Отиде си Стефан Данаилов"}
{"url": "https://www.actualno.com/crime/pojar-v-pirogov-ima-jertvi-news_1410086.html", "text": "      Голям пожар е пламнал на територията на може би най-популярната болница в България - \"Пирогов\". , пожарът е станал факт около 4 часа сутринта. По първоначални данни има две жертви, като според bTV става въпрос за тежко болни пациенти на лечебното заведение - неофициалната информация е за двама мъже, загинали на място, която беше потвърдена. Починалите са на 68 и 55 години. Загиналите са били на командно дишане, твърди БГНЕС, като беше официално потвърдено, че единият пациент е имал нужда от високи дози кислород заради белодробно заболяване и е дишал с помощта на специален апарат.       Информацията, че има две жертви вече е официално потвърдена от МВР, има още 1 леко пострадал пациент, а огънят е напълно потушен към 4:25 часа. Здравният министър Кирил Ананиев потвърди, че няма други тежко пострадали хора. Информирани са близките на загиналите и няма други хора, за които трябва да се съобщава, че са в тежко състояние , уверяват от \"Пирогов\".\r\nПожарът е избухнал във Второ вътрешно отделение - то се намира извън основната сграда на болницата, а в него се намирали тежко болни пациенти - предимно онкоболни, някои от които трудноподвижни. Според източници на \"Хоризонт\", в отделението са били настанени поне 60 души. Огънят е тръгнал от стая във вътрешното отделение на болницата, като в нея е имало кислородна бутилка и версията засега е, че тя е избухнала, но в момента се изяснява какво точно се е случило. Проф. Николай Габровски, който е отговорният за смяната в \"Пирогов\", е категоричен, че не става въпрос за бутилка, а за система за подаване на кислород и тя е нова, не става въпрос за остаряло оборудване . От взрива се е срутила част от стена. \"Изключваме възможността това да е терористичен акт\", подчерта вътрешният министър Младен Маринов.   На мястото на инцидента са изпратени множество екипи на пожарната и на \"Спешна помощ\". Районът пред болницата е отцепен, предаде БНР. Четири линейки са  изпратени пред болницата, съобщиха за \"Хоризонт\" от Спешната помощ. Пожарникари и полицаи са евакуирали 60 души, като на сигнала за пожара се отзовали 12 пожарни, с 32-ма пожарникари - хората са изнасяли пациенти на ръце. Има данни за леки наранявания на огнеборци, вследствие на дима. Здравният министър каза, че застрашени са били 80 души.  По информация от очевидци, бързата реакция на персонала на \"Пирогов\" и пристигналите пожарникари е предотвратила много по-страшна трагедия с повече жертви. Началникът на Пожарната старши комисар Николай Николов каза същото - че заради точните и бързи действия на персонала на болницата е предотвратена много по-голяма трагедия, като Николов изрично поздрави за реакцията персонала на лечебното заведение и подчерта, че ситуацията е под контрол.\r\nЗа момента \"Пирогов\" работи в нормален режим и няма нужда пациенти да се местят в други болници - всички евакуирани са настанени в други отделения на лечебното заведение.\r\nКаква версия се появи за пожара няколко часа след избухването му - научете в !     ", "date": "2019.11.27", "title": "Пожар в \"Пирогов\", има жертви*"}
{"url": "https://www.actualno.com/business/nacionalen-protest-zaradi-bolnichnite-bolnite-rabotnici-ne-sa-prestypnici-news_1410080.html", "text": "      Днес, 27 ноември, КТ \"Подкрепа\" ще проведе национален протестен митинг-шествие под надслов \"Болните работници не са престъпници!\".      Основните искания на протестиращите са работодателите да поемат поне първите 5 дни от болничните; да изплащат 100% от трудовото възнаграждение през този период (понастоящем е едва 70%, като от тях се удържат осигуровки и данъци); отпадане на данъка върху минималната работна заплата; спешна актуализация на добавката за нощен труд, която е в размер на 25 стотинки; ограничаване на извънредния труд; прилагане на сумираното изчисляване на работното време само в непрекъсваеми производства, съобщиха от синдиката.   Протестното шествие ще започне от пл. \"Княз Александър I\" и ще продължи по бул. \"Цар Освободител\" до пл. \"Народно събрание\", където протестиращите ще внесат протестна декларация. След това шествието ще продължи по бул. \"Васил Левски\" и бул. \"Княз Ал. Дондуков\" до ул. \"Тракия\" №15, след което обратно по бул. \"Княз Ал. Дондуков\" до пл. \"Независимост\".\r\n\"Не ми се коментира защо само КТ \"Подкрепа\", каза пред БНТ председателят на синдиката Димитър Манолов във връзка с отсъствието на КНСБ от протеста. Според него, и работодателите не били \"на един акъл\", поне една работодателска организация не е съгласна 1 ден да не се плаща. Манолов добави и, че работодателите почнали \"кретенски\" разговора за болничните и всъщност искали НОИ да поеме и първите 3 дни, но заговорили с безумни предложения първите 3 дни да не се плащат изобщо, което подсказвало и какви ни били работодателите всъщност и защо бизнесът е на такова дередже.  Какво каза в специално интервю за председателят на АИКБ Васил Велев за искането да се плащат първите 5 работни дни и за стойността на нощния труд - припомнете си в !\r\nНа 27 ноември от 10:00 до 11:00 часа в 35 Дирекции Социално подпомагане в цялата страна ще се проведе едночасова предупредителна стачка с основно искане за 40% базово увеличение на основната работна заплата на социалните работници и служители. Стачката е организирана от Националния синдикат на административните служители към КТ \"Подкрепа\". ", "date": "2019.11.27", "title": "Национален протест заради болничните: \"Болните работници не са престъпници!\""}
{"url": "https://www.actualno.com/europe/evropejskijat-parlament-shte-glasuva-novata-evropejska-komisija-news_1410085.html", "text": "      Европейският парламент ще гласува състава на новата Европейска комисия, начело с предложения председател Урсула фон дер Лайен, на 27 ноември.      \"Европейският парламент, който е избран пряко от европейските граждани, ще търси отговорност от Комисията и ще гарантира, че тя изпълнява обещанията си\", заяви председателят на ЕП Давид Сасоли, цитиран от БГНЕС.   След обмен на мнения с тримата кандидати за изпълнителни заместник-председатели на ЕК Франс Тимерманс, Маргрете Вестегер и Валдис Домбровскис, Председателският съвет на ЕП изготви последната си оценка на изслушванията на всички кандидати за комисари. След анализ на писмата за оценка от отговорните комисии и препоръката на Съвета на председателите на комисии Председателският съвет даде зелена светлина и обяви изслушванията за официално приключени.\r\nСледващият най-високопоставен лидер в Брюксел Урсула фон дер Лийен представя своя екип пред Европейския парламент в сряда, с надеждата най-накрая да остави един труден преход зад гърба си, пише АФП.  Новият президент на Европейската комисия се надяваше да встъпи в длъжност преди месец, но това беше осуетено от спорове около нейния изпълнителен екип. Бившият министър на отбраната на Германия е изправена пред серия предизвикателства в началото на мандата си на 1 декември, когато ЕС се разминава в позициите си с Вашингтон по отношение на търговията, климата и Иран, докато се бори със забавяща се икономика и ядосва с Русия.\r\n61-годишният ветеран от дясната партия на канцлера Ангела Меркел също трябва да се бори с нарастващите разделения между стария шеф на Комисията и френския президент Еманюел Макрон, тъй като пропастите на франко-германския двигател на ЕС вече са видни.\r\nПърво, тя трябва да убеди евродепутатите да дадат подкрепата си за екип, съставен от всяка от 27-те държави-членки - без Великобритания, която планира да напусне блока. Нейното собствено назначение като ръководител на Комисията беше одобрено през юли само с девет гласа повече, отколкото бяха необходими. Трима от първоначалните ѝ кандидати за комисари безпрецедентно бяха отхвърлени по време на парламентарния процес на изслушване, отслабвайки нейния авторитет от самото начало.       Въпреки това дипломатите от ЕС и парламентарните лидери са предпазливо оптимистични, че тя ще прескочи препятствието, по време на публичното гласуване от членовете на ЕП в 13:30 часа българско време .\r\n\"Ще бъдем обединени в подкрепата си за Комисията\", обеща Манфред Вебер, ръководител на десния парламентарен блок Европейската народна партия в парламента и самият той беше кандидат за президент на Комисията.\r\nСамият Вебер беше един от малката група от така наречените шпиценкандидати или водещи кандидати, представляващи партийни блокове, от които депутатите се надяваха да осигурят евентуалния лидер на комисията. Но лидерите на държавите-членки на ЕС, начело с Макрон, преобърнаха този експеримент в парламентарна демокрация и наложиха външен избор.\r\nГласуването за потвърждаване на Фон дер Лийен беше проведено чрез таен вот, което позволи на много членове на ЕП да гласуват срещу нея в знак на протест срещу политическата тактика на лидерите на ЕС.\r\nНо в сряда гласуването на одобрение за Комисията като цяло ще се провежда открито, като помага на основните десноцентристки, социалдемократически и либерални фракции да получат подкрепа. Лидерът на групата на социалистите и демократите Иратсе Гарсия Перес отбеляза, че натискът отляво е принудил Фон дер Лайен да се ангажира с широко базирана политическа платформа.      Комисията има членове от целия политически спектър, а Фон дер Лийен промени плановете си как да назове един от ресорите - \"Защита на нашия европейски начин на живот\" - име, което мнозина виждат твърде близко до реториката на крайнодесните.\r\n12 от 27 от членовете ще бъдат жени, което не е точно паритетът, който беше обещан, но е най-високият брой дами в Комисията в историята на Европейската комисия.\r\nВъпреки това ще има противопоставяне. Евроскептиците, крайно левите и десните популистки партии в парламента ще гласуват против, а зелените заявиха, че ще се въздържат. Петима френски социалисти също няма да вдигнат ръка. \"Няма да подпишем празен чек\", заяви евродепутатът Рафаел Глуксман.\r\nИ има още един потенциален облак, надвиснал над новия лидер на Еврокомисията: отсъствието на британски комисар. Британският премиер Борис Джонсън е категоричен, че ще изтегли Великобритания от ЕС на 31 януари, след като Brexit беше многократно отлаган на фона на споровете в парламента за условията на развода. Междувременно той отказа да запълни мястото на Великобритания в Комисията, позовавайки се на съвети от длъжностни лица, че не може да назначи такъв по време на предизборна кампания. Заради това има заведена наказателна процедура от ЕС.\r\nНякои политици от Брюксел са обезпокоени, че директивите на ЕС могат да бъдат подложени на законово оспорване, ако ЕК не бъде съставена от пълния си състав от 28 членове. Екипът на Фон дер Лийен се надява, че заплахата им да започнат юридическо оспорване на решението на Лондон ще докаже, че са направили добросъвестен опит да спазят Договора за ЕС. ", "date": "2019.11.27", "title": "Европейският парламент ще гласува новата Европейска комисия "}
{"url": "https://www.actualno.com/society/vseki-deseti-punkt-za-tehnicheski-pregled-nezakonen-news_1410057.html", "text": "      Близо 100 са затворили от началото на годината от ИА „Автомобилна администрация“ (бившата ДАИ), пише вестник „Монитор“. Това е всеки десети от работещите. По данни на агенцията обаче, дни след затварянето, пунктовете отново работят.По някакъв начин те изкарват разрешителните и отново започват да извършват технически прегледи.      Най-често провиненията са свързани с н за преминаване на годишната проверка. Правени са опити и за прекарване на ГТП-то на два автомобила с един и същ регистрационен номер. „На камерите се вижда, че се докарва черен автомобил, а в талона е записано, че е кафяв“, коментира използваните трикове, зам.-шефът на бившата ДАИ Дамян Войновски.   Повечето опити за измами вече биват засичани от инспекцията заради компютърна връзка между агенцията и вътрешното министерство. Така вече трудно може автомобил да бъде записан с преминат преглед а изобщо да не се появи за проверка. Елементарни грешки на комисиите също биват наказвани, защото при сгрешена цифра от регистрационния номер на колата в талона за извършен преглед води до спиране на автомобила от движение не само у нас, но и в чужбина. Често измамници заради , за да им регистрират джиповете като линейки. Превозните средства за спешна помощ са освободени налози и са най-предпочитаният вариант за укриване на облагането.\r\nОт ДАИ вече няколко пъти са предложили два варианта за спиране на тези нарушения. Единият е да ползваме италианския опит - собственик на веднъж затворен пункт няма право да е на същия адрес.  Другият вариант е преди отварянето на пункт да се представя банкова гаранция от 50 000 лева.  Представители на бранша коментират пред вестника, че така се търси начин за регулиране и намеса на пазара чрез допълнителни рестрикции.        ", "date": "2019.11.27", "title": "Всеки десети пункт за технически преглед незаконен?"}
{"url": "https://www.actualno.com/health/rabotata-predi-1000-chasa-e-kontraproduktivna-news_1409953.html", "text": "      Принуждаването на хора под 55-годишна възраст да идват на работното си място преди 10:00 часа е контрапродуктивно. Служителите са уморени, имунитетът им отслабва, а организмът им става по-податлив на болести и е по-стресиран. Всичко това води до лоша памет и липса на концентрация, което само по себе си може да доведе до консумация на алкохол или наркотици. Това поне твърдят учени от университета в Оксфорд, предава македонският портал Crnobelo.mk.      \"Телата им са изтощени поради недостатъчен сън, което се отразява на производителността. Хората над 55-годишна възраст се нуждаят от по-малко сън, но до тази възраст те трябва да започват работа в 10:00 часа сутринта, за да бъдат пълни с енергия и да бъдат производителни. За студентите лекциите трябва да започват в 11:00 часа\", казва Пол Кели, учен от Оксфорд.   Проучванията показват, че средният ученик на 10-годишна възраст не може да се настрои за уроци преди 8:30 часа, а гимназистите над 16 години - преди 10:00 часа сутринта. Всички тези групи биха се образовали по-добре и биха имали по-малко проблеми с поведението си, ако бяха по-отпочинали, твърдят изследователите.\r\n\"Ние живеем в общество, лишено от сън. Не можем да променим 24-часовия биоритъм. Не можем просто да се научим да се събуждаме в определено време. Тялото ни живее в хармония със слънцето, липсата на сън е мъка. Обществото трябва да адаптира началото на работното време, учебните часове и преподавателските лекции към биологичния часовник на човека. Има множество здравословни и психологически разстройства сред заетите хора, учениците и студентите\", припомнят учените.   ", "date": "2019.11.27", "title": "Работата преди 10:00 часа е контрапродуктивна"}
{"url": "https://www.actualno.com/politics/kornelija-ninova-lambo-beshe-vselena-ot-talant-emocija-i-mydrost-news_1410141.html", "text": "        Това написа във Facebook лидерът на социалистите Корнелия Нинова по повод кончината на легендата на българското кино Стефан Данаилов.       припомня, че на 76-годишна възраст почина актьорът Стефан Данаилов. Новината беше потвърдена с публикация във Facebook страницата на Народния театър \"Иван Вазов\". На 10 октомври 2019 г., той беше приет във Военномедицинска академия поради насъбрала се вода в белите му дробове и си е отишъл от този свят малко след полунощ. Какви бяха данните за състоянието му тогава - припомнете си !  ", "date": "2019.11.27", "title": "Корнелия Нинова: Ламбо беше вселена от талант, емоция и мъдрост"}
{"url": "https://www.actualno.com/sofia/protest-na-lomsko-shose-otchujdavat-se-imoti-za-15-stotinki-na-kvadraten-metyr-news_1410101.html", "text": "      15 стотинки на квадратен метър, най-много 25 стотинки – това е цената, която общинските власти дават за отчуждаване на земя и имоти покрай „Ломско шосе”. Заради това почват протести.      Васил Цветанов, един от протестиращите, твърди, че получава 99 000 лева за триетажна къща. „Една гарсониера не мога да взема – явно държавата има сметка да ни прави на маймуни”, възмути се пред Нова телевизия Цветанов.   „Паричното обезщетение се определя съгласно разпоредбите на Закона за общинската собственост”, увери Емилия Боянска, служител в отдел ''Правно обслужване и процесуално представителство'' на Столична община. Оценката се правела на база едногодишен преглед назад на сделки с подобни имоти в района, тогава се прави данъчна оценка. Ако собствениците не искат доброволно да им бъдат отчуждени имотите, следва принудителна процедура, която може да се обжалва в съда. А ниската цена сега била обослувена от процедури със земеделски земи.\r\nСъдът определя цената, която определя общината, казва Васил Цветанов и определя случващото се за „Апартаментгейт”. Боянска се съгласи, че може да е имало продажби на данъчна оценка, а не на пазарна, но общинските власти работят с официално декларирани данъци.   ", "date": "2019.11.27", "title": "Протест на \"Ломско шосе\" - отчуждават се имоти за 15 стотинки на квадратен метър"}
{"url": "https://www.actualno.com/politics/goranov-e-umeren-optimist-za-uchastie-na-sasht-v-aec-belene-otricha-za-nova-voenna-baza-news_1410105.html", "text": "       САЩ може и да вземе участие в проекта АЕЦ „Белене” – това заключение направи финансовият министър Владислав Горанов, който коментира между българския премиер Бойко Борисов и американския президент Доналд Тръмп.      Според Горанов, относително изгодно сме придобили два руски реактора \"последно поколение\". От думите на финансовия министър излезе, че ако има интерес от партньори – САЩ, Франция, да се изгради една българска атомна централа. Проектът трябва да е икономически рентабилен и българският данъкоплатец да не му е заложник, каза Горанов пред Нова телевизия. \"Умерен оптимист съм, че с включването на General Electric този проект може да се сглоби на разумна цена\", уточни той.\r\nОтносно обявения общ координационен център във Варна, Горанов обясни, че той ще координира \"всички натовски учения в Черно море\". \"Би следвало да има комуникационна техника и оборудвания, свързани с провеждането на учения в Черно море\", подчерта финансовият министър, според който не става въпрос в никакъв случай за изграждане на голяма военноморска база. На територията на съществуващи военни обекти ще бъде изграден този център, добави Горанов.\r\n\"България винаги трябва да е нащрек, когато Русия и Турция започнат да действат\", предупреди Горанов. И отрече, че изглежда така, че все САЩ искат да ни продават нещо, а ние купуваме насила.   Символът \"Каракачанов\"    Няма кой да ни носи куфарите – става въпрос за ръчен багаж, който вицепремиерът Каракачанов можеше да остави в самолета и правителственият протокол да го придвижи. Да, той можеше да изчака малко и да слязат министрите, които бяха с костюми и да не привлича толкова внимание. Мисля обаче, че това не трябва да е в основата на дебата на това, което се случи във Вашингтон  - министър Каракачанов показа, че има нелоши костюми в Овалния кабинет. Така Горанов коментира прословутия вече колаж със слизащия с куфар в ръка Каракачанов от правителствения самолет.\r\nФинансовият министър не коментира и дали Бойко Борисов е искал да прегърне Доналд Тръмп, като само каза, че бил впечатлен от начина на комуникация на Тръмп, а Борисов бил известен с това, че бързо умеел да скъсява дистанцията.    Самият Каракачанов пък подчерта пред БНТ, че САЩ били единствената държава, защитила българските интереси на конференцията при подписването на Ньойския договор. Днес отбелязваме 100 години от този разрушителен за България документ - припомнете си подробности в !  ", "date": "2019.11.27", "title": "Горанов е умерен оптимист за участие на САЩ в АЕЦ \"Белене\", отрича за нова военна база"}
{"url": "https://www.actualno.com/europe/den-na-traur-v-albanija-jertvite-na-zemetresenijata-se-uvelichavat-video-news_1410134.html", "text": "      24 са вече жертвите на . Мирослав Митов – временно управляващ посолството на Бългрия в Албания,  обясни за bTV, че по последни официални данни жертвите на труса са 24  души, 47 сa спасените, а над 450 са ранени и им е оказана първа помощ. \"Няма жертви сред състава на мисията и сред българската общност. Няма постъпили сигнали за пострадали български граждани”, обясни още Мирослав Митов.        Очаква се броят на загиналите да нарасне, защото трусът от 6,4 по Рихтер стана в ранните часове на деня, докато всички са спели по домовете си. Все още не е приключило разчистването на отломките. Спасителните операции не са спрели, те продължават дори през нощта. Властите още не могат да уточнят колко от жителите на най- пострадалите градове Дуръс и Туман са останали без дом.    Заради силните вторични трусове, жителите на Дуръс прекараха нощта на стадиона, предава BTV. В социалните мрежи бяха разпространени кадри на стотици изплашени албанци. Те – храна, вода и топли завивки, тъй като вероятно и следващата нощ ще прекарат там.  В градовете се организират спонтанни акции за събиране на помощи и неща от първа необходимост за пострадалите.         Правителството преговаря с хотелиери, за да настани там потърпевшите. Според сеизмолози, трус с този магнитуд не би трябвало да разрушава сгради, каквито срутвания се наблюдават в Албания.   Освен големите разрушения, в страната има проблем и с комуникациите - с електричеството и интернет.    ", "date": "2019.11.27", "title": "Ден на траур в Албания, жертвите на земетресенията се увеличават (ВИДЕО)"}
{"url": "https://www.actualno.com/starazagora/izbirat-nov-rektor-na-trakijskija-universitet-v-stara-zagora-dnes-news_1410125.html", "text": "      Между днес общото събрание на в Стара Загора ще избира на висшето училище. Желание за поста до момента са заявили трима - , заместник-ректор по административната и стопанска дейност, , декан на Медицинския факултет, и от Ветеринарномедицинския факултет. По време на заседанието, което започва в 9:30 часа в Аудитория №1 на Медицинския факултет, може да се издигнат и други кандидатури.      В дневния ред на събранието от седем точки ще бъде отчетена и дейността на академичното ръководство и на контролния съвет при Тракийския  университет за изминалия 4-годишен мандат, .   Членовете на Общото събрание са 367 души - хабилитирани лица, преподаватели, служители на университета и студенти. ", "date": "2019.11.27", "title": "Избират нов ректор на Тракийския университет в Стара Загора днес"}
{"url": "https://www.actualno.com/smolyan/mashtabni-proekti-i-novi-vidove-lift-karti-za-sezona-v-pamporovo-news_1410003.html", "text": "      Пампорово стартира сезона със значителни инвестиции, нови и атрактивни проекти, които да дадат голямо разнообразие и избор, с основната цел да обогатят престоя на всеки турист не само в ски зоната, но и извън нея. Курортът продължава подготовката за ски сезон, изпълнен с интересни спортни, театрални и музикални събития, които да разнообразят културния живот в Пампорово и да придадат добавена стойност към ски почивката.   За първи път още от сега се предоставя възможността за предварителни резервации с отстъпки до 30% от цените за настаняване в различни периоди през сезона, включително и през месец март, както и промоционална цена на лифт картата в определени периоди през януари. След историческото обединение на двете ски зони в к.к. Пампорово и гр.Чепеларе преди два сезона, интересът към родопските писти става все по-голям. За предстоящия ски сезон в курорта приоритет ще бъде удовлетвореността и разнообразието за гостите от различни видове нови услуги, свързани не само със ски зоните, но и с много нови активности извън карането на ски. \r\nЗа сезона хит остава лифт картата 2в1, която предоставя неограничено каране по пистите на ски зона Пампорово, неограничено каране по пистите на ски зона Чепеларе, безплатен транспорт между двете ски зони и отстъпка за ползване на ултрамодерния нов СПА уелнес център в хотел Перелик.\r\nОще от сега Пампорово обявява в дните от 6-ти до 10-ти и от 13-ти до 17-ти януари 2020 (включително) на цена от .\r\nВъвеждат се , които ще дадат повече гъвкавост и възможност на туристите в курорта да ползват услугата в различни делнични дни. Това е възможност за всички гости да бенефицират от евентуални промени в плановете си или в случай на лошо време, като използват закупената за непоследователни дни лифт карта в следващ делничен период през сезона. Запазва се традицията за в предварителна продажба до 01.12.2019г. на стойност 1025 лв. Въвежда се и , която ще предостави избор на туристите да изберат по-спокойните делнични дни по време на целия ски сезон. Гостите закупили един от двата типа сезонни лифт карти ще могат да се възползват от 30% отстъпка за достъп до най-новия ултрамодерен и луксозен СПА уелнес център, който се намира в хотел Перелик. С 15% отстъпка от входната такса за уелнес центъра могат да се възползват и всички останали гости на курорта закупили всякакъв друг тип лифт карта.\r\nПампорово-Мечи чал е предпочитан и от семейства с малки деца заради отличните условия, които се предлагат в детската ски градина (за деца от 4 до 7 години) и в ски училището (за деца от 7 до 12 години). Поради големият интерес, Пампорово и Мечи чал ще запазят , които предоставят намаления от 8 до 12% от цената на ски картите.\r\nЗа първи път още от сега Пампорово обявява месец март за семеен месец с 30% отстъпка от цената на лифт картите, 30% отстъпка от хотелското настаняване в петзвездните хотели Орловец и Перелик и 30% отстъпка от ски услугите след 9 март 2020 г. до края на сезона.\r\nЗапазва се , като продължава да се предоставят преференциални условия за настаняване и ски услуги, с цел стимулиране развитието на зимните спортове сред подрастващите.\r\nПродължават с Българо-американска кредитна банка, БМВ България и Ауто Бавария, А1, ОМВ и младежките карти ISIC, които предоставят отстъпки между 8 и 17% от цените на лифт картите, ски услугите и хотелското настаняване в избрани хотели в курорта според условията на програмите и политиката на Пампорово АД.   И през предстоящия ски сезон, за улеснение на туристите и за достъп до актуална информация, ще работи обновената , която в реално време дава информация за метеорологичните условия, обработените писти и работещи лифтови съоръжения. Кол-център системата с номер 0700 17 702 ще дава възможност и за получаване на всякаква актуална информация за ски зоната от оператор, директна връзка с Планинска спасителна служба, информация за хотелско настаняване или бизнес услуги.\r\nКамери на живо предават онлайн случващото се в ски зоните, а през и чрез новото мобилно приложение на курорта, всеки ще може да следи цялата актуална информация за Пампорово и Мечи чал. Местата за настаняване в Пампорово са в непосредствена подготовка за ски сезона. През декември, след поредната мащабна реновация в добре познатият емблематичен хотел Перелик*****, врати отваря най-големият в курорта , разположен на три нива и на близо 2 000 кв. м. площ. В съчетание с – отново в хотел Перелик, открит това лято с различни по капацитет зали с общо 1200 седящи места, модерно техническо оборудване и подземна топла връзка с луксозните хотели Перелик и Орловец, Пампорово се превръща в нов притегателен център за ски, уелнес и бизнес целогодишно.\r\nПампорово за първи път обявява още от сега през януари, февруари и март; предоставят се и , както и .  \r\nОт 29 ноември (Черен петък) в продължение на две седмици, Пампорово ще разиграе през сайта лимитиран брой стаи по предварителна продажба с ваучери чрез за настаняване в някой от двата петзвездни хотела Орловец или Перелик без фиксирана дата. Датите за ползване на закупените ваучери ще бъдат фиксирани от Пампорово АД до 10 дни след приключване на кампанията.     Грандиозният уелнес проект включва изграждането на най-многобройните и разнообразни видове зали и помещения за релакс в региона, които ще привличат гостите в Пампорово целогодишно. Центърът ще предлага най-големият плувен басейн в курорта, модерен програмиран достъп до различните видове помещения, част от които са билкова сауна, кедрова сауна, инфра червена сауна, арома сауна, финландска сауни, арома билкова баня, сауна парилка, релакс зона с дървени вани, турска баня (хамам), контрастен душ, солна стая, ледена стая, джакузи, хоризонтален душ, расул стая, самостоятелни ВИП джакузита, масажни кабинети, модерен фитнес център, фреш нутри бар и др.\r\nНовият уелнес център ще е достъпен за всеки гост, който желае да се възползва от най-новите и модерни възстановяващи терапии за тяло. Цените за ползване на СПА центъра за гости, настанени в хотели Орловец и Перелик ще бъдат преференциални, а входът за външни гости до уелнес центъра ще бъде 40 лв на ден за възрастен. Туристите закупили лифт карти ще могат да ползват отстъпка от тези цени за достъп до центъра. За удобство на гостите в хотел Перелик е изградена нова и удобна топла връзка от хотелските стаи директно към уелнес центъра, а гостите на хотел Орловец могат да използват подземната топла връзка с хотел Перелик.  В най-голямата многофункционална зала на новооткрития конферентен център в хотел Перелик – Pamporovo Convention Center , стартира за първи път културна програма в курорта през ски сезона. Предварително планираната програма включва всяка събота през януари и февруари участието на известни музикални групи и любими изпълнители от българската поп сцена, филми, театрални постановки и мюзикъли. стартира на 11 януари с хитов мюзикъл на музикалния театър, а програмата включва имена като „Акага“, Камен Донев с хитовата постановка “За народното творчество”, млади музикални звезди от популярни телевизионни предавания, комедийни театрални постановки с любимите ни актьори от малкия екран, български анимационни филми за най-малките и др. Билети ще може да се заявяват от сега при потвърждение на резервация, на телефон 070017702, в продажбените центрове на хотели Орловец и Перелик или на касата на конгресния център непосредствено преди събитието. 31 декември – Васко Чергов и бенд, ресторант Перелик 11 януари (събота) – „Мюзикълен концерт“ с хитове от световния мюзикъл и естрадата от „Фантомът на операта”, „Чикаго”, „Клетниците”, „Зоро”, „Котки”, „Евита”, „Магьосникът от Оз”, изпълнени на английски, френски, италиански и български език. 18 януари (събота) – „Аз, Досадникът“ от Франсис Вебер с участието на  Александър Кадиев, Мариан Бачев, Асен Лозанов и др. 25 януари (събота) – Концерт на популярния дует Димитър Атанасов и Христо Младенов  1 февруари (събота) – Концерт на група „Акага“  8 февруари (събота) – „За народното творчество“ с участието на Камен Донев  15 февруари (събота) – Музикален концерт  22 февруари (събота) – Концерт на Тони Димитрова  29 февруари (събота) – „Изневери в повече“ с участието на Христо Гърбов, Албена Михова, Евгени Будинов,Стела Ганчева, Веселин Плачко 2 март (понеделник) – „Тя, той и още двама трима“, с участието на Аня Пенчева, Тончо Токмакчиев, Александър Кадиев, Кирил Ефремов, Ненчо Илчев, Тихомир Благоев При промяна в предварително обявената културна програма, същата ще бъде отразена в секция „Културна програма“ на онлайн платформата на курорта или оповестена от наш оператор при връзка с номер 0700 17 702. ", "date": "2019.11.27", "title": "Мащабни проекти и нови видове лифт карти за сезона в Пампорово"}
{"url": "https://www.actualno.com/europe/silen-trus-na-o-krit-news_1410139.html", "text": "      Силно земетресение удари о. Крит. Броени часове след и , Гърция също се разлюля.        Земният трус е с магнитуд 6.1 по Рихтер и е усетен в 9.23 часа. Епицентърът му е на 48 километра от град Платанос. Според данни на Европейската сеизмологична агенция дълбочината на земния трус е била 55 км. Въпреки това трусът е усетен и в столицата Атина, предава Eu.greekreporters.com.    За момента няма данни за пострадали и нанесени материални щети. Трусът обаче е предизвикал паника в западните части на острова и най-вече в района на Хания.  Nea Kriti съобщава, че много жители са избягали от   домовете си. Кметът на град Кисамос пък обяви, че всички училища в града ще останат  затворени днес.         Професорът по геодинамика в Атинския университет Ефтимиос Лекас говори  пред iefimerida.gr, че земетресението е на голяма дълбочина и не е  вероятно това да доведе до последствия. Той също така изключи възможността за връзка между земетресението в Албания и това на о. Крит.\r\nВчера земетресение от 4.6 степен по Рихтер удари Патра.\r\n* Обновена в 11 часа. ", "date": "2019.11.27", "title": "Силен трус на о. Крит*"}
{"url": "https://www.actualno.com/politics/borisov-dano-prichinata-za-pojara-v-pirogov-ne-e-zapalena-cigara-video-i-snimki-news_1410164.html", "text": "      Министрите почетоха паметта на големия с едноминутно мълчание преди началото на заседанието на Кабинета.          Дано не се окаже, че причината за взрива в \"Пирогов\" е запалена цигара.  Това каза след това премиерът Бойко Борисов по време на редовното правителствено  заседание за пожара в болницата, при който загинаха двама души, предаде репортер на Агенция \"Фокус\".  Министър-председателят  благодари и на дежурния екип, МВР и пожарната. „Благодарност за това, че  са живи обгазените хора“, допълни той.\r\nЕдин от двамата починали мъже е бил с голяма кислородна недостатъчност и се е наложило да бъде лекуван с повече кислород. Другият човек е бил доведен вечерта в лечебното заведение, заяви здравният министър Кирил Ананиев, предаде репортер на БГНЕС.  Не само двамата мъже, които са починали са били под заплаха за живота им, а още 80 души и ако не е била адекватната реакция на персонала и службите, можеше да е още по-голяма бедата, добави Ананиев. Болницата работи нормално, не се връщат пациенти. Пирогов работи в нормален режим, добави Ананиев. припомня, че на едно от предишните заседание на кабинета, премиерът Бойко Борисов разпореди на финансовия министър Владислав Горанов да предвиди в бюджет 2020 средства за цялостно саниране на сградата на \"Пирогов\", а вече има договор за 6,7 млн. евро - припомнете си в с кого. Догодина лечебното заведение отбелязва своята 70-годишнина. Преди това Борисов посети новоремонтираното .        Правителството гласува 200 000 лева хуманитарна , съболезнования за жертвите на земетресението. Това каза премиерът Бойко Борисов по време на редовното правителствено заседание, предаде репортер на Агенция \"Фокус\".\r\n\"Подготвили сме и пакети при необходимост, екипи за разчистване. Не бива да ги оставяме сами и затова гласуваме тези средства и имаме готовност с жива сила и техника\", обясни министър-председателят.\r\nВ Албания е обявен е обявен и извънредна ситуация след земетресението вчера сутринта, което отне живота на над 20 души. Жертвите са предимно в крайбрежния туристически град Дуръс и в Туман. Около 600 са пострадалите. Трусът с магнитуд 6,4 е най-мощният за последните десетилетия в страната. Спасителни екипи продължиха и през нощта издирването на оцелели под развалините.\r\nНачалото на заседанието на кабинета можете да видите в следващото видео.     ", "date": "2019.11.27", "title": "Борисов: Дано причината за пожара в \"Пирогов\" не е запалена цигара (ВИДЕО и СНИМКИ)"}
{"url": "https://www.actualno.com/society/protestirashti-bolnite-rabotnici-ne-sa-prestypnici-news_1410191.html", "text": "      Със скандирания \"Болните работници не са престъпници\", работещи блокираха движението по бул. \"Цар Освободител\" в София, предаде БГНЕС.      Недоволството им е предизвикано от предложението на управляващата коалиция първия ден от болничния да не се заплаща.   Въпреки обещанието на премиера Бойко Борисов, че това предложение няма да бъде гласувано, синдикатите и работещите излязоха на протест, защото, по думите им, не вярват на премиера. ", "date": "2019.11.27", "title": "Протестиращи: Болните работници не са престъпници"}
{"url": "https://www.actualno.com/goodnews/uchilishte-za-bezdomnite-klasove-shte-strojat-v-ribnovo-snimki-news_1410195.html", "text": "      Договор за реконструкция и разширение на училището в Рибново подписа Манчо Джуркин – временно изпълняващ длъжността директор.      За изпълнител след проведена обществена поръчка за инженеринг (проектиране, строителство и авторски надзор) е избрана благоевградската фирма „Престиж бизнес 93“ ООД. Тя е класирана на първо място с оферта на обща стойност 5 879 400 лева с ДДС. От тях 225 000 лв. са за проектиране.\r\nАнгажиментът й е да изпълни проекта за общо 330 календарни дни. От тях 60 дни за изработка на проект и 260 – за строителство.\r\nДецата в СУ „Йордан Йовков“ са 500 на брой. Класните стаи са 32, а паралелките са 24 основни плюс 14 възпитателски, общо 38.  „Шест класа се „въртят“, нямат си класна стая, те са „бездомни“. Ние сме на двусменен режим, ако трябва да минем на едносменен, каквито са намеренията на министерството, тогава ще са ни нужни още повече стаи“, каза при обявяването на поръчката директорът. След всеки час ученикът в Рибново взима чантата си и върви по коридорите и етажите до друга класна стая.    „Учат в коридори, пригодени за класни стаи, учат в столовата, в мазета, в работилници – всяко пространство, което може да се ползва като място, където да ги съберем. Най-малките са с предимство - те си имат класни стаи. По-големите обикалят. Някои с това ги плашим, че ще ги направим бездомни. Ако не беше тъжно, щеше да е смешно“, коментира училищният шеф. \r\nПроектът за реконструкция и разширение е планиран да се изпълнява на етапи. Първо, изграждане на изцяло нов учебен корпус. Второ, подобряване на материално-техническата база на старото училище, която е изключително влошена, прилагане на енергийно-ефективни мерки, осигуряване на достъпна среда, текущ ремонт, обзавеждане и оборудване. Третият етап е реконструкция и благоустрояване на дворното пространство. С изпълнението му трябва да се реши проблемът със затруднения учебен процес, недостига на класни стаи за големия брой ученици и провеждането на нормален учебен процес.\r\nПреди да обяви поръчката през май месец директорът провел среща с министъра на образованието Красимир Вълчев, който поел ангажимент да осигури финансиране за училището.   Към онзи момент в сметката им бе постъпила сумата от 300 000 лева, които са достатъчни за проектирането.\r\n„Мисля, че не трябва да има спор за необходимостта от тези средства, още повече, че образованието е обявено за приоритет на България“, казва Джуркин.\r\nПо думите му инвестицията в образование е най-важна, още повече в свят, в който обучението ще е цял живот и очаквано ще се засилва ролята на образователната институция. „Аз съм убеден, че след 20 години сума професии ще изчезнат. Ние трябва да бъдем в крак с технологиите и колкото човек е по-образован, шансът му да се справи с предизвикателствата е по-голям. За мен обаче е особено важно и възпитанието. Това, което имат като човечност, доброта, уважение, съпричастност - нашите мюсюлмански ценности от семейството, нищо не ни пречи да ги надграждаме. Компромиси с истината, с доброто, с човещината - вечните категории, не бива да се допускат и нетрябва да залитаме от една крайност в друга“, е категоричен школският директор.\r\nНай-важно според него е да образоваме децата, защото само по този начин ще имаме България, която искаме. Според него ситуацията, в която е училището в Рибново, е в някаква степен от полза за децата, защото това е част от училището на живота. „И занапред не всичко ще бъде идеално, а по този начин се подготвят за реалността“,  казва той с идеята, че на ситуацията може да се погледне и от позитивна страна. \r\nПосочва, че родителите проявяват разбиране, но за по-голямата част от тях образованието не е приоритет №1. „Нашите родители имаха едни възрожденски разбирания - те знаеха, че образованието е нещо хубаво като религията. Навремето каквото кажеше даскала, беше закон. И не се умуваше. А сега всеки гони парáта. Аз затова съм  за целодневно обучение. Децата от сутрин до вечер да са в училище - да учат, да играят, да спортуват, защото улицата не възпитава, в къщи неграмотни родители, които непрекъснато тичат и гонят някакви пари, повечето деца са оставени на баби и дядовци. А инвестицията в образование идват много късно. Това е процес, който иска дълго търпение. Все едно ние сега сеем, но плодът ще го бере следващото поколение“, обяснява директорът. ", "date": "2019.11.27", "title": "Училище за „бездомните“ класове ще строят в Рибново (СНИМКИ)"}
{"url": "https://www.actualno.com/education/akad-georgi-markov-dano-bylgarskite-politici-si-vzemat-pouka-ot-niojskija-dogovor-news_1410198.html", "text": "      Аз се надявам, че днес българските политици ще вземат поука от Ньойския договор.      Това каза акад. Георги Марков по време на словото си на конференцията: „100 години от Ньой“, предаде Агенция „Фокус“.   Акад. Марков подчерта, че \"от Ньой ние бяхме наказани\". Той допълни, че \"след това ние се намесихме във Втората световна война и пак загубихме войната\". Поуката е, че ние трябва да се отървем от „сателитния синдром“.   Моят призив към българските политици и дипломати е да не следват само една Велика сила, тъй като Великите сили се сменят “, допълни той. ", "date": "2019.11.27", "title": "Акад. Георги Марков: Дано българските политици си вземат поука от Ньойския договор"}
{"url": "https://www.actualno.com/burgas/burgas-podkrepi-nacionalnija-protest-na-socialnite-rabotnici-news_1410178.html", "text": "      Проверка на в Дирекция \"Социално подпомагане\" Бургас показа, че за един час служителите са преустановили работа с клиенти. Стачката е предупредителна. Митингът-шествие, който се проведе в София с участието на служители от цялата страна е под мотото \" \". Социалните работници не са доволни от лошото заплащане за тежката работа която извършват.       Техните искания са за 40% увеличение на заплатите, допълнително пари за дрехи и медицински преглед и. разговаря с Марияна Хубавенска, сътрутник в КТ \"Подкрепа\": “Хората, дошли на митинга, са от цялата страна, за да защитят човешките си права. Ние трябва да бъдем достойни граждани. Това се отнася и за заплащането. Освен това е крайно време да се направи една стратегия за развитие на тази държава. Синдикатът подкрепя протеста и се обявява в защита на гражданите. Човешко е да се разболееш, но да ти вземат правото на заплащане вече граничи с престъпление . И да не забравяме, че всеки месец работещите хора плащаме на тази държава социални и здравни осигуровки и не е редно да ни отнемат тези права“.\r\nСоциалните работници се назначавани с брутна заплата в размер от 650 лева , което според тях граничи с мизерия.   ", "date": "2019.11.27", "title": "Бургас подкрепи националния протест на социалните работници"}
{"url": "https://www.actualno.com/sciencelogy/godishnite-tehnologichni-nagradi-s-rekordni-270-nominacii-news_1410140.html", "text": "      Рекордните 270 номинации в различните категории на Годишните технологични награди за 2019 г. са регистрирани към момента. Това споделиха организаторите на единствените у нас събитие с фокус върху разработката на софтуер, което за втора поредна година ще отличи най-добрите професионалисти, екипи и компании от софтуерната индустрия.      Кандидатите се борят за призове в следните категории: Софтуерна компания на годината, Най-добро работно място, Кампания на годината, Благотворителна инициатива на годината и др. Ще бъдат раздадени и специални награди за компаниите и професионалистите, които следват глобалните тенденции в технологичния сектор против дискриминация, развитие на технологичните общности, обучение и насърчаване на младите таланти, социална отговорност.\r\nГодишните награди - имат за цел да отличат не само водещите технологични компании, но и професионалистите, които стоят в основата на успешните бизнеси в ИТ индустрията. Номинираните ще се съревновават за титлите: Софтуерен разработчик на годината, Екип за разработка на софтуер на годината, Ръководител на екип на годината и Технологичен екип на годината.\r\nПо време на церемонията ще бъдат обявени ТОП 10 разработчиците на годината и ще бъде връчена специалната награда на DevStyleR - медията с акцент върху живота на софтуерния бранш и професионалистите заети в него. Призът “Developer On Focus 2019” ще отличи най-влиятелните професионалисти в обществото на софтуерните разработчици. В надпреварата ще вземат участие всички експерти, които през годината са взели участие в едноименната рубрика на DevStyleR. Гласуването е отворено на сайта на технологичната медия DevStyleR и по традиция ще бъде затворено непосредствено преди церемонията.  Global Tech Summit Technology Awards се отличават от другите формати, тъй като представят и оценяват постиженията на ИТ експертите и компаниите през очите на техните колегите от индустрията. Финалните резултати ще бъдат обявени по време на официалната церемония на 10 декември в НДК.\r\nФорумът обединява конференциите , , , предназначени за професионални разработчици, ИТ експерти и ентусиасти. В програмата на мащабното събитие са включени и безплатните инициативи Free Tech Training, предназначена за студенти, както и Tech4Kids - за по-малките, но обещаващи технологични таланти.     За Global Tech Summit  GlobalTech Summit е международен технологичен форум, който обединява конференциите Java2Days , CodeMonsters , AI&Smart Tech , както и безплатните образователни инициативи и . През последните 11 години конференциите (част от GTS) се утвърдиха като водещи за технологичната общност не само в страната, но и в цяла Източна Европа.\r\nОт 10-ти до 12-ти декември повече от 110 световноизвестни лектори ще представят последните тенденции в областта на разработката на софтуер и ще споделят опита си с посетителите. Java2Days е едно от най-посещаваните събития в световен мащаб, посветено на Java технологиите (с 11-годишна история). CodeMonsters е конференция, която се фокусира върху всички технологии за разработка на софтуер, освен Java.      AI Smart Tech е ново събитие, което е с акцент изкуствен интелект, машинно самообучение, проектиране и изграждане на \"умни\" инфраструктури и др.\r\nТака 3-те събития заедно формират едно място, което представя последните новости в областта на софтуерната разработка като цяло и е притегателен център за 2500+ разработчици на софтуер и ИТ професионалисти. Free Tech Training - безплатна инициатива за студенти и начинаещи професионалисти (ежегодно в нея се включват над 600 студенти, обучаващи се в т.нар. компютърни специалности и ученици от последните класове на специализираните училища и математически гимназии) Tech4Kids - безплатен фестивал за деца от 7 до 14 години (разделени на групи), което има за цел да ги запознае с новите технологии, професиите, свързани с разработката на софтуер, както и да им даде възможност да направят своите 1-ви стъпки в програмирането и роботиката.\r\nВ програмата на GTS 2019 са включени и тематични дискусии с участие на водещи технологични експерти, HR мениджъри и мениджъри на водещи компании, поредица от хакатони, Годишни Технологични Награди, пространства за демонстрация на средства за разработка на софтуер, зона за директна среща между специалисти и компании с отворени работни позиции и много др. ", "date": "2019.11.27", "title": "Годишните технологични награди с рекордни 270 номинации"}
{"url": "https://www.actualno.com/europe/ursula-fon-der-lajen-dade-poveche-rabota-na-marija-gabriel-news_1410201.html", "text": "      Новият председател на Европейската комисия Урсула фон дер Лайен представи преди около час (ЕП) състава на бъдещата европейска комисия. Тя съобщи по време на изслушването, че променя името на ресора на       „Културата и образованието са това, което свързва историята ни с нашето бъдеще. Те ни правят уникални - нашата душа, култура, разнообразие, наследство. Знам, че с Мария Габриел те са в сигурни ръце. Затова се радвам да съобщя, че нейният ресор ще бъде преименуван на комисар по иновациите, изследванията, културата, образование и младеж“, заяви в Страсбург Урсула фон дер Лайен.   Като един от основните си приоритети тя обяви твърдата решимост на есипа си за борба с климатичните промени. \"В областта на климата светът има нужда от лидерство, въпросът е екзистенциален. 85% от хората работят в крайна бедност, уязвими са от тези промени. Венеция е под вода, Португалия гори, нямаме нито минута за губене, когато говорим за борбата с измемението на климата. За нас те са екзистенциално предизвикателство\", заяви фон дер Лаейн. Тя обеща да се погрижи за осигуряването на средства за адаптирането на икономиките към по-ниско потребление на фосилни горива.\r\nПървата жена председтале на Европейската комисия изтъкна като предимство на екипа си равнопоставеността на половете. „Екипът произхожда от различни държави, хора с ралични професии. Има почти толкова жени, колкото и мъже, само една жена ни липсва, за да постигнем истински баланс на пола. Всеки член на моята комисия за първи път ще участва в кабинет с равенство на половете. За първи път ще постигнем такова равенство на всички нива. Ще работим като един екип в интерес на Европа“, заяви тя. По време на дебатите от Евпорейската народна партия също акцентираха на това равенство и заявиха подкрепата си за Урсула фон дер Лайен. От Партията на европейските социалисти обаче обещаха, че ще бъдат изключително взискателни към бъдещата комисия по отношение на многогодишната фенансова рамка и социалната политика. „Макар че ще получите по-голяма подкрепа от Парламентарната асамблея на социалистите и демократите отколкото през юли“, подчерта в изказването си председателят на ПЕС Сергей Станишев. Ска Келер от Зелените обаче заяви, че парламентарната й група няма да подкрепи комисията заради половинчатостта на мерките за борла с промените на климата и в социалната сфера.  Европейският парламент гласува в 13 часа българско време състава на комисията поименно и с обикновено мнозинство. \r\nПреди това всяка политическа група ще обсъди как ще гласува.   Новата комисия започва мандата си след отказа на премиера Борис Джонсън да номинира кандидатура на Обединеното кралство, мотивирайки се с извънредните избори. Три страни - Унгария, Румъния и Франция пък трябваше да представят нови кандидати, след като унгарецът Ласло Трочани и румънката Рована Плумб бяха уличени в конфликт на интереси, а французойката Силви Гулар не бе одобрена от парламентарните комисии по индустрия и вътрешен пазар след второ изслушване.    В понеделник . ", "date": "2019.11.27", "title": "Урсула фон дер Лайен даде повече работа на Мария Габриел"}
