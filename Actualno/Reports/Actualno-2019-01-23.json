{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-2301-news_717945.html", "text": "  Рубриката \" \" се оказа една от най-успешните от старта на секция \"Прогнози\". Изборът ни от мачове, в които търсим на високи коефициенти, засега е успешен, като се надяваме да продължим успешната серия с нова порция предложения от света на . Ето ги и тях:      В друг мач от шотландския футболен елит Сейнт Джонстън приема   Ливингстън на своя „МакДиърмъд Парк” в Пърт. Домакините се наслаждават   на два поредни мача с победи, надвивайки опашкарите в таблицата Сейнт   Мирън и Дънди. Именно срещу Дънди пък Ливингстън допусна странно   равенство, а в допълнение загуби от Хартс и Хибърниън в последните си   три срещи.\r\nДруга важна точка за този залог е, че в последните седем гостувания   на Ливингстън в Сейнт Джонстън, то отборът допуска тежки поражения. Само   едно от седемте е загубено минимално, а цифровите изражения в другите   мачове са наистина сериозни (2:5, 2:5, 0:2, 0:1, 0:3, 0:2). Тук можете   спокойно да заложите победа за домакините на 2,10 коефициент, а залога   го считаме за рисков, тъй като и двата отбора са в средата на   класирането без ясна идея кой къде ще играе след края на редовния сезон.      Победа за Сейнт Джонстън – 1 (коефициент 2.12)      Четвъртфиналната фаза за Купата на краля ни представя зрелищен сблъсък между два от най-добрите отбори на Перинейския полуостров - Севиля срещу Барселона. Мачът ще се изиграе в \"крепостта\" на Севиля - \"Естадио Рамон Санчес Писхуан\", а за каталунците предстои тежко гостуване, в което равенството би бил задоволителен резултат, имайки предвид предстоящия реванш на \"Камп Ноу\" след седмица. Двубоят се очертава да бъде равностоен, а равенство между двата тима изглежда напълно възможен сценарий. Коефициент - 4.00. : Равенство (коефициент 4.00)    В първи полуфинал за Купата на Белгия един срещу друг се изправят отборите на Мехелен и Ст. Жилоаз, които са част от втория ешалон на белгийския шампионат, като са сред лидерите в шампионата. Мехелен е убедителен водач като си гарантира и участие в плейоф за влизане в елита и сега целта пред отбора е единствено класирането за финал за Купата. Мехелен играе силно като домакин на днешния си съперник, като е в серия от 4 победи и 1 равенство срещу Жилоаз от началото на 2017 година насам. Коефициентът за победа на домакините е прекалено апетитен, за да не се опита. : Мехелен да спечели (коефициент 2.00)   Съветът ни е да играете всеки мач на \"сингъл\", а не в комбинация, но ако  все пак желаете, може да се играе система \"трикси\". Общият коефициент,  който се получава, е 16.96, като можете да се възползвате от . ", "date": "2019.01.23", "title": "Риск печели, риск губи: Футболни прогнози на високи коефициенти за днес (23.01) "}
{"url": "https://www.actualno.com/europe/turski-potok-akcent-v-sreshtata-mejdu-putin-i-erdogan-news_717972.html", "text": "  Руският президент Владимир Путин се срещна с президента на Турция Реджеп Ердоган в Москва. Двамата държавни глави обсъдиха урегулирането на конфликта в Сирия, стратегическото сътрудничество и изтеглянето на американските войски от арабската държава.     Разговорите между двамата започнаха със среща на четири очи, а след това към тях се присъединиха членовете на делегациите. Срещата продължи 3 часа.   На съвместната пресконференция руският президент Владимир Путин заяви, че форматът от Астана остава най-продуктивният в урегулирането на конфликта в Сирия, предаде БГНЕС.\r\nДипломати от Русия и Турция са провели консултации за Конституционен комитет в Сирия, което ще положи основата на политическото регулиране на ситуацията в арабската държава. Руският президент отбеляза, че партньорите от Женева са отказали да работят с Москва по формиране на такъв комитет, но въпреки това руското Министерство на външните работи ще проведе преговори по темата със западните държави.  Владимир Путин заяви, че Турция полага сериозни усилия за ликвидиране на терористите в Идлиб. Той подчерта, че са необходими съвместни действия за прекратяване на напрежението в района. Военните и дипломатите от двете държави ще продължат да работят в тази насока, включително и за връщането на бежанците в Сирия.\r\nМинистрите на отбраната на Русия и Турция продължават преговорите по създаване на буферна зона на турско-сирийската граница, обяви турският президент Реджеп Ердоган. По думите му, между Анкара и Москва няма проблем по тази тема.   Двамата президенти са обсъдили и процеса на изтегляне на американските войски от Сирия. Реджеп Ердоган заяви, че е важно да не се допуска вакуум във властта след като американските военни напуснат арабската държава. Путин пък подчерта, че войските на САЩ се намират на територията на Сирия незаконно, тъй като не са поканени от официален Дамаск, а по въпроса няма решение на ООН.    „Въпреки това работим достатъчно конструктивно с американските си партньори по борбата с тероризма, в това число и в Сирия. Разчитаме на това, че тази работа ще продължи“, бяха думите на руския президент.\r\nДвамата президенти обсъдиха и сътрудничеството по проекта „Турски поток“. „Смятаме, че строителството ще продължи с ударни темпове“, каза Путин. Той изрази увереност, че газопроводът ще бъде пуснат до края на тази година.\r\nПо думите на руския президент, въвеждането в експлоатация на новия газов маршрут ще има по-голямо значение не само за енергийната сигурност на Турция, но и за цялата южна и югоизточна Европа.   ", "date": "2019.01.23", "title": "\"Турски поток\" - акцент в срещата между Путин и Ердоган"}
{"url": "https://www.actualno.com/bgfootball/pochina-edin-ot-naj-izvestnite-bylgarski-futbolni-sydii-news_717928.html", "text": "        В последните месеци Александров е бил прикован на легло, като почти не е помръдвал. Страдал е от мускулна атрофия, пише \"24 часа\".   \"Борето почина тази сутрин. Дълго време беше на легло - почти година. В  последните месеци беше напълно неподвижен. Имаше коварна болест -  подобна на тази, която ни отне Аян Садъков. По-късно ще излезе  информация кога ще бъде погребението\", заявиха пред \"БЛИ\"Ц близки до  Борислав Александров.\r\nСамо преди седмица почина светилото в българския Иван Вуцов, а в същия ден - бащата на Радостин Стойчев - Светослав. Снощи пък .  Поклон пред паметта му!    ", "date": "2019.01.23", "title": "Почина един от най-известните български футболни съдии"}
{"url": "https://www.actualno.com/europe/protest-na-grycki-selskostopanski-proizvoditeli-na-granicata-s-bylgarija-news_717942.html", "text": "  Селскостопанските производители от област Серес планират провеждане на символичен протест и блокиране на движението в района на ГКПП „Кулата-Промахон”.     По информация на Генералното консулство на България в Солун шествието се очаква да започне на 24 януари в 14:00 часа в района на град Сидeрокастро, след което протестиращите ще се отправят към граничния пункт.   Протестът е обвързан с гласуването на Споразумението от Преспа от гръцкия парламент и производителите приканват всички свои колеги от цяла Гърция да организират протести по места, за да се изпрати ясно съобщение към правителството.\r\nМинистерството на външните работи на България предупреждава, че е възможно образуване на колони от чакащи автомобили в района на ГКПП „Кулата-Промахон.  ", "date": "2019.01.23", "title": "Протест на гръцки селскостопански производители на границата с България"}
{"url": "https://www.actualno.com/europe/eksplozija-do-konsulstvoto-na-sasht-v-jeneva-news_717949.html", "text": "  Експлозия избухна до консулството на САЩ в Женева. Говорител на полицията заяви, че взривът не е свързан с консулството и е вследствие на електрическа неизправност.     Посолството на САЩ в Швейцария и Лихтенщайн издаде предупреждение за мерки за сигурност, свързано, според уебсайта им, със съобщения за експлозия в района около консулството на страната в Женева, предаде БГНЕС.   Посолството е призовало хората да избягват района и да потърсят подслон, ако са в близост.\r\nКоментирайки инцидента скоро след това, говорител на полицията в Женева обясни, че това е просто електрическа авария.  \"Беше случайно и няма връзка с консулството\", заяви говорителят. Според него електрическата неизправност е предизвикала експлозия на газ. Снимка: Архив    ", "date": "2019.01.23", "title": "Експлозия до консулството на САЩ в Женева"}
{"url": "https://www.actualno.com/business/api-publikuva-poiskanija-ot-bsp-dogovor-za-otsechka-na-am-hemus-pechalbata-e-za-milioni-news_717947.html", "text": "  На интернет страницата на Агенция „Пътна инфраструктура“ в „Профил на купувача“ е публикуван договорът за изграждането на 134 км от автомагистрала „Хемус“ в участъка от пътен възел „Боаза“ до пресичането с път I-5 Русе - Велико Търново, съобщиха от АПИ.     Съгласно договора, държавното дружество \"Автомагистрали\" може да спечели максимум 10% от общата сума по проекта т.е. печалбата може да е най-много 135 млн. лева или 1 млн. лева на километър. АПИ обаче може по всяко време да проверява какво и как строи \"Автомагистрали\", а строителството на отсечка продължава между 3 и 4 години!   Договор № Д-122/20.12.2018 г. с „Автомагистрали“ ЕАД е в приложения линк - . АПИ предоставя договора, въпреки че изпълнението на строително-монтажните работи на инфраструктурния проект, възложени по чл. 14, ал. 1, т. 6 от Закона за обществените поръчки не изисква неговото публикуване.\r\nДоговорът с „Автомагистрали“ ЕАД е изпратен и на народните представители от Парламентарната група „БСП за България“ в 44-то Народно събрание.  ", "date": "2019.01.23", "title": "АПИ публикува поискания от БСП договор за отсечка на АМ \"Хемус\", печалбата е за милиони"}
{"url": "https://www.actualno.com/society/vijte-vsichki-bylgari-koito-se-izdirvat-ot-interpol-spisyk-news_717863.html", "text": "        Това е извадка на най-големите престъпници в страната, пише 24 часа. Към този момент те са 56 души.   В списъка може да видим Цветан Василев, Евелин Банев-Брендо, Георги Станоев - Малката Бирма, Ветко и Маринела Арабаджиеви. В списъка е и Митьо Очите, който всъщност е в турски затвор и очаква да бъде екстрадиран у нас.\r\nПрави впечатление, че много имена от списъка не са български.   ", "date": "2019.01.23", "title": "Вижте всички българи, които се издирват от Интерпол (СПИСЪК)"}
{"url": "https://www.actualno.com/europe/putin-posreshtna-erdogan-v-moskva-snimka-news_717950.html", "text": "  Турският президент Реджеп Тайип Ердоган и руският му колега Владимир Путин проведоха първата си среща лице в лице за 2019 г. на 23 януари.     \"Уважаеми г-н президент, много се радвам да ви видя в Москва. Продължаваме практиката си на редовни срещи, консултации, обмен на мнения. Искам да отбележа, че това дава положителни резултати\", каза Путин, поздравявайки Ердоган.   Той отбеляза, че за 10 месеца през 2018 г. руско-турският стокообмен се е увеличил повече от предходната година, пише Хюриет Дейли Нюз.\r\nРуският президент обърна внимание и на това, че ръстът на руските туристи - който се е увеличил с 30% миналата година, достигайки рекордната цифра от 6 милиона души - показва как гражданите на техните страни \"възприемат промяната в характера и качеството на руско-турските отношения\".    „Господин президент, скъпи приятелю, това до голяма степен е ваша заслуга и ваше лично постижение, защото му посветихте много от времето си“, каза той, цитиран от БГНЕС.\r\nОт своя страна Ердоган подчерта, че развитието на туризма помага на турския и руския народ да се социализира. \"Нашите търговски отношения също са във възход... поставихме голяма цел между нас - да достигнем обем на търговията на стойност 100 млрд. долара\", каза Ердоган.       Относно двустранните проекти Путин заяви, че те \"се придвижват, всичко върви по план\". \"И разбира се, ние активно си сътрудничим по въпросите на регионалната сигурност в Сирия,\" каза Путин.\r\nПрезидентът изрази съболезнования на Ердоган за смъртта на 16-те турски граждани, убити в пожара на плавателните съдове-близнаци в Керченския проток в понеделник. В замяна Ердоган изрази съболезнования за починалите руски граждани в инцидента.\r\nКорабите, на които имаше общо 31 моряци - включително 16 турски граждани - по време на инцидента са плавали под танзанийския флаг. Керченският проток свързва Черно море с Азовско.\r\nПутин каза, че инцидентът е станал в неутрални води, докато един от корабите прехвърлял товара си от втечнен газ на другия.\r\n\"Нашите служби реагираха бързо - направиха всичко, за да спасят хората. Но въпреки това инцидентът е голяма трагедия за семействата на жертвите. Моля, приемете нашите съболезнования\", каза той.      Президентът на Руската федерация похвали развитието на руско-турското сътрудничество през 2018 г. и заяви, че стокообменът между двете страни показва перспектива за растеж.", "date": "2019.01.23", "title": "Путин посрещна Ердоган в Москва (СНИМКА)"}
{"url": "https://www.actualno.com/society/jenata-napadnala-medik-v-gorna-orjahovica-e-s-povdignato-obvinenie-news_717952.html", "text": "   , предаде bTV.     Заради зачестилите нападения над медици министърът на здравеопазването сезира главния прокурор.   Лекари, фелдшери, медицински сестри, санитари и шофьори на линейки са на път да подадат оставки.\r\nОт спешното отделение в болницата в Горна Оряховица допълват, че поводът е поредното посегателство над медицинско лице, но причините са по-дълбоки, включително безнаказаните деяния.  \"В края седмицата - събрание. Всеки ще си каже мнението. Какво би означавало. Би означавало един разпаднат филиал на Спешна помощ, един град, който ще остане без Спешна помощ, съответно няколко съседни общини\", каза началникът на Спешното отделение в Горна Оряховица д-р Виолета Пашова.", "date": "2019.01.23", "title": "Жената, нападнала медик в Горна Оряховица, е с повдигнато обвинение"}
{"url": "https://www.actualno.com/politics/bychvarova-borisov-vinagi-e-bil-kritichen-kym-gerb-news_717957.html", "text": "  Три дни след края на Националната конференция на ГЕРБ, срещата все още предизвиква интерес, това заяви в ефира на bTV политикът от ГЕРБ и бивш министър на МВР – Румяна Бъчварова. Тя добави, че критичният тон на премиера Бойко Борисов не е прецедент.     „Самокритичният тон на Борисов е обичаен по отношение на партията, той не е изключение този път. Той показва един реализъм. Критичността на Борисов се е появявала винаги, през 2009 г., при най-успешните избори, той каза „Проблемът на ГЕРБ е самият ГЕРБ”, коментира Бъчварова.   Бившият силов министър заяви, че е нормално да има протестен вот към ГЕРБ, защото са най-дълго управляващата партия в новата история на България. „Ние не сме започнали кампанията, а резултатът се оформя по време на кампанията. ГЕРБ е с няколко крачки напред, защото има много здрави връзки с европейското политическо семейство и има опит в управлението на европейските фондове”, коментира Бъчварова.\r\nБъчварова допълни, че „износването” на една партия е неизбежен дефект, но въпреки това ГЕРБ продължава да има лидерска позиция.  „Борисов каза какви са проблемите в партията и знае какви са проблемите на управлението. Въпросната алегория със „синята и червената лампа”, каза, че ако нямат достатъчно морал и съвест да работят, както трябва, към тях ще бъде приложен законът”, каза още тя.\r\nБъчварова допълни, че не вярва на последното социологическо проучване на АФИС, според което ГЕРБ и БСП са с изравнени сили за евровота.   „Докато тези резултати не се потвърдят от други агенции, не бих ги коментирала. Има една стандартна грешка, която винаги присъства. Да не забравяме момента, в който се обявяват тези резултати – преди конгреса на БСП. Преди две години, когато бяха парламентарните избори, също имаше прогнози за малка разлика в полза на БСП, всички знаем какъв е резултата”, допълни политикът.    Бъчварова допълни, че резултатите от евроизборите не са еднозначен показател за обществените нагласи, като даде пример, че тези избори във Франция обикновено се печелят от Марин Льо Пен.", "date": "2019.01.23", "title": "Бъчварова: Борисов винаги е бил критичен към ГЕРБ"}
{"url": "https://www.actualno.com/ruse/decata-v-ruse-shte-se-radvat-na-poddyrjani-detski-ploshtadki-news_717944.html", "text": "  За русенските малчугани се оборудват и ремонтират дворните пространства в детските градини, някои от които не са ремонтирани от десетилетия. Отпуснатите  финансови средства са 150 000 лева и са перо от общинския бюджет. Допълнително са заделени 120 000 лева за поддръжката на оазисите за игра на децата.     През 2019 г. ще бъдат обновени 20 детски площадки и се проектира обновяването на още 25. Така ще се подобрят условията за физическата подготовка и спорт на открито. Допълнително ще да бъдат изградени и 2 площадки за фитнес на открито и 2 улични площадки. Изграждането на скъпите съоръжения изисква отношението на добър стопанин от гражданите към тях и своевременното информиране на органите на МВР за хулигански действия.   В рамките на проектобюджета се наблюдава завишение в общо шест функции - „Образование“, „Здравеопазване“, „Социално осигуряване, подпомагане и грижи“, „Жилищно строителство, комунално стопанство и опазване на околната среда“, „Почивно дело, култура, религиозни дейности“ и „Икономически дейности и услуги“.", "date": "2019.01.23", "title": "Децата в Русе ще се радват на поддържани детски площадки"}
{"url": "https://www.actualno.com/starazagora/na-3-fevruari-puskat-dvijenieto-po-mosta-na-patriarh-evtimij-v-stara-zagora-news_717946.html", "text": "   на бул. “Патриарх Евтимий”, който е в ремонт от 4 юни 2018 година. Това е съобщил кметът Живко Тодоров за . \"Вече имаме дата. Ще открием съоръжението официално. В момента се извършват довършителни дейности, но почти всичко е готово\", е обяснил Тодоров. По проект ремонтът започна на 4 юни миналата година и трябваше да продължи 270 дни - до края на март.     Припомняме, че мостът ще има четири платна за движение, тротоари и велоалея. Изградени са две кръгови кръстовища на бул. “Славянски”, а на кръстовището с ул. “Христо Ботев” се обособява лента само за завиване надясно, за да не се образуват тапи в автомобилното движение.", "date": "2019.01.23", "title": "На 3 февруари пускат движението по моста на “Патриарх Евтимий” в Стара Загора"}
{"url": "https://www.actualno.com/curious/5-neshta-koito-e-hubavo-da-pravite-sled-seks-news_717659.html", "text": "  За това какво да се прави преди секс, има написани хиляди книги с всякакви съвети как да възбудите сексуалния си апетит, как да предразположите партньора си, коя храна ще ви подейства като афродизиак и какво ли още не.     Някои възхваляват достойнствата на любовната игра, други подчертават колко важно е да владеете различни сексуални техники. Но какво правите след секс? Ето съветите на struma.bg:    След затихването на страстта вие се намирате в една от най-интимните възможни ситуации. Това е моментът, в който изричането на най-съкровените и мили думи биха излезли направо от сърцето. В тези моменти можете да си кажете неща, които иначе не бихте, а и не бихте казали на никой друг. Тези мигове са изключително интимни и лични – направете ги още по-специални, вместо да се обърнете с гръб един към друг и да заспите.   Гледането на филм след секс може да се окаже много добра идея, особено ако е романтичен. Но не е задължително – ако нито вие, нито партньорът ви сте на романтична вълна, не сте длъжни – можете да си пуснете любимата фантастика или пък някой екшън, който да ви накара да се гушнете още по-силно от напрежението. Киното сближава, особено ако харесвате едни и същи филми        След любовната ви игра позволете на тялото си да си отдъхне и да се отпусне с помощта на чаша шампанско или любимото ви вино. Като допълнение към страстната игра, питието ви гарантира добър сън през нощта. Много хора не са привърженици на душа след секс, но според лекарите това е най-добрият начин да се предпазите от нежелани инфекции, най-често гъбични. Особено за жените не е добре да оставят влагалището прекалено влажно. Страхотният секс следва да доведе до спокоен сън. Разбира се, не е задължително да лягате веднага, ако не искате. Можете да се занимаете с любимите си дейности след секс. Това не означава, че сънят ви ще се наруши, особено ако правите секс през светлата част на денонощието. Добрият сън гарантира свежест на следващия ден, което пък е предпоставка за нови любовни игри.      ", "date": "2019.01.23", "title": "5 неща, които е хубаво да правите след секс"}
{"url": "https://www.actualno.com/politics/ninova-v-bylgarija-ima-avtoritarna-vlast-kojato-typche-osnovnite-svobodi-news_717958.html", "text": "  В България има авторитарна власт, която тъпче основните свободи. На една журналистка се спира предаване, на друга се повдига обвинение, заявява лидерът на БСП Корнелия Нинова, цитирана от партийния пресцентър.     \"БНТ е спряла предаването \"Открито\" на Валя Ахчиева. Не за пръв път се опитват да заглушат нейните журналистически разследвания за корупция и злоупотреби. Неслучайно, при управлението на Борисов България е на едно от последните места по свобода на словото. На една журналистка се спира предаване, на друга се повдига обвинение. В България има авторитарна власт, която тъпче основни свободи. Каня Валя Ахчиева, ако желае, да прави своето предаване в Българска свободна телевизия, която стартира утре. Ще има свободата да изразява себе си без цензура, да разследва без ничия намеса и да показва истината\", смята Нинова.   ", "date": "2019.01.23", "title": "Нинова: В България има авторитарна власт, която тъпче основните свободи"}
{"url": "https://www.actualno.com/europe/vyzmojen-e-vot-na-nedoverie-za-gryckoto-pravitelstvo-news_717943.html", "text": "  Възможен е вот на недоверие за гръцкото правителство, пише македонското електронно издание “Вечер“, цитирано от \"Фокус\".     В понеделник следобед, след официалното обявяване, че е стартиран процесът на ратификация на Преспанския договор, в гръцките парламентарни кръгове могат се почвиха слухове от опозиционната партия „Нова Dемокрация‘ за искане на вот на недоверие срещу правителството, съобщи кореспондентът на Македонската информационна агенция (МИА) в Атина, цитиран от изданието. Тогава информацията не беше потвърдена или отречена от членове на гръцката опозиционна партия но особено след изявлението на Кириакос Мицотакис, че „Нова Демокрация“ ще направи всичко възможно, за да не сератифицира Договора от Преспа, се говори за тази възможност   Евентуалното искане за недоверие срещу правителството ще бъде подкрепено от лидерите на партиите „Реката“ („То Потами“)и „Независими гърци“ Ставрос Теодоракис и Панос Каменос.\r\nСъгласно гръцката конституция и Правилника за дейността на парламента, ако бъде поставено искане за вот на недоверие, текущото разискване се прекъсва в рамките на 48 часа, а парламентът трябва да започне разглеждането на вота, което да продължи максимум три дни и да приключи. чрез гласуване. След това изслушването, което преди това беше прекъснато, т.е. дебатът за ратифицирането на споразумението от Преспа, ще продължи.  ", "date": "2019.01.23", "title": "Възможен е вот на недоверие за гръцкото правителство"}
{"url": "https://www.actualno.com/society/majkite-na-decata-s-uvrejdanija-sa-gotovi-za-protest-iskat-sreshta-s-ananiev-news_717967.html", "text": "  За незабавна среща с министъра на здравеопазването настояват от Инициативата Системата ни убива. Поводът е необходимостта от реформа в ТЕЛК.     „Ние от Инициативата Системата ни убива всички, поискахме детайлни данни от регистрите на ТЕЛК за да направим и свои анализи. Получихме два официални отговора, че не може да ни бъде предоставена анонимизирана информация от тази система. Това, разбира се е пълен абсурд. Очакваме и отговора на МЗ на същото наше искане.   Поради липсата на данни, на които да базираме анализа си, се позоваваме на истински случаи на хора, пострадали при преосвидетелстване по правилата на текущата Наредба за Медицинската експертиза, предаде БГНЕС.\r\nДнес внасяме становище от името на НГИ СИСТЕМАТА НИ УБИВА ВСИЧКИ в Министерство на Здравеопазването други отговорни институции”, обявиха в позиция Мая Стоицева, Весела Одажиева и Валентина Ташкова.  „Настояваме този експеримент да бъде прекратен като неуспешен и да се прекратят опитите с нови експерименти върху живи хора и техните съдби. Настояваме за спешно стартиране на истинска реформа в ТЕЛК, и тази реформа да се реализира с мисъл за хората и тяхното бъдеще.\r\nНастояваме за спешна среща с Министъра на здравеопазването във връзка с текущата Наредба за Медицинската експертиза и обявяваме готовност за протестни действия”, казаха още от Инициативата Системата ни убива.   ", "date": "2019.01.23", "title": "Майките на децата с увреждания са готови за протест, искат среща с Ананиев"}
{"url": "https://www.actualno.com/europe/ruskata-akademija-na-naukite-otkaza-da-napravi-patriarh-kiril-pocheten-profesor-news_717965.html", "text": "  Ръководството на Руската академия на науките /РАН/ се отказа от намерението си реши да направи подарък на Московския патриарх Кирил по случай 10-годишнината от възкачването му на патриаршеския престол, като го обяви за почетен професор на РАН, предаде БГНЕС.     Решението беше обявено на 18 януари, а вчера почетното звание трябваше да бъде връчено на патриарх Кирил. Решението на РАН предизвика силно недоволство в научните среди и обществото като цяло. Поради огромното възмущение РАН отмени решението си собяснението, че е \"необходимо обсъждане на нови критерии за званието „почетен професор на РАН“.   \"Поради тази причина през настоящата година званието няма да бъде връчвано. Разпространеният на 18 януари анонс съдържа \"погрешна информация“. Извиняваме се на патриарх Кирил и се надяваме да продължим плодотворното си сътрудничество“, се казва в официалното съобщение на РАН.", "date": "2019.01.23", "title": "Руската академия на науките отказа да направи патриарх Кирил \"почетен професор“"}
{"url": "https://www.actualno.com/plovdiv/interesna-legenda-razkazva-za-pyrvija-sobstvenik-na-naj-cennijat-parcel-v-plovdiv-news_717880.html", "text": "  Както вече съобщи, срещу 600 000 лева община Пловдив , наследници на прочутия за времето си райковец Анастас Куцооглу, който дарил 4 милиона златни лева, за да се построи ЖП-линията Пловдив-Асеновград през 1927 г.     Целта на управата е да завърши ремонта на площад „Централен“.\r\nС решение на местния парламент от вчера кметът получи правото да придобие имота с площ 286 квадратни метра, а за него спорът между собствениците и общината е .\r\nМястото в центъра на Пловдив е оградено и с надпис „Частен имот“ откак със заповед на кмета там бяха премахнати четири магазина за промишлени стоки и кафе-пицария.  Кметската заповед за премахване бе обжалвана от различни групи собственици, но съдилищата отхвърлят оплакванията, показва справка в съответните инстанции, до които са стигнали делата.\r\nВсички собственици, респективно наследници, са получили имота като правоприемници на бившето „Стоково варантно дружество“ АД със заповед на областния управител Андон Андонов от 1999 г.\r\nСпорът с местната администрация се изостри след като стана ясно, че с археологическите разкопки от северната страна на пощата.    Неслучайно в делата се посочват два значими за местната общност проекти, които са станали основа за възникване на спора между страните.\r\nЕдиният е „Одеон при форума на античния Филипопол – реставрация, експониране и използване“. Проектът е изпълнен от ДЗЗД „ОДЕОН“ с изплатени за него сума от 115 347 лв. без ДДС.\r\nДругият обаче е много по-мащабен. Това е проектът „Подлез при Централната поща” – транспортен възел на бул. „Цар Борис ІІІ Обединител” – бул. „Княгиня Мария Луиза” – ул. „Гладстон” – изпълнение на основен ремонт по одобрен проект“.   \r\nДоговорът е подписан в началото на юли месец 2018 г. и е на стойност 10 229 943 лв. без ДДС. За изпълнител е избрана пловдивската фирма „Драгиев и Ко“ ООД и по него вече се работи.\r\nДружеството е поело ангажимент да изпълни обекта за 295 дни като ползва фирма „ИСА 2000“ ЕООД за подизпълнител в 48% от дейностите.   Спорният имот е бил някога собственост на Анастас Куцооглу – , роден в село Райково, днешен квартал на Смолян. Починал е в Пловдив през 1945 година. Той е известен като в Асеновград. В памет на своите родители Анастас Куцооглу създава фондация „Анастасия и Димитър Куцооглу\". С дарените от него 4 милиона златни лева е построена ЖП-линията Пловдив-Асеновград през 1927 г. Анекдот за него разказва, че веднъж Анастас Куцооглу спрял за обед в гостилницата на Бачковския манастир и си поръчал фасул чорба.\r\nГостилничарят не го познал и измърморил, че предния ден там били синовете на Куцооглу – яли, пили и музиканти си водели. Направили голям масраф (сметка).\r\n„ - Пък ти с фасул чорба минаваш!“ – „Така трябва да бъде - отговорил чорбаджията - синон (синът) ми си има бубайко (баща), пък яс си нямам”.\r\nВ книгата си „Чудаците на Пловдив“ Иван Дионисиев пише: „В големия бизнес между двете световни войни никой не оспорва, че най-мощната фирма в търговията с тютюни е АКА (Анастас Куцоглу – Амстердам). Едноличен собственик е Анастас Куцев, чист българин от Райково, който държи тютюневия пазар в България, Гърция и Турция, а турцизираната фамилия Куцооглу или Куцоглу, някои го наричат и Куцоолу, се възприема добре и в трите страни. Виждаме сградите, на които е бил собственик“.\r\nВ други мемоари пише: „Най-развитият икономически център на Западна Тракия беше Ксанти. Основното му богатство (на Куцооглу) идваше от производството и износа на най-висококачествен тютюн, чиято годишна стойност се пресмяташе между 30-35 милиона лева. Търговията преди 1912 г. бе изцяло в ръцете на повече от 30 чуждестранни и местни фирми, които притежаваха 143 склада. Освен фирмите на Кудоглу и Куцооглу, всички останали бяха небългарски.\"\r\nИзмежду сегашните собственици на имота, който скоро ще стане общинска собственост, . Анастасия (Шони) Константинова Куцооглу (внучка на богатия търговец) притежава и най-големият дял от него – 31,65% идеални части.", "date": "2019.01.23", "title": "Интересна легенда разказва за първия собственик на най-ценният парцел в Пловдив"}
{"url": "https://www.actualno.com/europe/putin-turski-potok-shte-byde-gotov-do-kraja-na-godina-news_717964.html", "text": "  Руският президент Владимир Путин очаква, че сухопътния участък на „Турски поток“ ще бъде готов, както беше планирано, до края на тази година.     \"Очакваме, че полагането на наземната част от тръбопровода “Турски поток“ ще продължи със същите ускорени темпове, за да бъде пуснат в действие газопровода, както е планирано преди края на тази година\", заяви руският президент на пресконференция относно резултатите от руските преговори с Турция, предаде БГНЕС.   \"Съвместното стратегическо сътрудничество успешно се осъществява по най-големия проект в енергийния сектор\", заяви руският лидер. Той припомни, че през ноември 2018 г., заедно с турския президент Реджеп Тайип Ердоган е участвал в завършването на строителството на морския участък на газопровода „Турски поток“. \"Като част от този най-важен проект за Русия и Турция, две линии бяха положени по дъното на Черно море за по-малко от година и половина, като всяка от тях ще позволи да се изпомпват 15,75 милиарда кубически метра природен газ\", заяви руският президент.\r\nСпоред Путин \"въвеждането в експлоатация на новия газов маршрут ще бъде от голямо значение не само за енергийната сигурност на Република Турция, но и за Южна и Югоизточна Европа\".  ", "date": "2019.01.23", "title": "Путин: \"Турски поток\" ще бъде готов до края на година"}
{"url": "https://www.actualno.com/society/novinite-naj-vajnoto-za-denja-23-januari-news_717932.html", "text": "  Редакционният екип на ви представя най-важните новини за изминалия ден, 23 януари.      В България, Малта и Кипър няма нито задължение за физическо пребиваване на лице, което получава \"златен паспорт\", нито изискване за други действителни връзки с държавата, преди да бъде получено гражданство. Това гласи публикуваният днес (23 януари) доклад на Европейската комисия относно пропуските в системите на трите държави, за който се разбра още в началото на седмицата.   „На днешната дата всички президенти досега даваха пресконференции, за да отчетат какво е свършено през годината, но президентът Радев реши да не свиква такава. За мен това е донякъде обяснимо, защото се чудя какво би отчел като свършено в тези две години, през които той игра ролята на опозиционер, а не на президент\", каза Плевнелиев. Отговорната за стопанисването на Търговския регистър Агенция по вписванията вече е стратегически обект за националната сигурност. Това реши правителството на днешното си редовно заседание.     Ден след като стана ясно, че депутатът от БСП Елена Йончева е обвинена в пране на пари, от прокуратурата съобщиха, че има още един обвиняем с инициали Б. М. На интернет страницата на Агенция „Пътна инфраструктура“ в „Профил на купувача“ е публикуван договорът за изграждането на 134 км от автомагистрала „Хемус“ в участъка от пътен възел „Боаза“ до пресичането с път I-5 Русе - Велико Търново, съобщиха от АПИ. Съгласно договора, държавното дружество \"Автомагистрали\" може да спечели максимум 10% от общата сума по проекта т.е. печалбата може да е най-много 135 млн. лева или 1 млн. лева на километър. АПИ обаче може по всяко време да проверява какво и как строи \"Автомагистрали\", а строителството на отсечка продължава между 3 и 4 години!    Евродепутатът и зам.-председател на ВМРО Ангел Джамбазки отвърна на непрестанните нападки на друг свой колега - Николай Бареков, по изключително цветущ начин. Припомняме, че ВМРО и несъществуващата \"България без цензура\" на Бареков бяха в коалиция преди предните евроизбори и лично Бареков предложи Джамбазки да е втори в общата им листа.   Турският президент Реджеп Тайип Ердоган и руският му колега Владимир Путин проведоха първата си среща лице в лице за 2019 г. на 23 януари. акцент в срещата им.  БСП изпреварва ГЕРБ и печели изборите за Европейски парламент (ЕП). Това сочат данни от социологическо проучване на Агенция АФИС в периода 14-19 януари 2019 година. Интервюирани пряко в домовете им са 1010 пълнолетни български граждани. Деца, които имат български родител има голям риск да бъдат отнети, за да отидат в приемни семейства в Норвегия без никаква връзка с него чак до навършването на пълнолетие. Това показва поредният случай, свързан с български деца, родени и отгледани в Норвегия. Сега става въпрос за синът и дъщерята на българина Чавдар Георгиев. Националният изпълнителен комитет на НФСБ, преустановява преговорите с ВМРО за общо явяване на изборите за Европейски парламент. Това се казва в официално съобщение на партията на бившия вицепремиер Валери Симеонов. Условията за правене на бизнес са много, но електронното правителство е едно от най-брадясалите проблеми. Има и инициативи като съкращаване на държавната администрация, а тези хора лесно ще си намерят работа в частния сектор - инициатива на вицепремиера Томислав Дончев, която заслужава похвала. Това заяви председателят на БСК Радосвет Радев.", "date": "2019.01.23", "title": "Новините: Най-важното за деня, 23 януари"}
{"url": "https://www.actualno.com/politics/plevneliev-krajno-vreme-e-rumen-radev-da-smeni-roljata-si-na-opozicioner-i-da-byde-prezident-news_717823.html", "text": "  Бившият държавен глава Росен Плевнелиев на тема \" \" пред стотина гости в русенския исторически музей. В рамките на 90 минути, Плевнелиев говори за мира в световен мащаб, за основните проблеми при използването на новите енергийни източници и развитието на глобалната икономика. Той не пропусна да засегне и въпроси от вътрешната политика на България, като за пореден път остро разкритикува .     „На днешната дата всички президенти досега даваха пресконференции, за да отчетат какво е свършено през годината, но президентът Радев реши да не свиква такава. За мен това е донякъде обяснимо, защото се чудя какво би отчел като свършено в тези две години, през които той . Все още се надявам, че генерал Радев ще се превърне в президента Радев”, заяви Росен Плевнелиев и допълни, че \" \". Плевнелиев се аргументира и с твърдението си, че \"Румен Радев не изпълнява основните задължения на институцията - да е символ на баланса при засилена външнополитическа роля и обединяваща вътрешнополитическа функция\".\r\nОтносно основната тема на дискусията - бъдещото закриване на редица професии, Плевнелиев коментира, че това е вследствие от използването на нови енергийни източници в страните от Г-7.  \"Въглищата отстъпват място на слънчевата енергия и фотоволтаичните централи. С навлизането на новите технологии и помощта на изкуствения интелект е закономерно да отпадат все повече стари професии\", посочи бившият държавен глава.\r\nВ политически план, по думите на Плевнелиев, в Европа и света се очертава .\r\n\"Успехи постигат държави с децентрализирано вътрешно управление като Дания, Норвегия, Германия, Австрия и Швейцария. В тях няма популистки движения.  Обратно, във Франция и Италия при силно централизираното управление протестите не спират.  Светът се намира в „студен“ мир, но нова „студена“ война е малко вероятна\", заяви в заключение президентът.    След лекцията, в непринудена атмосфера, Плевнелиев отговори на многобройните въпроси на присъстващите.", "date": "2019.01.23", "title": "Плевнелиев: Крайно време е Румен Радев да смени ролята си на опозиционер и да бъде президент"}
{"url": "https://www.actualno.com/europe/tankerite-koito-gorjat-v-cherno-more-veche-se-namirat-v-teritorialnite-vodi-na-rusija-news_717970.html", "text": "  Двата танкера, които горят в Черно море, вече се намират в териториалните води на Русия, съобщи ИТАР-ТАСС като се позова на командването на руския Черноморски флот. Те са на дрейф и се движат заради силно вълнение и вятър, така че вече се намират в 12-милната зона на териториалните води на Руската федерация.     В момента в района на Керченския пролив духа вятър със скорост 12 м/с, а вълните са 1 метър, предаде БГНЕС.   В момента на аварията на двата плавателни съда „Маестро“ и „Канди“ е имало около 4.5 хиляди тона втечнен газ. Повече от 2 дни огънят на тях не може да бъде потушен.\r\nПо предварителни данни, инцидентът е станал по време на преливане на гориво от единия на другия кораб. На борда им се намираха общо 32 души.  ", "date": "2019.01.23", "title": "Танкерите, които горят в Черно море, вече се намират в териториалните води на Русия"}
{"url": "https://www.actualno.com/curious/dneven-horoskop-za-24-januari-news_717913.html", "text": "        Не всичко, което блести е скъпоценност, но изкушението винаги е голямо. Сега обаче няма защо да не му се противите. Колкото по-бързо ви се махне от главата - толкова по-добре. През този ден ще сте изпълнени с ентусиазъм. Това ще накара мнозина да ви завиждат и да се опитат да помрачат вдъхновението ви. Не им го позволявайте.   Задачата ви днес е да се погрижите за доброто настроение на близките ви. Слагайте усмивката и се въоръжете с най-оптимистичните ви фрази.     Това е ден, в който да си мерите приказките. Най-добре да премълчите, отколкото да кажете нещо излишно, за което много, ама много ще съжалявате в бъдеще.    Днес ще бъдете търсен утешител. Помислете колко много ще помогнете да човека до вас. Дайте помощта си, но само ако е търсена, не се натрапвайте. Това е ден за активни действия. Потърсете най-доброто поле за изява, където сте сигурни, че няма да има вероятност за провал.   Този четвъртък умението ви да се поставите на мястото на другия ще ви бъде от изключителна полза. Това важи, както за приятели, така и за врагове.    Днес не поемайте излишна отговорност. Искате да се докажете, но в стремежа ви ще се натоварите прекалено и може да се провалите още с първите ви крачки. Днес може да очаквате помощ от близък човек. Добре е да заявите интерес за други въпроси от живота, за да не изглежда молбата ви прекалено материалистична.    Не забравяйте, че доброто първо впечатление може да означава точно обратното. Бъдете внимателни при нови запознанства и информацията за себе си, която споделяте. През този ден не се доверявайте на интуицията си. Понякога и тя греши или поне има нужда от сериозни доказателства от по-рационален характер. Този четвъртък не започвайте война с никого. Ако някой не може да ви разбере не хабете напразни усилия в това да му обясните нещата. Помислете какво толкова ви  свързва с този човек.", "date": "2019.01.23", "title": "Дневен хороскоп за 24 януари"}
{"url": "https://www.actualno.com/balkani/stana-jasno-koj-e-kandidatyt-na-vmro-dpmne-za-prezident-news_717922.html", "text": "  Депутатът Владимир Гьорчев ще бъде кандидат за президент на Македония от редиците на ВМРО-ДПМНЕ, пише македонското електронно издание \"МКД\"     В интервю за „МКД“ той накратко заявява, че ще направи публично съобщение, обявено от опозиционната ВМРО-ДПМНЕ и че вярва в опита и знанията, които има.   Повече информация той обяви, че ще даде днес на пресконференция. Гьорчев е депутат от ВМРО-ДПМНЕ от 2006 г. до днес в пет депутатски мандата.\r\nТази година Гьорчев ще навърши 41 години, т.е. изпълнява изискването да се кандидатира за държавен глава. Той е женен, като Името на съпругата му е Сузана, живее в Скопие и има четири деца - Марта, Филип, Никола и Катерина.  Публичното обсъждане в опозиционна партия продължава до края на месеца, поради което не е ясно дали Гьорчев ще бъде единственият фаворит на ВМРО-ДПМНЕ за наследник на Георги Иванов.", "date": "2019.01.23", "title": "Стана ясно кой е кандидатът на ВМРО-ДПМНЕ за президент"}
{"url": "https://www.actualno.com/art/mladi-hudojnici-pretvoriha-fantomyt-na-operata-news_717906.html", "text": "  28 театрални плаката на тема дело на ученици от Националната гимназия за приложни изкуства \"Свети Лука\", ще посрещат и изпращат публиката на култовото произведение на Андрю Лойд Уебър в Националния музикалния театър. Постановката започва да се играе на сцената от този петък, предаде репортер на .     Предпремиерно най-добрите плакати бяха отличени на церемония в театъра. На първо място бе класиран плаката на Калина Тошева, за който, както самата тя сподели, била вдъхновена от декорите на „Фантомът на операта“ и атмосферата на операта. Наградата ѝ връчи зам.-министърът на културата Румен Димитров.  Две млади дами, Венцислава Нейкова и Владимира Владимирова, си поделиха второто място.  Наградата за трето място взе Ивет Петрова, а Мария Дойнова получи поощрителна награда.   Освен наградите, те получиха и парични премии от спонсора на инициативата  еPay и бяха лично поздравени от директора на компанията Георги Маринов. Всички участници в конкурса получиха и най-търсеното нещо в последно време в София - билети за представлението на „Фантомът на операта“, което са илюстрирали в творбите си.  „Добрите представления нямат нужда от твърде много реклама, но за всяко добро представление е хубаво да има качествен плакат“, изтъкна  зам.- министър Румен Димитров  и подчерта, че плакатът не само носи информация за постановката, той е произведение – документ, към който ще се обърнем след време, когато искаме да направим анализ на културния живот. Димитров изказа благодарност  към всички, допринесли за осъществяването на  конкурса, и изтъкна, че инициативата е обединила няколко културни институции в името на изкуството.  „Щастлив съм, че едно качествено културно събитие генерира още едно“, заяви Димитров  и пожела на всички участници в артистичната надпревара вдъхновение и  нови идеи за творчески предизвикателства.\r\n„Много се радвам, че толкова много млади таланти намериха начин да кръстосат своя талант  с изкуството, което правим в нашия театър\", подчерта директорът на Националния музикален театър Марияна Арсенова. \"Сигурна съм, че дори някои от тях да не са стъпвали в нашия театър, тепърва ще им бъде много интересно, особено гледайки  премиерата на култовия мюзикъл на Уебър „Фантомът на операта“ - най-високата летва, поставяна някога, пред една музикална институция\", подчерта Арсенова. „Много са талантливи децата. Много се вълнувам и много съм щастлива, защото изкуството се прави с положително чувство и трябва винаги да се подхожда с добро и да се дава възможност на младите да се развиват“, добави тя и подчерта, че вижда в тях изгряващи звезди.    В следващите два месеца през този театър ще минат 20 000 души и нито един плакат няма да остане незабелязан. Театърът има капацитет  740 зрители, които в антракта се разхождат в кулоарите, правят си снимки, освен че ходят да пушат, така че ще имате много публика, обеща Арсенова на авторите на плакатите, разположени във фоайето пред залата.   Инициативата за конкурса възникна спонтанно, покрай предстоящата голяма премиера на „Фантомът на операта“, когато обсъждахме възможностите за реклама. Нашата юристка Ирина Величкова даде идеята, разказа пред директорката на културната институция. \"Имаме нужда театърът да привлича млади хора – дали за реализацията на костюми, на декори, на плакат, както е в случая, дали ще са артисти, певци или хора, които по някакъв начин искат да се докоснат до магията на оперетния  театър. Какво по-хубаво от това да се даде възможност за изява на младия талант  и да се поощри\", посочи тя и изрази надежда всички участници в конкурса да получат своето професионално  удовлетворение в живота. Три са премиерните спектакли на „Фантомът на операта“  –  в петък, събота и неделя. Това е най-скъпата продукция на Музикалния театър. Все още сме в юбилейната година на 100 години професионален оперетен театър в България, която приключва на 8 февруари 2019 г., отбеляза Марияна Арсенова и изтъкна, че в чест на този юбилей театърът представя нови  постановки в трите свои жанрови насоки: най-доброто от световната оперета – нова постановка на „Царицата на Чардаша“, в която е най-доброто от българските оперети; нова постановка на написаната специално за музикалния театър „Българи от старо време“ и най-доброто от световния мюзикъл – естествено култовото произведение на Андрю Лойд Уебър „Фантомът на операта“.   Това е  шестото произведение на Уебър, което поставя театърът, посочи още Арсенова. \"И ето, че сега сме в навечерието на най-скъпата, най-чаканата, най-вълнуващата ни постановка с много високо вдигната летва\", коментира Арсенова и поясни, че за Музикалния театър принципът да вдигаш високо летвата е водещ. Арсенова изрази надежда публиката да бъде удовлетворена от предстоящото представление.", "date": "2019.01.23", "title": "Млади художници претвориха \"Фантомът на операта\""}
{"url": "https://www.actualno.com/society/apelativnijat-specsyd-reshava-za-aresta-na-vylcho-arabadjiev-news_717940.html", "text": "  Апелативният специализиран наказателен съд ще гледа мярката за неотклонение на Вълчо Арабаджиев.     Преди седмица магистратите уважиха искането на защитата и назначиха тройна медицинска експертиза, която трябва да бъде готова в четвъртък, предаде репортер на БГНЕС.   Експертизата трябва да установи здравословното състояние на сина на издирваните Ветко и Маринела Арабаджиеви.\r\nНа заседанието ще стане ясно дали Вълчо Арабаджиев ще остане в ареста или мярката му за неотклонение ще бъде променена. Тройната експертиза трябваше да бъде извършена в „Пирогов“ от невролог, неврохирург и специалист по образна диагностика. Целта е лекарите да се произнесат за това дали лечението на Вълчо Арабаджиев, ако такова се налага, може да бъде извършено в условията на следствения арест.  В жалбата адвокатите на Арабаджиев посочват няколко основания да бъде отменена наложената му най-тежка мярка за неотклонение. Според тях той е оставен в ареста без основание и с обвинение за престъпление, което не е извършил, а здравословното му състояние никак не се е подобрило и той продължава да има проблеми с гръбначния стълб.\r\nПрипомняме, че в края на август 2018 г. бе извършена специализирана акция в офисите на хотел „Маринела” в София и хотел „Марица” в Пловдив, собственост на Ветко Арабаджиев. 10 души, сред които и синът му Вълчо, бяха задържани. От 10-те бяха привлечени 6 лица под наказателна отговорност. Сред тях е синът на Арабаджиев, който е с обвинение пране на пари. При претърсване на адреси, хотели и домове бяха намерени над 10 милиона в брой, като по-голямата част от тях в евро. През декември стана ясно, че Интерпол публикува снимките на Ветко и Маринела Арабаджиеви за издирване.   Преди няколко дни, на 14 януари, Административният съд в Пловдив вдигна наложените от ТД на НАП-Пловдив възбрани и запори върху имоти и банкови сметки на фирма на Ветко Арабаджиев поради свръхобезпеченост.    ", "date": "2019.01.23", "title": "Апелативният спецсъд решава за ареста на Вълчо Арабаджиев"}
{"url": "https://www.actualno.com/starazagora/premahnaha-prinuditelno-desetki-koli-v-stara-zagora-news_717920.html", "text": "  21 са излезлите от употреба автомобили, които са били принудително премахнати от междублоковите пространства и общински паркинги. За колите във видимо в лошо състояние, без стикери за техническа изправност или без регистрационни табели, които са паркирани от дълго време, са сигнализирали граждани, както и са забелязани при обходи на инспекторите, отговарящи за спазването на Наредбата за управление на отпадъците и за опазване на чистотата на територията на община Стара Загора.     Според наредбата моторни превозни средства, които са дълго време паркирани на терени общинска или държавна собственост, подлежат на доброволно или принудително преместване. В 14-дневен срок от връчване на предписанието собствениците могат доброволно да ги преместят в частен имот или на специализирана площадка за разкомплектоване.\r\nОт съставните по наредбата за техническо състояние през 2018 година 158 от автомобилите са доброволно преместени, а за 46 са съставени актове за установяване на административно нарушение, защото съставеното предписание ни е било изпълнено. За излезли от употреба моторни превозни средства гражданите могат да сигнализира на безплатния Горещ телефон на община Стара Загора - 0800 157 37.", "date": "2019.01.23", "title": "Премахнаха принудително десетки коли в Стара Загора"}
{"url": "https://www.actualno.com/burgas/burgaski-istorik-razkazva-za-deloto-na-sv-joan-krystitel-news_717891.html", "text": "  С лекция за великите дела на Св. Йоан Кръстител открива новия образователен сезон Етнографският музей в Бургас.     Беседата е на тема „ “. Иванка Делева, която е главен уредник на Историческата експозиция към РИМ Бургас и специалист по история на православното християнство, ще запознае присъстващите с житието на предтечата.\r\n\"На строгото въздържание на свети Йоан Кръстител подражавали най-великите християнски подвижници, а доблестната му смърт вдъхновявала всички мъченици през време на гоненията срещу християнската вяра. Много хора се събирали, за да слушат думите на светеца, а и днес образът и личността му ни провокират.“ Така презентира темата историкът Иванка Делева. Не случайно, в житието на Св. Йоан, се подчертава, че .\r\nОт тази година, беседите ще се провеждат на ново място, в залата за презентации на Етнографския музей. Тя се намира на улица „Славянска” 69 . На 26 януари от 11:30, всеки който иска да научи още за християнството, може да присъства на лекцията.  ", "date": "2019.01.23", "title": "Бургаски историк разказва за делото на Св. Йоан Кръстител"}
{"url": "https://www.actualno.com/haskovo/bojko-borisov-otkri-nov-zavod-kraj-dimitrovgrad-news_717916.html", "text": "  Министър-председателят Бойко Борисов откри официално най-новия завод на \"Варок\" край Димитровград, съобщиха от пресцентъра на общината.     На събитието присъства и министърът на икономиката Емил Караниколов, кметът на Димитровград Иво Димов, народните представители Делян Добрев, Евгения Ангелова, Георги Стайков, областният управител Станислав Дечев, старши вицепрезидента на \"Варок Лайтинг Системс\" Фил Кънингам,  както и други официални гости.\r\n„Сами виждате как завод след завод се изгражда. За това мога да кажа, че на такива инвеститори се радвам\", заяви премиерът Бойко Борисов по време на церемонията по откриването.\r\nМинистърът на икономиката Емил Караниколов отчете над 200 млн. инвестиции и над 3200 разкрити нови работни места за 2018 г., като каза, че този сектор в България се развива изключително добре.     \"Способни сме да работим на всеки континент, където се произвеждат автомобили. В момента сме най-бързо развиващият се доставчик на осветителни тела, като през последното десетилетие нарастваме с 20% годишно\", посочи старши вицепрезидентът  на компанията Фил Кънингъм.\r\n\"Благодарение на магистралите и изградената инфраструктура, станаха възможни и тези инвестиции в района\" каза кмета на Димитровград Иво Димов по време на откриването на новия завод.    \"Варок\" е световен доставчик на системи за външно осветление на 4, 3 и 2-колесни превозни средства със производства в 17 държави, а завода край Димитровград е най-новия такъв за компанията и първи в България. Завода в България е върху производствена площ от 3000кв.м., като предстои втора фаза на разширяване с още 5000кв.м., в който ще работят 150 човека. Завода е създаден за производство на малки осветителни тела - трета стоп светлина, преден фар за мъгла/дневни светлини, задни светлини за мъгла, странични мигачи, светлоотразители, за едни от най-големите автомобилни производители като Форд, Фолксваген, Рено, Ягуар, Ланд Роувър, и Хюндай.", "date": "2019.01.23", "title": "Бойко Борисов откри нов завод край Димитровград"}
{"url": "https://www.actualno.com/crime/za-200-000-leva-kryvnina-pretendirat-naslednici-na-ubit-dobrudjanec-news_717900.html", "text": "  Пред съда е изправен 65-годишен мъж с инициали И. А. за убийство, съобщават от окръжния съд в Добрич. Срещу него е повдигнато обвинение, че на 13 ноември 2007 г. в къща в с. Смолница е застрелял с въздушна пушка, преправена за стрелба с бойни патрони, 72-годишен мъж от същото село. Престъплението е извършено след употреба на алкохол и възникнал спор между двамата.     Двамата наследници на убития са предявили граждански искове по 100 000 лв. всеки за претърпени неимуществени вреди.   Съдът е отхвърлил искането на обвиняемия делото да мине по съкратената процедура и ще се гледа по общия ред. Той ще отговаря и за незаконно притежаваното оръжие, преработено като еднозарядно неавтоматично.", "date": "2019.01.23", "title": "За 200 000 лева кръвнина претендират наследници на убит добруджанец"}
{"url": "https://www.actualno.com/smolyan/chetiri-uchilishta-se-sybirat-v-smoljan-za-majstorski-klas-na-cern-news_717824.html", "text": "  30 ученика от четири училища ще се включат в майсторския клас на ЦЕРН, като домакин на мероприятието ще е Езиковата гимназия „Иван Вазов“ в Смолян. Другите училища, които ще изпратят представители, са от ППМГ „Васил  Левски“ – Смолян, СУ \"Антим І\"- Златоград, и СУ \"Св.св. Кирил и Методий\" – Смолян.     Те ще участват към майсторския клас на ЦЕРН в България, предназначени за ученици на възраст от 15 до 19 години.\r\nМайсторският клас се организира всяка година в рамките на International Particle Physics Outreach Group IPPOG от Физическия факултет на Софийския университет, Института за ядрени изследвания и ядрена енергетика на Българската академия на науките, Народната астрономическа обсерватория с планетариум “Николай Коперник”. Събитието е с подкрепата на проект OSOS (Отворени училища за отворено общество) по Европейска програма Horizon 2020 за научни изследвания и иновации.\r\n\"Участвайки в събитието, учениците ще могат за един ден активно да преживеят как и какво изследват физиците на елементарните частици и ще извършват измервания по данни на експеримента CMS (Експериментът CMS е един от двата детектора с общо предназначение, провеждащи изследвания на Големия Адронен Колайдер (LHC) в ЦЕРН – б.р). След уводни лекции по тeoрия на елементарните частици, описание на детектора на CMS и обяснения за методиката на изследванията, учениците ще направят сами оценката на данните от експеримента CMS на големия адронен ускорител на частици LHC в ЦЕРН, Женева“, обясни Елена Костова, учител по физика и астрономия в гимназията, която е отговорник за провеждането на майсторския клас.  Получените резултати в края на деня ще бъдат обсъдени чрез видеоконференция с учени от ЦЕРН и с други международни участници, както в истинска научна колаборация, допълни тя.", "date": "2019.01.23", "title": "Четири училища се събират в Смолян за майсторски клас на ЦЕРН"}
{"url": "https://www.actualno.com/europe/putin-schita-novata-era-v-rusko-turskite-otnoshenija-za-lichna-zasluga-na-erdogan-news_717933.html", "text": "  Руският президент Владимир Путин нарече \"лична заслуга\" на турския лидер Реджеп Тайип Ердоган подобряването на отношенията между двете страни. Това предаде TACC, цитирана от агенция \"Фокус\".     В началото на преговорите с Ердоган, Путин отбеляза, че практиката на редовните срещи, подкрепянa от двамата президенти, дава своите положителни резултати.   \"Броят на руските туристи миналата година в Турция се увеличи с 30% и достигна рекордната цифра от 6 милиона души. Това показва как гражданите на нашите страни виждат промяната в характера и качеството на руско-турските отношения. Г-н президент, скъпи приятелю, това е в значителна степен ваша лична заслуга, ваше лично постижение, защото отделяте много време за това“, каза Путин.\r\nРъководителят на руската държава добави, че Русия и Турция продължават да изпълняват широкомащабни двустранни проекти, \"всичко върви по план\". Той добави, че страните също са ангажирани с въпросите на регионалната сигурност, като активно си сътрудничат по въпросите на урегулирането в Сирия.  Развитието на отношенията между Русия и Турция има положителен ефект върху сигурността в региона на Близкия изток. Това заяви и турският президент на първата среща тази година с руския си колега в Москва.\r\n\"В много области, включително военни, културни, търговски, има развитие на отношенията между нашите страни. Без съмнение това развитие е изключително положително за регионалната сигурност,\" каза още Ердоган. „В рамките на процеса от Астана проведохме тристранни срещи на високо равнище както в Москва, така и в Анкара и Техеран, което също допринася за сигурността на Близкия изток”, подчерта още турският президент.   ", "date": "2019.01.23", "title": "Путин счита новата ера в руско-турските отношения за лична заслуга на Ердоган"}
{"url": "https://www.actualno.com/politics/bojko-borisov-koalicijata-si-raboti-prekrasno-news_717862.html", "text": "  Прекрасно си работи коалицията, всичко е наред. Това заяви премиерът Бойко Борисов във връзка с напрежението сред \"Обединените патриоти\" в Димитровград. Днес Борисов откри там завод за осветителни тела за автомобилната индустрия.     Всяка политическа партия си има нейните лидери, те си имат своя политика и си я развиват. Важното е това да не пречи на общата работа на правителството, а то не пречи. Най-важната политика е повишаване на доходите, работните места и високотехнологични производства, заяви Борисов.   Искам да поздравя инвеститорите, това е едно от високотехнологичните предприятия. Всичко се изнася за Кьолн. Амбицията им е още 400 човека да назначат. Работниците са изцяло от Димитровград, каза още Борисов.\r\nТой коментира и обвиненията, отправени от Елена Йончева към него и Специализираната прокуратура. „Има специализирани органи. В момента институциите работят, какво общо имаме ние с това?!”, попита премиерът.  ", "date": "2019.01.23", "title": "Бойко Борисов: Коалицията си работи прекрасно"}
{"url": "https://www.actualno.com/society/bnt-sprja-predavaneto-na-valja-ahchieva-news_717927.html", "text": "  Българската национална телевизия (БНТ) спря \"временно\" предаването за разследваща журналистика \"Открито\" на Валя Ахчиева. Това става ясно от официално прессъобщение на БНТ.     Пред от пресслужбата на телевизията потвърдиха новината, тъй като в самото съобщение никъде не се упоменава пряко името на предаването на Ахчиева. Единствената податка се крие в следната фраза: \"настоящият тв формат ще бъде временно спрян\".   Всъщност съобщението на БНТ е за обявяване на вътрешен конкурс за ново предаване за разследваща журналистика. Предложения може да дава всеки един от журналистите, работещи в БНТ. Концепциите ще се приемат до 20 март 2019 година. А за да бъде ли равнопоставени, се спира временно \"настоящият тв формат\".\r\n\"В същия времеви слот ще продължим да излъчваме силния документален формат \"В кадър\", донесъл не една и две награди на БНТ. Качествената разследваща журналистика има запазено място и в ежедневните ни публицистични предавания, както и в емисиите на \"По света и у нас\", заяви главният изпълнителен директор на телевизията Константин Каменаров.  Потърсихме за коментар и г-жа Ахчиева, но до публикуването на материала тя не отговори на телефона си.\r\nПрез новата година беше излъчен само един брой на \"Открито\" - преди една седмица. А в края на 2018 година беше спряно последното предаване на Ахчиева, темата на което касаеше популярния превозвач \"Юнион Ивкони\". Това стана след обявен в ефир анонс на самия епизод, който гласеше следното: \" За втори път Върховна административна прокуратура (ВАП) установи бездействие на длъжностни лица от Автомобилна администрация спрямо един превозвач с автобуси. Първият път – след катастрофата при Ямбол и сега втори път, след катастрофата при Вакарел, със загинали пътници. Какво се случва, когато превозвачът откаже да предостави на контролния орган данните от тахографите на своите автобуси и безпомощна ли е \"Автомобилна администрация\" след като е написала на прокурора, че повече не може да изпълнява неговите разпореждания \"?   В последния ден на септември 2018 година Ахчиева , в което говори за \"Юнион Ивкони\". В предаването ѝ беше подробно разказано как \"Автомобилна администрация\" протака с месеци връчване на актове с нарушения на превозвача с абсурдни оправдания защо се бави - например защото от \"Юнион Ивкони\" не искали да вземат документите, пратени с куриер, при положение, че давността на актовете е само 3 години. В последното предаване за 2018 година Ахчиева обяви анонс, в който беше припомнена катастрофата край Вакарел, в която , а освен всичко друго блеснаха с неадекватно отразяване и въпроси към току що извадени от преобърнатия автобус хора. Предаването на Ахчиева обаче така и не видя ефир точно преди коледните празници, без официално обяснение защо.    ", "date": "2019.01.23", "title": "БНТ спря предаването на Валя Ахчиева"}
{"url": "https://www.actualno.com/crime/zrelishtni-aresti-v-blizost-do-uchilishte-v-sofija-news_717871.html", "text": "  Минувачи и ученици станаха свидетели на акция по задържане на група за грабежи до Софийската математическа гимназия (СМГ) в София, съобщи bTV.     Задържаните са направили опит да избягат, заради което са произведени изстрели със стоп патрон.   Арестувани са трима мъже. Засега няма данни акцията да е свързана с тази столичното Четвърто районно управление.\r\nПо информация на БГНЕС е задържана група за извършване на грабежи.  ", "date": "2019.01.23", "title": "Зрелищни арести в близост до училище в София "}
{"url": "https://www.actualno.com/crime/liceto-bm-e-obvinjaem-zaedno-s-elena-joncheva-news_717865.html", "text": "  Ден след като стана ясно, че депутатът от БСП е обвинена в пране на пари, от прокуратурата съобщиха, че има още един обвиняем с инициали      Процесът по призоваване на Елена Йончева в качеството ѝ на обвиняема е стартирал на 11.01.2019 г., когато е била търсена от призовкар на Следствения отдел на Специализираната прокуратура на известните ѝ адреси в гр. София, включително и на адреса на нейната майка, но не е била открита. съобщиха още от прокуратурата. След съдействие от органите на МВР и проведени телефонни разговори с Йончева, на 16.01.2019 г. на Елена Йончева е връчена призовка за явяване в Следствения отдел на Специализираната прокуратура на 22.01.2019 г. – за привличане като обвиняема.\r\nСпоред обвинението в инкриминирания период от време  Йончева в качеството си на длъжностно лице – управител на „Офроуд“ ООД, е  получила по открити в „КТБ“ АД две банкови сметки сумата от Деянието е извършено в изпълнение на решение на организирана престъпна  група, като имуществото е в особено големи размери и представлява  особено тежък случай.  Специализираната прокуратура взе мярка за неотклонение на Елена Йончева     Към настоящия момент „Офроуд“ООД е без управител/ г-жа Йончева е поискала освобождаването си/, без имущество и без парични средства по банковите сметки.    Поради това, че след освобождаването на Йончева като управител на „Офроуд“ООД, съдружниците не са назначили нов управител за повече от 3 месеца, в съответствие с разпоредбите на Търговския закон  прокуратурата е поискала прекратяване на дружеството.\r\nПрипомняме, че на 8 ноември 2018 г. главният прокурор Сотир Цацаров поиска от  Народното събрание даване на разрешение за провеждане на наказателно преследване срещу народния представител Елена Йончева  за пране на пари, присвоени от „КТБ“ АД, въз основа на доказателства, събрани от Специализираната прокуратура. Разследването е започнало на 31.08.2018 г. след сигнал до прокуратурата от народни представители.\r\nТогава Елена Йончева даде съгласието си за провеждане на наказателното производство срещу нея. В хода на разследването на Специализираната прокуратура е установено, че едноличен собственик на капитала на „Авторска телевизия“ ЕООД е Елена Йончева. Дружеството е вписано в Търговския регистър при Агенцията по вписванията с ЕИК 130692210, със седалище и адрес на управление: гр. София, район „Оборище“, ул. „Велико Търново“ № 10.   На 17.04.2012 г., на основание чл. 113, от Търговския закон, едноличният собственик на капитала на „Авторска телевизия“ ЕООД Елена Йончева е взела решение представляваното от нея търговско дружество да учреди съвместно с офшорна компания „Далий Трейдинг Лимитид (дружество, регистрирано на 09.02.2011 г., съгласно действащите нормативни актове на територията на Британски Вирджински острови), юридическо лице с правно организационна форма – ОДД и  фирмено наименование „Офроуд“ ООД, съгласно действащото българско законодателство.\r\nНа 20.04.2012 г., на основание чл. 113 от Търговския закон, представляващите „Далий Трейдинг Лимитид“ са взели решение за учредяване на съвместно дружество с „Авторска телевизия“ ЕООД, съгласно действащото българско законодателство, с фирмено наименование „Офроуд“ ООД.   В решенията на управителните органи на двете търговски дружества е посочен размерът на капитала на новосформираното – 10 000 лева и начинът на разпределение на дружествените дялове – по равно - по 5 000 лева всяко от дружествата.\r\n\"Далий Трейдинг Лимитид\" се е задължило срещу записаните 50 дружествени дяла от капитала на „Офроуд“ ООД да извърши парична вноска в размер 5 000 лева. Поело е задължение да направи и парична вноска в размер на 310 000 /триста и десет хиляди/ лева, които да бъдат отнесени във фонд „Резервен“. На основание чл. 134 и сл. от Търговския закон, „Далий Трейдинг Лимитид“ се е задължило след учредяване на „Офроуд“ ООД в Търговския регистър на РБългария да направи и допълнителна парична вноска в „Офроуд“ ООД в размер на 250 000 евро или тяхната левова равностойност в срок от 1 година, при годишна лихва 5 %.\r\nНа 23.04.2012 г. е приет дружествен договор на учредително събрание на съдружниците на дружеството и е изготвен протокол от учредителното събрание на „Офроуд“ООД от същата дата, подписан от Е.Йончева и съдружниците на  „Далий трейдинг лимитид“, с който избират за управител на новоучреденото дружество Офроуд“ ООД Елена Йончева. В това си качество, тя е сключила с „КТБ“ АД Рамков договор за платежни услуги за ЮЛ и ЕТ. Определена е като единствено лице, което има право да се разпорежда със сумите по сметките на „Офроуд“ ООД.   На 13.06.2012 г. и 22.06.2012 г. от сметката на офшорно дружество „Далий трейдинг лимитид“ по две сметки на търговското дружество „Офроуд“  са получени парични средства в общ размер 333 000,00 евро с левова равностойност 645 423.90 лева като на първата дата са получени 161 100.00 евро в левова равностойност 315 084,21 лева предназначена за фонд „Резервен“ на дружеството, а на втората дата - сумата от 171 900.00 евро в левова равностойност 336 207,18 лева.\r\nСпециализираната прокуратура е събрала доказателства за произхода на преведените парични средства от „Далий трейдинг лимитид“ на „Офроуд“ООД. Установено е, че това са средства, собственост на „КТБ“ АД, които са присвоени от три длъжностни лица от „КТБ“АД, на които предстои повдигане на обвинение. От извлеченията от различни банкови сметки е установено, че тези парични средства са били преведени от „КТБ“ АД в полза на 5 фактически контролирани от Цветан Василев търговски дружества, сред които е и „Далии Трейдинг Лимитед“.\r\nВ периода от 13.06.2012 г. до 06.11.2014 г. Елена Йончева, която единствено е имала право да се разпорежда с банковите сметки на „Офроуд“ООД е изтеглила всички преведени по сметките на дружеството парични средства.\r\nЙончева е извършвала преводи за закупуване на аудио и видеотехника. Всеки месец е нареждала и теглила в брой и определената от самата нея собствена заплата като управител на \"Офроуд\" ООД в размер на по 12 720 лева месечно\r\nСъбраните доказателства са обосновали извод, че Елена Йончева е знаела за престъпния произход на средствата и че са предмет на длъжностно присвояване.", "date": "2019.01.23", "title": "Лицето Б.М. е обвиняем заедно с Елена Йончева"}
{"url": "https://www.actualno.com/america/amerikanskijat-kongres-prie-zakon-kojto-zabranjava-na-trymp-da-izkara-stranata-ot-nato-news_717864.html", "text": "  Камарата на представителите на САЩ прие Закон в подкрепа на НАТО, с който забранява на президента Доналд Тръмп да използва федерални средства за действия, целящи оттеглянето на страната от Алианса.     357 конгресмени гласуваха в защита на американското членство в НАТО, само 22 се обявиха против, а 54 не гласуваха.   Законът подкрепя стремежа на страните-членки на НАТО да отделят минимум два процента от брутния си вътрешен продукт за отбрана и предполага отпускане на значителни средства за т.нар. Европейска инициатива за противодействие на руската агресия\r\nПодкрепя се приемането на Черна гора, „солидното“ финансиране на Инициативата за европейска отбрана и целта всяка държава да заделя поне 2% от БВП за отбрана към 2024 г  Вестник The New York Times писа преди няколко дни, че Тръмп е предложил миналата година САЩ да се изтеглят от НАТО. Подобна стъпка на практика ще унищожи 70-годишния алианс.\r\n\"НАТО е от най-голямо значение за американската сигурност и за поддържането на мира и стабилността в света\", заяви преди гласуването лидерът на мнозинството в Камарата на представителите Стени Хойер.   След встъпването си в длъжност, американският президент Доналд Тръмп на няколко пъти отправи критики към европейските си съюзници, че не отделят достатъчно средства за отбрана. Европейските лидери дори заговориха за обща армия, за да се защитят при евентуално изтегляне на САЩ.    Сред вносителите на закона има и четирима републиканци, които заявиха, че НАТО се радва в Камарата на представителите на силна подкрепа от двете основни партии в страната.\r\nВотът се състоя няколко часа след като Уес Мичъл, основният американски дипломат за отношенията с Европа, обяви, че напуска поста си в средата на февруари с аргумент лични причини.", "date": "2019.01.23", "title": "Американският конгрес прие закон, който забранява на Тръмп да изкара страната от НАТО"}
{"url": "https://www.actualno.com/healthy/bls-nedopustimo-e-medicite-da-stavat-zalojnici-na-sobstvenoto-si-prizvanie-news_717926.html", "text": "  Български лекарски съюз изразява безпрекословната си подкрепа, както към д-р Сибила Маринова, нейния екип и всички медици, работещи в МОБАЛ „Д-р Стефан Черкезов“ - Велико Търнова, така и към Наталия Армянова - фелдшер в Спешна помощ - Горна Оряховица.     Съсловната организация осъжда всяка форма на физическа и вербална агресия над медицински лица. Случилото се с фелдшер Армянова, с д-р Маринова и нейния екип е поредната проява на осъдително и неприемливо отношение към представители на лекарското съсловие.   Недопустимо е медиците да стават заложници на собственото си призвание и докато се борят да спасят поредния човешки живот, да бъдат принуждавани да защитават своя собствен, заявяват от БЛС.\r\nВажно е да бъде създаден работещ механизъм, който да защити лекарите на работното им място, за да може спокойно да изпълняват задълженията си. Необходими са цялостни действия към превенция на агресията в лечебните заведения, защото там не е мястото за саморазправа и насилие.  Български лекарския съюз е готов да предприеме всички възможни действия в тази посока и ще направи всичко по силите си, за да се увери, че законовият интрументариум ще сложи край на това грубо и неоправдано отношение към всички медицински лица.\r\nВсеки от нас трябва да осъзнае жертвогoтовността на представителите на медицинското съсловие и да уважава ежедневните грижи, които те полагат за пациентите, трудейки се неуморно и изпълнявайки задълженията си професионално, дори и в трудните условия на работа, в които са поставени, заявяват от съсловната организация в позиция.   БЛС апелира към всички да бъдем по-човечни един към друг и да оценяваме труда на ближния.    ", "date": "2019.01.23", "title": "БЛС: Недопустимо е медиците да стават заложници на собственото си призвание"}
{"url": "https://www.actualno.com/vraza/kmetyt-na-vraca-iska-aktualni-danni-za-zaboleli-ot-grip-ot-direktorite-na-uchilishtata-news_717882.html", "text": "  Кметът на община Враца Калин Каменов призова директорите на учебните заведения и детски градини да подадат актуалния брой на заболели ученици. Това се налага превантивно, тъй като е , които се опасяват настинките и грипа да не се превърнат в епидемия.     До момента РЗИ във Враца не е обявила епидемична обстановка в града. Според кмета , е по-добре превантивно да се обяви епидемия и да се прекратят учебните занятия в края на тази седмица или в началото на следващата, а децата да бъдат пуснати във ваканция.\r\nДо момента в България 14 области са обявили грипна ваканция, а до края на деня ще стане ясно дали и във Враца ще бъде обявена епидемия от грип. Докато това се случи, помнете че вирусът се задържа от 8 до 12 часа върху ръцете на болния и взимайте превантивни мерки.", "date": "2019.01.23", "title": "Кметът на Враца иска актуални данни за заболели от грип от директорите на училищата"}
{"url": "https://www.actualno.com/moresport/prepodavateli-po-fizichesko-ili-treniori-v-uchilishte-koj-plashta-smetkata-news_717872.html", "text": "  Преподаватели по физическо възпитание или професионални треньори да водят допълнителния час по спортни дейности в училище? Този въпрос отново бе повдигнат в контекста на участието на спортния министър Красен Кралев в сутрешния блок на Нова телевизия от днес (23 януари).     Относно у нас, Кралев припомни, че по закон в училищата .   „Още по време на първия ми мандат вкарахме промяна в закона за училищното възпитание. За съжаление, има го по закон, но на практика не се получава. \", посочи още Кралев.\r\nДиректори на училища, с които успя да се свърже, потвърдиха, че относно т. нар. \"трети час физкултура\", който всъщност е час по спортни дейности, . . Нещо повече, когато особено в малки населени места няма треньор, директори са принудени да предоставят този допълнителен модул на учители по физкултура, .  Министър Кралев не коментира по-рано .\r\nТой обаче посочи като добър пример община Варна, в която има 12 училища, които са допуснали треньори от 11 вида спорт – футбол, ръгби, хандбал и др. Треньорите идват безплатно, клубовете имат интерес и пращат треньори, които водят часа, заедно с учителя по физическо“, обясни още министърът.   ", "date": "2019.01.23", "title": "Преподаватели по физическо или треньори в училище - кой плаща сметката?"}
{"url": "https://www.actualno.com/crime/4-slujiteli-i-rykovodno-lice-ot-4-rpu-sa-zadyrjani-za-iznudvane-news_717887.html", "text": "  Петима служители от Икономическа полиция към Столичното Четвърто управление на МВР са задържани и обвинени за участие в организирана престъпна група, предаде БГНЕС.     Единият от задържаните заема ръководна позиция. Униформените са изнудвали търговци на територията на 4-о РПУ да плащат такса „Спокойствие“ и да възпрепятстват проверки.   Допълнителна информация за схемите на действие на ОПГ и дали ще бъдат повдигнати обвинения предстои да бъде дадена в следващите дни.\r\nТова увери главният секретар на МВР гл. комисар Ивайло Иванов.  Зам.-главният прокурор Иван Гешев коментира, че акцията ще дисциплинира останалите служители от правоохранителните служби за доста дълго време. Той подчерта, че при акцията е имало пълно съдействие от страна на МВР и изрази съжаление, че се разследват хора, които той познава.\r\n\"Това е разследване за организирана престъпна група от служители на 04 РУ на МВР. Според образуваното досъдебно производство с подкупи. Дейността им се изразява в т.нар. осигуряване на В резултат на това, че тези такси явно са непосилни за някои от тях се случи това, което виждате\", обясни Гешев и с огорчение добави, че хората, които трябва да защитават законността осъществяват дейност срещу която трябва да се борят.   В момента текат процесуални действия и се очаква да стане ясно на кого ще бъдат повдигнати обвинения.    ", "date": "2019.01.23", "title": "4 служители и ръководно лице от 4 РПУ са задържани за изнудване"}
{"url": "https://www.actualno.com/pleven/v-kneja-shte-si-merjat-domashnite-vina-news_717860.html", "text": "  Конкурс за организира общинската управа на Кнежа по повод Трифон Зарезан. Победителите в отделните „категории“ – бяло, червено или розе, ще получат атрактивни награди, съобщи днес във фейсбук профила си кметът на Кнежа Илийчо Лачовски.     Градоначалникът призовава всички производители на домашно вино да се включат в изложбата за конкурса. Претендентите за титлата „Майстор на виното 2019“ трябва да подадат заявления в стая 107 на общинската администрация най-късно до 8 февруари като пояснят вида на виното, с което ще участват. В деня на конкурса всеки участник трябва да донесе литър и половина-два от собственото си винопроизводство. Вината ще бъдат дегустирани и оценявани от авторитетно жури.   ", "date": "2019.01.23", "title": "В Кнежа ще си „мерят“ домашните вина"}
{"url": "https://www.actualno.com/kardjali/objavjavat-gripna-epidemija-i-v-kyrdjali-news_717877.html", "text": "  От утре, 24 януари, бявява грипна епидемия на територията на област Кърджали. Учебните занятия в училищата на територията на областта се преустановяват за периода от 24.01.2019 г. до 30.01.2019 г. включително, съобщиха от Министерство на здравеопазването.     До второ нареждане се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации.   На основание поддържане на висока епидемична заболеваемост от грип и ОРЗ учебните занятия във всички училища – от 24.01.2019 г. до 28.01.2019 г. включително.\r\nВъв връзка със запазващото се епидемично ниво на заболеваемост учебните занятия в училищата на територията на   ", "date": "2019.01.23", "title": "Обявяват грипна епидемия и в Кърджали"}
{"url": "https://www.actualno.com/dobrich/lekarka-s-30-godishen-staj-s-chesyn-i-kiselo-zele-preborvame-gripa-news_717870.html", "text": "  „Трябва да научим децата си да ядат чесън и люто. Българският ни корен е здрав, защото ядем люто“. Това са думите на д-р Галина Бодичева, която е с и със специалности „Детски болести“, „Обща медицина“ и „Хомеопатия“, по повод грипната епидемия, обхванала страната. Тя уточнява, че трябва да са пресни, а не консервирани. Обяснява, че грипът се дължи на вирус, а вирусът , за да се стигне до изпотяване. Добре е още при първите симптоми на втрисане, температура, да се вземе нещо за изпотяване. Най-добрият вариант е сауна, а ако няма сауна – напарване в банята. Това е най-доброто и бързо средство. След излизане от банята трябва да се изпият две чаши топъл чай, но чай на стайна температура, да не е горещ. Вирусът може да се пребори с много витамин С. А витамин С има под различни форми. Натуралният се съдържа в киселото зеле – няколко салати от кисело зеле е невероятно добро решение, убедена е д-р Бодичева. Кивито е другата „бомба“ от витамин С, както и всички червени и оранжеви плодове – червена чушка, лимони. Да не се забравя и типичният български лек – чесънът.      също действа невероятно добре. Много добър е и чаят от шипки, но трябва да се направи по правилния начин. Д-р Бодичева обяснява, че шипките трябва да се начукат и да се накиснат във вода от вечерта. Като престоят, те отделят целия витамин С в тях. Сутринта се прави запарка с престоялите счукани шипки. Липата е също прекрасно средство за понижаване на температурата. „Това са типични, народни, български, лесно приложими, евтини и ефективни средства, които всеки може да си позволи. Няма нужда веднага да се втурваме към сериозна химия“, е мнението но д-р Бодичева. Тя обаче предупреждава, че консултацията с лекар е задължителна. В началния етап може да си правим гореща баня, но ако температурата продължи и на втория ден, задължително да се обърнем към лекар. Съветът ѝ е категорично да се избягва самолечениието, особено при децата.\r\nГрипът винаги е с определена характеристика. Тази година , с много висока температура, кихане, суха кашлица, отпадналост.\r\nНаблюденията на д-р Бодичева са, че грипните епидемии не са повече, отколкото преди години. Всяка зима има по една-две вълни. Сега е пикът на такава епидемия. Децата от детските градини и учениците са най-много от заболелите, но последните три дни има и доста възрастни със симптоми на грип.  ", "date": "2019.01.23", "title": "Лекарка с 30-годишен стаж: С чесън и кисело зеле преборваме грипа"}
{"url": "https://www.actualno.com/smolyan/udyljavat-gripnata-vakancija-v-smoljan-news_717868.html", "text": "  Удължават грипната ваканция в Смолян до края на седмицата. Предишното решение на Областният щаб за борба с грипа, с което в петък обяви грипна епидемия бе с краен срок днес. На състоялото се пообед заседание бе взето решение грипната ваканция да се удължи.     Причина за това е задържащата се висока заболеваемост от остри респираторни заболявания и грип и увеличаване  на  относителния дял във възрастовата група 5 – 14 години.\r\n„РЗИ – Смолян, издаде предписание на РУО за продължаване на грипната ваканция до края на седмицата. За лечебните и детските заведения остават в сила  противоепидемичните мерки от 18.01.2019 година. Получените от НЦЗПБ гр.София резултати от изпратените от нас 11 проби назофарингеални секрети показват 8 положителни- 5 с тип А /Х1Н1/ и 3 с тип А / Х1Н2/“, съобщава д-р Мими Кубатева – директор на РЗИ.", "date": "2019.01.23", "title": "Удължават грипната ваканция в Смолян         "}
{"url": "https://www.actualno.com/velikotarnovo/bolnicata-v-gorna-orjahovica-e-obnovena-snimki-news_717892.html", "text": "  Днес се състоя официалното откриване на .  Проектът е на стойност от които включват 119 998 лева от Министерството на труда и социалната политика и 150 756 лева. от общинския бюджет.     В рамките на тези средства е извършен Направена е цялостна подмяна на електрическата инсталация, частична смяна на ВиК мрежата, извършени са шпакловки, боядисване и освежаване на помещенията. В коридорите и стаите е поставена нова PVC настилка, всички дървени врати са подменени с PVC, сменена е дограмата и са монтирани окачени тавани. В санитарните помещения е подменена фаянсовата облицовка, а стените са боядисани с антибактериален латекс. Монтирани са нови енергоспестяващи осветителни тела от типа LED. На  откриването присъстваха проф. Любомира Попова – областен управител, инж. Добромир Добрев – кмет и инж. Николай Георгиев и Деница Коева – заместник кметове на община Горна Оряховица, Даниел Костадинов.- председател на Горнооряховския общински съвет, екипите на трите отделения и други гости – предаде Ана Минева от групата на Великотърновските журналисти.    \"Всички присъстваме на едно много хубаво събитие, което за съжаление е рядкост в общинските болници – каза управителят на болницата д-р Иван Иванов. Имаше много трудности при изпълнението на проекта заради кратките срокове, затова изказвам огромни благодарности на всички, които участваха при реализирането му – от проектирането до изпълнението. Специално благодаря на кмета инж. Добромир Добрев, който беше изцяло ангажиран и благодарение на когото всички тези неща се случиха и на координатора по проекта Искра Суванджиева, която едва ли не нощуваше тук, за да приключат нещата в срок. Обновените структури на болницата ще дадат по-добри условия и за пациенти, и за медицинския персонал. Това предполага по-добро качество на медицинските дейности. Сигурен съм, че с добрата работа с общинския съвет и общинската администрация в близките години ще направим една съвременна болница, която да отговаря на все по-нарастващите изисквания на жителите на община Горна Оряховица за добро медицинско обслужване!\" - допълни още д-р Иванов. заяви кметът инж. Добрев и подчерта, че инвестициите в Многопрофилната болница за активно лечение „Св. Иван Рилски“ са с цел запазване на лекарския персонал и осигуряване на условия за добра грижа за пациентите. Той съобщи, че работата по обновяването на болницата ще продължи и през 2019 г. с реконструкция на покрива и ремонт на детско отделение. В тази връзка общината е изготвила проект, който е входиран в Междуведомствената комисия по бедствия и аварии към Министерски съвет.     докладва д-р Диана Даскалова, председател на здравната комисия в общинския съвет. \"Радостна е съвместната работа на общината и болницата, това е от полза не само за жителите на община Горна Оряховица, но и на цялата област, защото тук е единственото отделение „Уши, нос, гърло“. Радвам се, че го съхранихте в името на гражданите\", каза областният управител Любомира Попова. Обновените отделения бяха осветени от архийерейския наместник отец Николай и отец Антоний. Община Горна Оряховица подари на медицинския персонал от ремонтираните отделения голяма кована икона на Света Богородица.   Очакванията са болницата в Горна Оряховица да продължи да се развива, предлагайки качествено здравеопазване.", "date": "2019.01.23", "title": "Болницата в Горна Оряховица е обновена (СНИМКИ)"}
{"url": "https://www.actualno.com/smolyan/smoljan-e-sred-naj-polzvashtite-internet-no-ne-i-za-kontakt-s-instituciite-news_717815.html", "text": "  73% от жителите на Смолянска област са ползвали интернет през 2018 г., което е над средното равнище за страната – 72,1%. И по този показател областта е на седмо място, но не и за контакт с публичните институции, сочи изследване на Националния статистически институт.     Според съобщението от Териториалното статистическо бюро – Юг, отбелязан е ръст от 16.5 процентни пункта в ползването на информационно-комуникационни технологии в домакинствата спрямо предходната година.   По дял на домакинствата с достъп до интернет област Смолян е на седмо място в страната.\r\nПрез 2018 г. 63% от населението в област Смолян на възраст 16 - 74 навършени години се възползва от удобствата на глобалната мрежа всеки ден или поне веднъж седмично. В регулярното използване на интернет в сравнение с предходната година е регистриран ръст от 11 проценти пункта, а в сравнение с 2013 г. - ръст от 12.6%.  Мъжете в областта изпреварват по активност жените при редовното използване на интернет като относителните им дялове са съответно 63.8 спрямо 62.3%.\r\nЗначителни са различията при редовно използващите интернет по образование, като 79.5% са с висше образование, 69.5%  - със средно, и едва 22.8% - с основно или по-ниско.   Относително нисък е обаче процентът на хората, ползващи глобалната мрежа за взаимодействие с публичната администрация и местното самоуправление – 11,9%. В това отношение сме доста по-назад от средното равнище за страната – 22,2%.    Даже имаме спад в сравнение с 2017-та година, когато комуникиращите си с институции хора от Смолянска област са били 14,1%.", "date": "2019.01.23", "title": "Смолян е сред най-ползващите интернет, но не и за контакт с институциите "}
{"url": "https://www.actualno.com/politics/dyrjavata-se-podsiguri-sreshtu-medien-shum-pri-nov-sriv-na-tyrgovskija-registyr-news_717859.html", "text": "   . Това реши правителството на днешното си редовно заседание.     С това решение на практика . Съгласно чл. 5 от ЗДОИ, правото на достъп до обществена информация не може да бъде насочено срещу националната сигурност. Това предполага и основание за отказ, ако журналисти или граждани се поинтересуват в рамките на ЗДОИ от определена информация, касаеща Агенцията.   Друг \"плюс\" за ръководството на Агенцията е, че сега може да не спазва Закона за обществените поръчки и съответно при определени договори да не излиза никаква публична информация.\r\nОсвен това, още преди две години Народното събрание прие, че нарушителите на правилата за достъп до стратегически обекти от значение за националната сигурност ще бъдат глобявани с между 500 и 1000 лева. А ДАНС отговаря за контрола на физическата и информационната защита на такива стратегически обекти.  Извън , който не работеше почти целия месец август през миналата година, Агенцията по вписванията отговаря още за Имотния регистър, Регистър БУЛСТАТ и Регистъра на юридическите лица с нестопанска цел, както и Регистъра на имуществените отношения между съпрузите.\r\n\"Гарантирането на нормалното функциониране на Агенцията налага преосмисляне на съществуващата система за сигурност и въвеждането на допълнителни мерки, роли, верификационни и контролни механизми. Изграждането на такива механизми за защита ще стане възможно след включването на Агенцията в списъка на обектите от стратегическо значение. Същевременно промяната ще спомогне да бъдат предприети всички възможни мерки за бързо и ефективно предотвратяване и ограничаване на риска от нов срив, подобен на случилия се през август 2018 година\", пише в мотива за правителственото решение.   Припомняме, че по подобен начин като обект на национална сигурност беше обявена и по границата ни с Турция. Преди това около нея имаше куп скандали, най-вече за цената и качеството на съоръжението, за това колко камери работят, както и за това, че преди около година беше прието без обществени поръчки - малко след като излезе информация, че , са се уредили с апетитни поръчки за строежа на \"защитното съоръжение\".    ", "date": "2019.01.23", "title": "Държавата се подсигури срещу медиен шум при нов срив на Търговския регистър"}
{"url": "https://www.actualno.com/interest/prouchvane-otkri-opasni-veshtestva-v-peleni-za-ednokratna-upotreba-news_717890.html", "text": "  Националната здравна агенция на Франция \"Ансес\" съобщи, че е открила химикали в бебешки пелени за еднократна употреба, които надвишават нивата на безопасност. По време на тестовете са открити вещества, които са потенциално опасни за човешкото здраве, включително оспорвания препарат за борба с плевелите глифозат.     Ансес заяви, че тестовете върху памперсите са първите подобни на национални органи по здравеопазване и безопасност в света. Тя призова за бързи действия \"имайки предвид възможните рискове, които тези химикали могат да представляват\" за бебетата.   Френският министър на здравеопазването Анес Бузин обаче заяви, че няма \"сериозен или непосредствен риск\" за здравето на бебетата. В съвместно изявление на министрите на здравеопазването, финансите и околната среда гласи, че правителството е дало на производителите на пелени 15 дни да предприемат действия.   Изследването е направено върху редица различни марки пелени за еднократна употреба, достъпни на френския пазар. Около 4 000 такива пелени се използват през първите три години от живота на бебето.\r\nВ доклада не са посочени марките, които са тествани, освен че са част от френския пазар. Някои марки пелени, предлагани във Франция, се продават и в други страни. Докладът Някои от химикалите са били добавени преднамерено, \"като парфюми, които биха могли да предизвикат кожни алергии\", съобщава Ансес. Но други са попаднали в пелените от замърсени материали или в хода на производствения процес.       Сред химикалите, превишаващи праговете за безопасност, са ароматите Лилиал и Лирал, както и ароматните въглеводороди, диоксините и фураните, както и въпросният глифозат. Известен на пазара в САЩ под името Раундъп, той е широко използван, но често е отричан от здравни и екологични кампании, след като проучването на Световната здравна организация го класифицира като \"вероятно канцерогенен\", пише БГНЕС. Въпреки всичко остава най-широко използваният хербицид в Европа, след като ЕС официално не се съгласи, че продуктът е канцероген. Но в Съединените щати агроном, който подаде иск срещу производител на химикала, получи милиони от съдебни заседатели, констатирали, че това е допринесло за заболяването му от рак.      Устройството за борба с плевелите трябва да бъде забранено във Франция до 2021 г., а присъствието му в „ите напълни заглавията в страната, когато докладът беше публикуван.\r\n\"Ансес препоръчва да се елиминират химикалите, открити в бебешките пелени за еднократна употреба или да се намалят възможно най-много\", се казва в изявление на агенцията. Това включва спиране на използването на всички парфюми и ароматични вещества.\r\nАгенцията също така призовава за по-строги регулаторни мерки на равнище ЕС - нещо, което френското правителство заяви, че предприема вследствие на доклада.", "date": "2019.01.23", "title": "Проучване откри опасни вещества в пелени за еднократна употреба"}
{"url": "https://www.actualno.com/football/izcheznalijat-futbolist-na-kardif-izpratil-strahovito-syobshtenie-ot-borda-na-samoleta-news_717821.html", "text": "  Новият нападател на Кардиф - Емилиано Сала, продължава да бъде в неизвестност, а акцията по издирването му продължава и днес. Междувременно стана ясно, че аржентинецът е изпратил аудио съобщение до своето семейство и приятели, в което казва, че е \"много уплашен\".       \"Здравейте, братчета, как сте? Много съм уморен. Прекарах деня в Нант в задължения, които сякаш нямаха край. Сега съм в самолета, който изглежда сякаш ще се разпадне на парчета. Заминавам за Кардиф, а утре започвам тренировки с новия ми отбор, ще видим какво ще стане\" , се казва в съобщението.    \"Как сте момчета? Ако до час и половина няма новина от мен... Не знам дали ще пратят някой да ме търси, защото няма да ме намерят, но кой знае. Олеле, колко ме е страх\" , добавя още изчезналият футболист. Самолетът на Сала е бил негоден за полет. Повече информация .    ", "date": "2019.01.23", "title": "Изчезналият футболист на Кардиф изпратил страховито съобщение от борда на самолета"}
{"url": "https://www.actualno.com/crime/specakcija-sreshtu-policai-v-stolichno-rajonno-news_717820.html", "text": "  Звено \"Вътрешна сигурност\" на МВР провежда акция в столичното 4 РУ, научи bTV от свои източници.     Към момента информацията по случая е изключително оскъдна и неофициална.   Не е ясно дали има задържани и, ако да – на какво ниво са.\r\nСпоред \"Нова телевизия\" единият арестуван е началник на сектор Икономическа полиция. Предполага се, че арестите са заради изнудване и рекет на търговци на територията на София.  \"Вътрешна сигурност\" се занимава основно с разкриване на корупционни схеми.", "date": "2019.01.23", "title": "Спецакция срещу полицаи в столично районно"}
{"url": "https://www.actualno.com/asia/nov-opit-za-izprashtane-na-satelit-v-orbita-podgotvja-iran-vypreki-nedovolstvoto-na-sasht-news_717899.html", "text": "  Ирански генерал обяви, че \"скоро\" ще изпратят нов сателит в орбита, информират израелски медии.     Бригаден генерал Амир Хатами поясни, че възникналите проблеми по време на неуспешния опит по-рано този месец са разрешени.   Преди седмица Техеран обяви, че не е успял да изведе спътник в орбита заради технически проблем. По-рано този месец президентът на Иран Хасан Рохани съобщи, че скоро ще изпратят два сателита в орбита с ракети, произведени в страната.\r\n\"Един беше изстрелян и другият сателит скоро ще бъде изпратен в орбита\", коментира той сателитите по време на среща на кабинета, цитиран от местната агенция Mehr.  \"Техническият проблем е ясен за нас\", добави Хатами.\r\nИран обичайно представя постиженията си в космическата програма през февруари, когато е годишнината от Ислямската революция през 1979 г.   Ислямската република изпрати няколко сателита в орбита през последното десетилетие. През 2013 г. изпрати маймуна в Космоса.    САЩ и съюзниците им се безпокоят, че технологията за изпращане на сателити в орбита може да бъде използвана за разработване на далекобойни ракети.\r\nСпоред Вашингтон плановете на Иран за изпращане на сателити е в разрез с резолюция на Съвета за сигурност на ООН, която призовава Техеран да не изпитва балистични ракети, способни да носят ядрени бойни глави. Иран твърди, че не нарушава резолюцията.", "date": "2019.01.23", "title": "Нов опит за изпращане на сателит в орбита подготвя Иран, въпреки недоволството на САЩ"}
{"url": "https://www.actualno.com/politics/razedinite-lideri-na-obedineni-patrioti-s-raznoposochni-izkazvanija-za-evroizborite-video-news_717819.html", "text": "  \"Въпросът за Тя е за работата в 44-то Народно събрание и за участие в изпълнителната власт.\" Това заяви  пред журналисти в парламента народният представител от ПГ на „Обединени патриоти“ и предаде БГНЕС.     Той коментира решението на Националния изпълнителен комитет на НФСБ за преустановяване на преговорите с ВМРО за общо явяване на изборите за Европейски парламент. „Редно е, преди всеки да си хване своя път, все пак да има едно уточняване и да се разберем“, призова Симеонов.   Симеонов подчерта, че преговорите между НФСБ и ВМРО за съвместно явяване на предстоящите избори са започнали едва миналия вторник, но .\r\n„Ние до момента не сме си позволявали такива квалификации да правим. За нас, като партия, след много сериозен анализ, който сме правили вчера до късно, се изправя въпросът дали това не са поредни стъпки в посока самостоятелно явяване или явяване с друга коалиция на колегите от ВМРО. Ако е така, не би ли било по-редно и по-нормално да бъде оповестено? Да бъде казано на нас и на обществото?“, попита Симеонов.  Лидерът на НФСБ бе категоричен, че . Според Валери Симеонов дори и патриотите да не се явят заедно на евроизборите, това няма отношение към коалиционната програма на настоящото управление, под която са се подписали.\r\nТой разкритикува и работата на парламентарната група на „Обединени патриоти“. „Нека да се даде отчет за това защо не заседава парламентарната група. Защо се правят такива некоректни изявление в медии, на които ставаме свидетели“, попита Симеонов, без да коментира дали причината за това може да се търси в председателя на групата Волен Сидеров. На въпрос \" \", призна от своя страна пред журналистите.        „Поне осем месеца поставям въпросът за съвместното явяване на евроизборите, но вече не го поставям, защото започва да излиза, че много настоявам. Започнаха да вървят такива слухове, че аз държа да водя листа, поставям условия и прочее. Затова престанах да се занимавам с това“, заяви още Сидеров и добави „Както се получи - така“. На въпрос дали ще излизат с обща листа, Сидеров заяви, че е разбрал от декларацията на НФСБ, че не искат да се явяват с ВМРО. „Това е тяхно право. Това хвърля някаква светлина“, заяви Сидеров.\r\nТой изрази недоумение, защо Валери Симеонов не поставя изборите за ЕП като приоритет. \" . . Става дума за геополитически избори. Става дума за една битка за Европа, в която ще се сблъскат глобализъм и антиглобализъм“, заяви Сидеров.\r\nТой посочи, че . „Самият Тръмп казва, че Европа не го интересува толкова. Имаме шанс Европа да започне по-самостоятелна политика, икономически, енергийно, всякакви, да се разгледат санкциите срещу Русия. Крайно време е да бъдат разгледани и да паднат. По тези въпрос програмно ние как ще се разберем, още не сме говорили. Не е само въпроса „Хайде отиваме заедно“. Отиваме, но с каква програма, с какви идеи? Нашите представители в ЕП евентуалните с какви идеи ще отидат там или единият ще гласува „против“, другият „въздържал се“, каза още Сидеров. .  „Готови сме да преодолеем всякаква лична драма. Не мога да се извинявам от името на някого. Основното, което за нас е важно, са принципите, на които се сглобява едно партньорство“, допълни Веселинов.      Той обърна внимание, че нито една от легитимните институции на „Обединени патриоти“ не работи. „Нямаме събиране на коалиционния съвет, нямаме събиране на парламентарната група. Как бихме могли да си говорим“, каза още Веселинов и заяви, че това не е по вина на ВМРО. Попитан по чия вина е това, Веселинов допълни, че няма намерение да сочи с пръст.\r\n„Нашата мисия винаги е била да обединяваме патриотичното пространство. Ще продължим да го правим, доколкото можем“, каза още заместник-председателят на ВМРО.  . Веселинов декларира, че ВМРО не води разговори за явяване на избори с нито една политическа сила извън „Обединени патриоти“.\r\nВъв връзка с кандидатурата на Ангел Джамбазки от гражданско обединение и дали това е знак, че ще се явят самостоятелно, заместник-председателят на ВМРО заяви, че това е знак, че той има широка обществена подкрепа. Попитан дали ще има самостоятелно явяване на евроизборите, той допълни: „ . В края на краищата това са реалности в политиката“, допълни още Веселинов.", "date": "2019.01.23", "title": "Разедините лидери на \"Обединени патриоти\" с разнопосочни изказвания за евроизборите (ВИДЕО)"}
{"url": "https://www.actualno.com/education/otkrivat-dva-instituta-kym-sofijskija-universitet-news_717837.html", "text": "  Министерският съвет откри два института в структурата на Софийския университет „Св. Климент Охридски“ - Югоизточноевропейски институт по право, икономика и интелектуална собственост и Институт „Големи данни в полза на интелигентно общество“.     Предложението е въз основа на решения на Академичния съвет (АС) на висшето училище и мотивирани писма на ректора му за необходимостта от създаването им, съобщиха от пресслужбата на правителството.   В Югоизточноевропейския институт по право, икономика и интелектуална собственост ще се извършва дългосрочна научноизследователска дейност чрез обединяване усилията на преподаватели от различни научни специалности и факултети на Софийския университет. Създаването му ще позволи провеждането на научноизследователска дейност с национално и международно значение по проекти и програми. Ще се насърчи изготвянето на съвместни изследователски проекти с чуждестранни партньори, ще се повишат обемът и качеството на научните разработки, включително чрез създаване на нови научни знания и научно-приложими продукти.\r\nВ института не се предвижда обучение на студенти по специалности от акредитирани професионални направления във висшето училище. В изпълнение на Закона за висшето образование АС на университета е приел Правилник за устройството и дейността на новия институт.  Институтът „Големи данни в полза на интелигентно общество“ се създава с цел развиване на интердисциплинарна научноизследователска и иновационна дейност в областта на големи данни и изкуствен интелект съвместно с правителствени организации, индустрия и предприемачи. Звеното ще способства за създаване на цялостна научноизследователска среда и стимулиращи възможности за осъществяване на научна дейност и предоставяне на услуги, отговарящи на потребностите на обществото, както и за разширяване и укрепване на връзките на университета с бизнеса и индустрията чрез трансфер на технологии и научни резултати.\r\nПредвидено е в основното звено да работят най-малко 15 души в четири структурни звена: секция „Анализ на големи данни“, секция „Интегриране на големи данни“, секция „Визуализация на големи данни“ и секция „Методологии и технологии за големи данни“.   Академичният съвет на висшето училище е приел Правилник за устройството и дейността на институт „Големи данни в полза на интелигентно общество“.    Откриването на научните институти съответства на изискванията в Закона за висше образование, на мерките в Стратегията за развитие на висшето образование в България за периода 2014 - 2020 година и на Националната стратегия за развитие на научните изследвания 2020.\r\nОткриването на институтите в структурата на висшето училище няма да доведе до пряко или косвено въздействие върху държавния бюджет.", "date": "2019.01.23", "title": "Oткриват два института към Софийския университет"}
{"url": "https://www.actualno.com/business/odobriha-proekt-na-sporazumenie-mejdu-kevr-i-ebvr-news_717832.html", "text": "  Правителството одобри проект на Споразумение за предоставяне на подкрепа за проекти между Комисията за енергийно и водно регулиране (КЕВР) и Европейската банка за възстановяване и развитие (ЕБВР). Със споразумението КЕВР ще получи консултантска помощ от ЕБВР за подобряване на аналитичния и технически капацитет, както и за регулирането на цените и ефективността на електроенергийния пазар.     В рамките на споразумението ще бъдат разработени методики и анализи за мониторинг на пазара, разходите и ползите от инвестиционните проекти, капиталовите и оперативните разходи на мрежовите предприятия за регулаторни цели, методика за обвързване на регулираните приходи на мрежовите предприятия с показателите за ефективност и качество на услугите. Предвижда се развитие на капацитета на КЕВР в посока провеждане на проверки, изземване на електронни доказателства, снемане на устни обяснения, налагане на наказания, уреждане на спорове и начини за обжалване от страна на дружествата, както и други процедурни и правни въпроси.\r\nВ рамките на проекта е предвидено да бъде извършен преглед и анализ на законодателството и да бъдат изготвени предложения за нормативни промени с цел подобряване на регулаторната рамка на електроенергийния пазар и респективно на регулаторната дейност на КЕВР.", "date": "2019.01.23", "title": "Одобриха проект на споразумение между  КЕВР и ЕБВР"}
{"url": "https://www.actualno.com/crime/mz-sezira-glavnija-prokuror-za-zachestilite-napadenija-nad-medici-news_717840.html", "text": "  Във връзка с последните два случая на проявена агресия срещу медицински лица на територията на Област Велико Търново, министърът на здравеопазването изпрати до Главния прокурор доклада за двата инцидента с искане да бъде осигурено приоритетно разследване по тях. На 21 януари 35-годишна жена, на чието дете служител от ФСМП – е оказвал медицинска помощ, е проявила физическо насилие спрямо медицинското лице, съобщиха от Министерството на здравеопазването.     На 22 януари двама мъже и една жена са нападнали медицински екип в Отделението по хемодиализа на МОБАЛ „Д-р Стефан Черкезов“.   Настояването на министъра на здравеопазването е разследванията по тези два случая, както и по всеки друг случай на агресия срещу медицински специалист при изпълнение на служебните му задължения, да бъдат проведени по реда на бързо производство.\r\nСигналът на Министерството на здравеопазването е на основание подписаното Споразумение за сътрудничество и взаимодействие между Прокуратурата на Република България и Министерството на здравеопазването. Предмет на споразумението е създаването на организация за незабавна реакция при престъпления срещу медици.  Още в края на 2017 г. във връзка с увеличаващия се брой на нападенията и проявената агресия спрямо медицински лица, Главният прокурор издаде заповед до окръжните прокурори и Градския прокурор на София за създаване на организация за незабавна реакция при установена агресия над медицински специалисти по време на изпълнение на служебните им задължения.\r\nМинистерството на здравеопазването остро осъжда посегателството спрямо медицински специалисти и се обръща към всички български граждани и най-вече към представителите на ромската общност с апел да проявяват уважение и разбиране към високоотговорната и често пъти животоспасяваща работа на медиците.   ", "date": "2019.01.23", "title": "МЗ сезира главния прокурор за зачестилите нападения над медици"}
{"url": "https://www.actualno.com/politics/agencija-na-chlen-na-bsp-vijda-pobeda-za-socialistite-na-evroizborite-news_717827.html", "text": "  БСП изпреварва ГЕРБ и печели за Европейски парламент (ЕП). Това сочат данни от социологическо проучване на Агенция АФИС в периода 14-19 януари 2019 година. Интервюирани пряко в домовете им са 1010 пълнолетни български граждани.     Агенция АФИС е собственост на Юрий Асланов, в съдружие със Сияна Ковачева, като според Търговския регистър двамата делят собствеността 50 на 50. От години насам Асланов е част от БСП, като в момента е един от членовете на Националния съвет на Столетницата.   Според изследването на АФИС, ако изборите за Европейски парламент бяха днес, то БСП щеше да спечели 24,2% подкрепа, а ГЕРБ - 23%. Според заключението на АФИС това е \"леко предимство\" на БСП, \"в рамките на статистическата грешка\". Освен това едва ли щяло да има друг фаворит за краен победител извън ГЕРБ и БСП. Единствено коалицията \"Обединени патриоти\" разполага с потенциална  възможност да се сдобие с не повече от един мандат, но и това не е  сигурно, добавят от АФИС, според чиито изчисления на \"патриотите\" ще им трябват 5,89%, за да имат депутатско място в ЕП. Социолозите говорят от гледна точка явяване на НФСБ, ВМРО и \"Атака\" заедно на евровота, което за момента не е сигурно.\r\nСъгласно заключенията в изследването, интересът към евроизборите си остава традиционно слаб, като в момента само 35% от гласоподавателите са готови да гласуват на всяка цена на вота и това са предимно симпатизанти на ГЕРБ, БСП и ДПС. Ако в края на пролетта беше местният вот, то избирателната активност щеше да е с 19% по-висока, прави съпоставка АФИС. Това е горе-долу толкова, колкото и средната нагласа в ЕС - с 10-15% по-висока активност на местни избори в различните държави, отколкото на европейски.  \"В представата на мнозина наши сънародници Европа е спасителен бряг от  несгодите, които понасят във водите на българската река. Затова и  избирателната активност тук през май ще бъде по-висока в сравнение с  почти всички други страни от ЕС, но по-ниска в сравнение с онази  активност, която обикновено измерваме по време на национални и местни  избори\", казва АФИС и посочва, че намаляването на активността е резултат и от понижено доверие към ЕС, макар то да остава много високо и всъщност българите да смятат, че ситуацията в България е далеч по-лоша, отколкото ситуацията в ЕС като цяло.", "date": "2019.01.23", "title": "Агенция на член на БСП вижда победа за социалистите на евроизборите"}
{"url": "https://www.actualno.com/tennis/djokovich-e-polufinalist-v-melbyrn-nishikori-ne-uspja-da-dovyrshi-macha-news_717841.html", "text": "  Новак Джокович се класира за полуфиналите на Откритото първенство на Австралия по тенис, след като Кей Нишикори се отказа във втория сет поради контузия на бедрото при резултат 6-1, 4-1 в полза на световния номер 1.     Двубоят започна по-добре за сърбина, който поведе с ранен пробив за 3-0 и оттам насетне нямаше проблеми до края на сета, като даде само един гейм на японеца.   Във втория картината се повтори, като Джокович продължи да бъде по-свежият от двамата на корта, а съперникът му изглеждаше видимо изморен и изпитващ физически проблеми след тежката петсетова битка с Пабло Кареньо-Буста в миналия кръг, която продължи над пет часа.\r\n29-годишният тенисист поиска таймаут преди началото на втората част, който обаче не му помогна и в крайна сметка, след втория брейк на Джокович в сета, той реши да се откаже.  Така сърбинът е на седмия си полуфинал на Аустрелиън Оупън, като в Мелбърн. Неговият опонент в спора за място на финала е 24-годишният Лука Пуй, който по-рано победи в четири сета Милош Раонич.\r\nДжокович и Пуй нямат двубой помежду си досега, като французинът се класира за първи път в своята кариера на полуфинал в турнир от Големия шлем.    ", "date": "2019.01.23", "title": "Джокович е полуфиналист в Мелбърн, Нишикори не успя да довърши мача"}
{"url": "https://www.actualno.com/society/gotvjat-prebrojavane-na-naselenieto-prez-2021-g-news_717838.html", "text": "  Правителството прие Отчет за изпълнението на Националната статистическа програма и за дейността на Националния статистически институт (НСИ) през 2018 година, и както и програма за 2019 година.     През изминалата година НСИ стартира подготовката и осигуряването на необходимите условия за успешното протичане на преброяването на населението и жилищния фонд в Република България през 2021 г., включително чрез разработване на проект на национален закон.   През 2018 г. НСИ осъществи 267 статистически изследвания, като за първи път бяха публикувани данни за „Районни отоплителни и охладителни системи“, компютърната осигуреност, предоставянето на достъп до Интернет и наличието на зали за представления в читалищата. Наред с това НСИ постави като приоритет повишаването на информационната сигурност и внедряването на Система за управление на сигурността съгласно ISO/IEC 27001. През 2018 г. НСИ проведе обучения, предназначени за млади статистици, от страни от Европейската политика за добросъседство и Балканския регион.\r\nСъгласно програмата на НСИ за 2019 г. ще бъдат проведени 271 изследвания, сред които се открояват нови статистически данни за сметки за субсидиите и трансферите за околната среда и наблюдение на структурата на заплатите. Същевременно институтът ще продължи участието си в различни проекти на ЕК като наблюдение на работната сила, подкрепа за подобряване на статистиката за престъпността, национални сметки и платежен баланс, Програма за европейски сравнения 2019 г., установяване на нови индекси на производство в услугите и търговията, подобряване на краткосрочната бизнес статистика.  ", "date": "2019.01.23", "title": "Готвят преброяване на населението през 2021 г."}
{"url": "https://www.actualno.com/haskovo/obshtina-ivajlovgrad-s-iniciativa-registriraj-kucheto-si-i-specheli-nagrada-news_717770.html", "text": "  През изминалата 2018 г., Община Ивайловград за първа година стартира кампанията „ “, отнасяща се до всички собственици на кучета в общината, които в определен срок трябваше да регистрират домашния си любимец.     В тази връзка, от общината съобщават, че ще бъде организирана томбола, в която , регистрирали ги до 31 януари 2019 г.\r\nТомболата ще се проведе на във фоайето на НЧ „Пробуда 1914“, като са предвидени 3 награди.   1. Първа награда: Смартфон  2. Втора награда: Голям чувал гранули\r\n3. Трета награда: Аксесоари за домашния любимец\r\nОт общината канят всички собственици на домашни кучета, регистрирани в отдел \"Местни данъци и такси\" към общинска администрация - Ивайловград до 31.01.2019 г., да присъстват на томболата. Наградите ще бъдат връчени само на тези, които бъдат на място по време на тегленето.    ", "date": "2019.01.23", "title": "Община Ивайловград с инициатива - регистрирай кучето си и спечели награда"}
{"url": "https://www.actualno.com/politics/parlamentyt-prie-skandalni-popravki-v-zakona-za-lichnite-danni-cenzurirashti-mediite-news_717834.html", "text": "  Депутатите окончателно одобриха законови промени, които отварят врата за проверки на медийни публикации, журналисти, за академични проучвания, документални материали и др., както и за .     Без дебати, с 83 гласа \"за\" и 10 \"въздържали се\"  парламентът прие скандалните поправки на кабинета в Закона за личните данни, с които и ще може да налага глоби.   Съгласно поправките, съответната медия трябва да обърне внимание поне на 10 фактора, когато пише статия: естеството на личните данни, влиянието, което разкриването им ще окаже върху \"собственика\" им и доброто му име, обстоятелства, при които личните данни са станали известни на журналиста, и т.н.\r\nСпоред приетите текстове ще се преценява , без да нарушават баланса със защитата на личните данни, в зависимост от естеството на личните данни и обстоятелствата, при които те са станали известни. В същото време се казва, че когато Комисията за защита на личните данни упражнява контролните си правомощия, не може да   Другите критерии, които се вземат предвид, касаят баланса на влиянието, който разкриването на данните ще окаже върху неприкосновеността на личния живот на засегнатите хора и тяхното добро име. Ще се преценява и общественият интерес и дали става въпрос за лица-субекти на закона за конфликт на интереси – тоест политици, общинари, магистрати. Такива хора, заемащи публични постове, се ползват с по-ниска степен на защита относно личната неприкосновеност съгласно Европейска конвенция. Няма обаче изброяване на конкретните типове и видове хора, влизащи в кръга на по-малко защитените.\r\nПо искане на \"Програма достъп до информация\" беше записано, че няма да се налага да се доказва наличието на всички критерии, а само на съотносимите към конкретното проучване. Но въпреки възраженията остана възможността за проверки и откази за достъп до данни.   \"Не можем да се освободим от безпокойството, че предлаганата уредба е равнозначна на въвеждане на цензура в нарушение на Конституцията, Конвенцията за защита правата на човека и основните свободи, Международния пакт за гражданските и политическите права и Хартата на основните права на ЕС\", алармира Програма \"Достъп до информация\" (ПДИ), която води битката за отпадане на абсурдните разпоредби в законопроекта.    ", "date": "2019.01.23", "title": "Парламентът прие скандални поправки в Закона за личните данни, цензуриращи медиите"}
{"url": "https://www.actualno.com/plovdiv/vodolazi-izvadiha-tjaloto-na-udavenoto-v-leden-vodoem-dete-kraj-plovdiv-news_717777.html", "text": "  Тази сутрин водолазите на тялото на 15 годишното момче, потънало снощи в микроязовир между селата Първенец и Марково и го извадиха. Ледът на места е , но тази сутрин тялото бе извадено.     След пропадането на момчето в пропукалия се лед, където бил стъпил заради ефектно селфи, както бяха първите обяснения, другите две деца са се обадили на роднини. Правен е опит от дядото на момчето да го извади от водата, но безуспешно.\r\nСлед обаждане на тел. 112 веднага пристига помощ от полицейски екип и Пожарната, но момчето вече било потънало. Тялото бе извадено днес малко преди 10 часа.", "date": "2019.01.23", "title": "Водолази извадиха тялото на удавеното в леден водоем дете край Пловдив"}
{"url": "https://www.actualno.com/burgas/d-r-svetlozar-sardovski-grip-moje-da-se-lekuva-bez-poseshtenie-na-lekarskija-kabinet-news_717801.html", "text": "   Д-р Светлозар Сардовски е кардиолог (обща и инвазивна кардиология), с европейска диплома, експерт по ехокардиография, специалист по вътрешни болести, магистър по обществено здраве, здравен мениджмънт и здравословен начин на живот. Д-р Сардовски има редица публикации в медицински списания, както в България, така и в чужбина. Като всеки съвременен медик, който се движи в крак с времето, той не се ограничава само с познания в своята медицинска специалност. Научните статии и изследванията в различни области на медицината са част от неговото развитие на специалист, на което той посвещава време и усилия.       Искам да насоча дискусията към грипа и неговото огромно здравно-икономическо влияние върху обществото от преки разходи за лечение и индиректни разходи, свързани с отсъствие от работа или училище. В този смисъл смятам, че ако хората са достатъчно и правилно информирани за начините за контрол на грипа, голям процент от тях могат да се справят сами, с информирано самолекуване, с това потенциално животозастрашаващо заболяване.\r\nИскам да предизвикам дискусия за т.нар. \"прокламирана по медиите опасност от самолекуване\". Принципно, наистина, самолекуването може да е опасно. Според мен, обаче, има ситуации и заболявания, при които, ако пациентът е достатъчно здравно информиран от здравни специалисти, директно или индиректно, чрез медиите, това самолекуване, което бих нарекъл \"информирано самолекуване\", може да е от голяма полза не само за пациента, но и за обществото като цяло, чрез намаляване на здравния товар.   Достатъчна и професионална информираност за превенция на заразата с грип: ваксина основно, но и методите на санитаризиране - миене на ръце, хигиенизиране на помещения, изолиране на заболелите в дома им и избягване на контакти с тях, маски, както и за симптомите, по които може с много голяма вероятност да бъде разпознат грипа на заразения.\r\nОбучение за незабавно, още в самото начало до 24-48 час, предприемане  на самостоятелно специфично лечение на грипния вирус, с противовирусните средства на пазара, без посещение на лекар.    С обявяване грипна епидемия по места, предлагам, за личните лекари да има допълнително заплащане за този период. Може да се разкрият и безплатни или с минимална такса телефони, на които пациенти да се обаждат, за да получат съвет от обучени хора за вероятността дали се касае за грип и какво лечение да се предприеме. Но да не забравяме, че грипът може да изостри налични хронични заболявания или да предизвика остри сърдечни, като остър миокарден инфаркт, който достоверно се увеличава по честота при заболели от грип. Грипът циркулира в света от векове и е силно заразно, остро, фебрилно, респираторно заболяване, което атакува носа, гърлото и белите дробове. Типично за него е неочакваното и бързо начало, като само за няколко часа се появяват болки по цялото тяло, вкл. очните ябълки, главоболие, значителна отпадналост и мускулно безсилие, до невъзможност за движение и съпътстваща висока температура, около и над 39 градуса с втрисане, които белези го отличават от настинката. Тази комбинация от симптоми, заедно с бързината на развитието им, по време на грипния сезон е почти 100% показателна, че се касае за грип и най-ефективното лечение е възможно най-бързо (до 48-я час), да се започне приема на медикаменти блокиращи самия вирус т. нар. инхибитори на невраминидазата. Съветвам болните, или техните близки, да закупят тези медикаменти, тъй като ходенето, принципно, в тaкова състояние до лекаря, е не само трудно, но е и ненужно, според мен, ако хората са достатъчно информирани. Неходенето до лекаря и стоенето вкъщи, значително намалява риска да заразите и други хора. Рискът от свободно продаващите се, уж безвредни, но далеч по-опасни комбинации от медикаменти за намаляване на температура, болки, антиалергични и намаляващи секрецията, заедно с антибиотици, за съжаление, изписвани и от лекари и фармацевти, е много по-голям. Някои от тях нямат никакво действие при неусложнен грип. Всяка година помагам на десетки близки и познати, обадили ми се по телефона, като ги съветвам за този начин на лечение. Заболелите могат да се обадят по телефона на лекаря си и ако имат късмета, той да е достатъчно информиран, трябва да ги посъветва същото и може да им пусне и отпуск по болест, без да ходят при него.   Грипните вируси имат три серотипа: А, B и C, но само А и B засягат хората. Отделно всеки серотип се подразделя на субтипове, според антигените на повърхността си (H и N за грипния A вирус), които му помагат да навлиза в човешките клетки. Грипът има широко разпространение в човешките популации и причинява редовна, мащабна заболеваемост и смъртност. По време на сезонните епидемии, 5-15% от световното население се заразява, което води до 3–5 милиона случаи на тежко заболяване и до 500 000 смъртни случая годишно. Макар че всички възрастови групи са засегнати, най-честите хоспитализации, свързани с усложнения от грипа в индустриализираните страни, се наблюдават при малки деца и при възрастни, а повечето смъртни случаи се срещат сред възрастните над 65 години. Сезонният грип се случва, тъй като, докато се разпростира през популацията, вирусът постепенно променя структурата си, поради настъпващи мутации, което е причина за поява на нови щамове. В резултат на това, имунитетът ни към вируса става все по-слаб, поради наличието на все по-малко „разпознаващи“ го антитела и отново ставаме податливи на инфекция, като на всеки 2-3 години се случват епидемии. Веднъж на всеки 10-50 години, обаче, един напълно нов грипен вирус се появява, поради пълна промяна на антигена му и това води до мащабно засягане на човешката популация, тъй като хората нямат никакъв имунитет към него и вирусът се разпространява по света, причинявайки пандемия. Болестта може да бъде много тежка и да причини милиони смъртни случая. Най-тежката пандемия от грип, настъпила през 1918 г. и е убила 40-50 милиона души. Ваксините представляват първата линия на атака срещу много инфекциозни агенти и обикновено се препоръчват за рутинно прилагане по време на всяка сезонна епидемия от грипа, въз основа на преобладаващия щам от предишния сезон. Но, поради непредсказуемостта на грипните епидемии, не може да има сигурност в успеха, на която и да е ваксина.\r\nНепрекъснато ми се налага да обяснявам, че противогрипната ваксина действа само срещу грипа и не срещу вирусите на настинката. Това се случва, когато чуя изказване, че видите ли след ваксинацията, някой изкарал няколко грипа, които, всъщност, са обикновена настинка, вероятността за чието прихващане е много по-голяма от грипа и то почти целогодишно. След като един нов вирусен щам е изолиран и охарактеризиран, тогава става възможно да се произведе по-подходяща ваксина, процес, който може да отнеме до 6 месеца, въпреки че няма гаранция, че защитата на общността от дадена ваксина ще бъде адекватна. Така че грипът, принципно, се счита за предотвратимо заболяване, лекувано с ваксинации и антивирусни лекарства, чиито обхват и ефективност, обаче, са ограничени и засега има игра на „котка и мишка“ между грипния вирус и средствата срещу него. Съответно, повечето конвенционални терапии за настинка и грип, всъщност, водят до симптоматично облекчение с лекарства, продавани и без рецепта. Понастоящем има много незадоволени медицински нужди и липса на специфично лечение с малко одобрени средства за борба с вирусите, причиняващи настинката. Големият брой на вирусите и антигенната им вариабилност, ограничава възможността за създаване на ефективна ваксина срещу обикновената настинка. Многобройни опити за намиране на ефективни профилактични или терапевтични лечения, включително фармацевтични, с билкови продукти, витамини, цинк и други, дават противоречиви резултати и не се считат за ефективни. Понастоящем терапията за обикновена настинка, включва основно обща грижа и лечение на симптомите - лекарства срещу болките и температурата и такива за намаляване на секрецията. Докато тези мерки облекчават симптомите, досега не е доказано, че терапевтичните интервенции са ефективни за намаляване на вирусния товар, продължителността, или тежестта на обикновените настинки. Или най-общо казано: „И с лекарства и без лекарства, настинката трае една седмица“... Както винаги съм казвал, радостта от живота е важна част от нашето здраве. Чаша вино, добра храна, чист въздух и добри приятели, са все неща които зависят от нас и можем да си набавим сами. Зная, че звучи просто, но много хора не си го позволяват. Предпочитат негативизма и лошите мисли пред малко чист въздух сред природата или на друго, приятно място. Няма да се уморя да повтарям, че “Здравето, преди всичко, е в собствените ни ръце”.", "date": "2019.01.23", "title": "Д-р Светлозар Сардовски: Грип може да се лекува без посещение на лекарския кабинет"}
{"url": "https://www.actualno.com/politics/simeonov-kym-bsp-nedovolstvate-za-zakona-za-gorivata-kojto-vie-podkrepihte-news_717779.html", "text": "  Става въпрос за коригиране на текстове от Закона за горивата, който БСП са подкрепили и на който президентът Радев не наложи вето. Това каза лидерът на НФСБ и депутат от ПГ на „Обединени патриоти“ Валери Симеонов в реплика от БСП по време на дебатите по , предаде репортер на Агенция „Фокус“.     „Имам чувството, че започвам да живея в различни реалности едновременно. Доскоро бях в изпълнителната власт, сега съм Народното събрание. Ние какво поправяме – законопроект на Министерски съвет или законопроект на Народното събрание, внесен от депутатите. Г-н Стойнев в критикува изпълнителната власт. За какво? Не мога да разбера. Става въпрос за коригиране на текстове от законопроект, който е внесен от Народното събрание, който вие сте подкрепили, въпреки че поискахме от вас да не подкрепяте този закон. Поискахме го от вашия президент. Той не наложи вето също“, каза още Симеонов и добави, че не защитава изпълнителната власт. Той поясни, че в публичното пространство е ясно защо БСП не са реагирали своевременно.   ", "date": "2019.01.23", "title": "Симеонов към БСП: Недоволствате за закона за горивата, който вие подкрепихте"}
{"url": "https://www.actualno.com/politics/dragomir-stojnev-otlaganeto-na-zakona-za-gorivata-pokazva-kak-raboti-parlamentyt-news_717776.html", "text": "   Това каза зам.-председателят на ПГ на „БСП За България“ по време на дебатите по , предаде репортер на Агенция „Фокус“. „Днес гледаме законопроект, който трябва да влезе в сила от понеделник, законопороект, по който вече има проблеми. Да не казвам, че е дъното на парламентаризма, но показва как работи този парламент. Неслучайно искаме този парламент да се разпусне“, обясни зам.-председателят на ПГ на „БСП за България“.      и това е крайно обидно за българския парламентаризъм. „Преди това този законопроект бе разглеждан в продължение на 6 месеца. Всички заинтересовани страни си казаха проблемите и ние като опозиция сме искали да чуем абсолютно всички проблеми“, допълни Стойнев. „Защо Строителната камара от юли месец досега, в продължение на една година, не се е поинтересувала за готвените от нас промени или по-скоро от вас, защото ГЕРБ и „Обединени патриоти“, вие сте хората, които управлявате тази страна. За мен отговорът е, защото Строителната камара се занимаваше с опозицията“, коментира още Стойнев.   „ Каква е гаранцията, че в тези 6 месеца ще се случат нужните промени. Може би всичко се прави с оглед предстоящите избори, за да има тишина, спокойствие, но ако е така, това означава, че ние не решаваме проблемите на хората. Ние замитаме проблемите на хората“, посочи Стойнев. Той изтъкна, че управляващите са призвани да правят реформи, а не да замитат проблеми. Според него 6 месеца е голямо политическо време и 2 месеца са напълно достатъчни. „Това показва, че вие сте неспособни да управлявате, колеги“, обърна се Стойнев към управляващите.", "date": "2019.01.23", "title": "Драгомир Стойнев: Отлагането на закона за горивата показва как работи парламентът"}
{"url": "https://www.actualno.com/kustendil/kustendilsko-pojelanie-na-babinden-kolkoto-bebeta-v-kvartal-iztok-tolkova-i-v-kvartal-zapad-news_717778.html", "text": "  Клубовете на инвалида в Кюстендил и с. Шишковци отпразнуваха атрактивно Деня на родилната помощ, който в народната традиция е Бабинден. Това не е празник на жените от третата възраст, а на „бабите“, при раждането на децата. Уважението към техните умения, труд и грижата им към родилките е една от най-големите ценности в българския морал. С промяната в календара датите за почитане на труда на баби, акушерки и лекари станаха две – 7-ми и 21-ви януари, но и двете са изпълнени с много позитивни емоции и с благодарност към тези, които посрещат новия живот.     Основната организация на Съюза на инвалидите в България всяка година събира своите членове  на специален празник  за Бабинден, припомня председателката на организацията Валентина Симеонова. И този път Денят на бабите бе изпълнен с много усмивки, а в центъра му беше традиционният ритуал, в който млада  родилка полива за измиване на ръцете на акушерката. Поради липса и на родилка, и на „баба“, ролите бяха поети  от две жени от клуба от две различни поколения. Облечена в кюстендилска народна носия, Лалка Цонева в ролята си на баба-акушерка благослови всички да се радват много години на своите деца, внуци и правнуци. От  залата се чуха  весели пожелания: колкото деца се раждат в ромския квартал „Изток“, толкова да започнат да се раждат и в  квартал „Запад“ и да израснат честни граждани „като българските политици“. Ние вече можем да помагаме за решаването на тежкия демографски проблем у нас само с любов, защото ни мина времето да правим и раждаме деца, шегуваха се членове на клуба, които въпреки своите около 70 години   не са загубили в душите си сърдечната тръпка. В края на месеца на първата си за годината работна среща ръководството на организацията ще обсъди програма с инициативите, които ще са акцент в работата на клубовете през тази година, съобщи Виолета Атанасова, член на Управителния съвет на ОС на СИБ.  ", "date": "2019.01.23", "title": "Кюстендилско пожелание на Бабинден: Колкото бебета в квартал „Изток“, толкова и в квартал „Запад“!"}
{"url": "https://www.actualno.com/vidin/obshtina-vidin-predstavi-kapitalovata-si-programa-pri-ogromen-interes-news_717792.html", "text": "  Събитието се организира по покана на кмета Огнян Ценков, във връзка с постъпили запитвания и проявения голям интерес към предстоящите дейности на Община Видин – ремонт на улици и междублокови пространства. На срещата присъстваха областният управител на Видин Албена Георгиева, заместник-областният управител Лъчезар Попиванов, целият ръководен екип на Общината, общински съветници, кметове и кметски наместници, граждани.      Огнян Ценков направи обръщение към хората в препълнената зала на Общинския съвет: „Обърнах се с покана към всички вас да проведем тази среща във връзка с ангажимента, който поехме още в началото на мандата за прозрачно управление и активен диалог за обсъждане на всички важни въпроси, касаещи гражданите на Община Видин. Изградихме взаимно доверие и работихме заедно, съобразно вашите потребности“. Огнян Ценков обясни, че конкретният повод за срещата е капиталовата програма на Община Видин за 2019 г. Тя включва 3 милиона лева субсидия, осигурена с Решение на Министерски съвет (ПМС №315 от 19.12.2018 г.) и около 1 милион 170 хиляди лева, също средства от държавния бюджет за капиталови разходи за 2019 г., както и дейности от бюджет 2018, които ще започнат да се изпълняват, щом времето позволи. Той изрази задоволството си, че хората са откликнали на призива на ръководството да подават молби, жалби и заявления във връзка с конкретните им желания за подобряване на жизнената среда. Ценков посочи, че на много места не са извършвани ремонти и не са асфалтирани улици повече от 20-30 години. Включените в капиталовата програма дейности са съобразени с желанието на гражданите и целият процес протича при пълна прозрачност. Идеята на срещата е подробно да се представят обектите и средствата, които ще се изразходват за ремонтите и изграждането.   Капиталовата програма бе представена подробно от инж. Румен Лилов, началник отдел „Устройство на територията“. В залата имаше много граждани, които са подали заявления за исканите от тях ремонти и които са предвидени за осъществяване. Те изказаха своята благодарност към заявените намерения от страна на кмета на Общината и ръководния екип да работят в активен и открит диалог с гражданите. По време на срещата имаше възможност желаещите също да подадат сигнали и заявления за нуждата от ремонтни дейности в кварталите или селищата, където живеят.   Областният управител Албена Георгиева изрази своето удовлетворение от доброто сътрудничество между местната власт и жителите на Общината и поздрави кмета и ръководството за добрите резултати.\r\n„За да реализираме всички заложени дейности в капиталовата програма е много важно да бъде приет бюджета за 2019 година“ – заяви в края на срещата Огнян Ценков. Той отправи покана към гражданите да присъстват на заседанието на Общинския съвет на 31 януари и благодари на всички за активната им позиция, като подчерта, че правилният път е да бъдем обединени и заедно да постигаме целите, без да ни разделят партийни различия или нечии лични амбиции.    ", "date": "2019.01.23", "title": "Община Видин представи капиталовата си програма при огромен интерес"}
{"url": "https://www.actualno.com/politics/vlizaneto-v-sila-na-zakona-za-gorivata-se-otlaga-s-shest-meseca-reshiha-deputatite-na-pyrvo-chetene-news_717784.html", "text": "  Парламентът прие предложението на Министерски съвет за отлагане на срока за влизане в сила на Закона за административното регулиране на икономическите дейности, свързани с нефт и продукти от нефтен произход.     Придобилият популярност като закон за горивата трябваше да започне да поражда правни последици на 28 януари, но по предложение на Министерски съвет направените през лятото на 2018 г. изменения трябва да влязат в сила след 6 месеца.   Въпреки че темата породи остри дебати в пленарна зала, предложението за отлагане бе прието с гласовете на 112 народни представители, нито един глас „против“ и 28 – „въздържали се“.\r\nС него се въвеждат специални изисквания за регистрация на търговците с нефт и нефтопродукти - определен уставен капитал и обезпечение, както и високи санкции за нарушителите.  От големите търговци на горива се изисква капитал, не по-малък от 1 млн. лева, а от дребните - 20 хил. лева. Дистрибуторите на бутилиран газ трябва да притежават минимум 10 хил. бутилки за съхранение.\r\nЛице, което осъществява търговия с нефт и нефтени продукти без регистрация, ще подлежи на глоба в размер от 25 до 250 хил. лв., а за повторно нарушение тя ще е в двоен размер.\r\nЗабранява се също и на моторните превозни средства да зареждат от мобилни бензиностанции, за което се предвижда санкция от 20 до 200 хил. лв.       На 17 януари парламентарната Комисия за наблюдение на приходните агенции и борба със сивата икономика и контрабандата .\r\nПредставители на Националното сдружение на търговци и превозвачи на горива обявиха решението си отново да срещу Закона за горивата. Търговците подчертаха, че протеста срещу Закона за горивата нямат намерение да свалят правителството и не работят срещу него.\r\nНа 8 януари омбудсманът Мая Манолова внесе жалба в Конституционния съд срещу промените в Закона за горивата.\r\nБългарската петролна и газова асоциация (БПГА) и Българската стопанска камара (БСК) се обявиха срещу отлагането на Закона за горивата. От Българската петролна и газова асоциация заявиха, че да предложи отлагане на закона.       В пленарната зала се чуха различни мнения. целият този процес показва „управленска немощ“, въпреки че от движението подкрепиха отлагането на влизането в сила на закона. „В оставащите месеци да бъдат направени разумни промени“, призова Димитър Аврамов, който определи закона като „негоден“.\r\n„Стигна се дотук, въпреки че още преди приемането имаше предупреждение от малките търговци на горива, че стотици фирми ще фалират и ще им се отнеме бизнеса“, заяви депутатът от „Обединени патриоти“ и лидер на Според него отлагането на закона е необходимо, защото той поставя непосилни условия за собствениците на тези бензиностанции, а промените могат да бъдат определени като непосилни. „Препоръчвам на работната група да коригира промените така, че този бранш да не бъде ощетен“, призова той. очаквано се чуха критики. „Днес няма представител на Министерски съвет, който да обясни какви са причините за това забавяне“, започна Драгомир Стойнев от левицата. „Защо управляващите досега не си свършиха работата?“, попита той, припомняйки, че законопроектът е обнародван отпреди 6 месеца в Държавен вестник. „Министерски съвет не си мръднал пръста! Каква е гаранцията, че за следващите 6 месеца ще се случат необходимите промени? Да не би да е заради предстоящите избори, за да има тишина и спокойствие. Така не решаваме, а замитаме проблемите на хората“, смята Стойнев. Той също обвини мнозинството в управленска немощ и за пореден път припомни позицията на БСП, която настоява за разпускане на този парламент и организирането на предсрочни избори.", "date": "2019.01.23", "title": "Влизането в сила на закона за горивата се отлага с шест месеца, решиха депутатите на първо четене"}
{"url": "https://www.actualno.com/politics/bezlov-za-ochakvanija-doklad-na-ek-za-davane-na-grajdanstvo-bijat-naj-slabite-news_717757.html", "text": "  \"Моята хипотеза е, че бият най-слабите. Поне половината държави в ЕС предлагат визи срещу инвестиции. Темата не е  нова за продажбата на гражданство. Другите страни предлагат гражданство срещу инвестиции, като за последните пет години от 2012 до 2017 година показват, че България е  дала почти 300 визи. През 2007 година е дадено гражданство на близък на .\" Това каза Тихомир Безлов от Центъра за изследване на демокрацията във връзка с очаквания доклад от Европейската комисия за България за даването на паспорти срещу инвестиции.     По информация на Безлов Гърция и Кипър имат намерение да разширят програмите си за гражданство срещу инвестиции, защото виждат ефект. Той даде и пример с Латвия, която има програма за даване на гражданство срещу предоставяне на земя, но това вече се е превърнало в проблем заради наплива от руски граждани в страната.   У нас Министерството на правосъдието говори за прекратяване на програмата, но Министерството на икономиката е на мнение, че има смисъл от нея и не трябва да бъде спирана, каза още Безлов в интервю за bTV.\r\nПрипомняме, че в специален доклад, който се очаква да бъде публикуван на 23 януари, Европейската комисия ще предупреди страните членки на ЕС, които позволяват богати чужденци да получават или постоянно жителство на тяхна територия срещу големи инвестиции,  Това носи много сериозен риск от пране на пари, корупция и укриване на данъци, предаде БНР което разполага с чернова на документа. В информацията се отбелязва, че единствените три такива страни от Евросъюза са България, Малта и Кипър.", "date": "2019.01.23", "title": "Безлов за очаквания доклад на ЕК за даване на гражданство: Бият най-слабите"}
{"url": "https://www.actualno.com/pleven/sydjat-plevenchanin-kojto-opital-da-se-pensionira-s-chujdi-trudovi-knijki-news_717794.html", "text": "  Плевенчанин, който опитал да се пенсионира с , ще отговаря пред Темида за документно престъпление, съобщи Районната прокуратура в Плевен.     Според прокуратурата обвиняемият А.Н. не упражнявал каквато и да е трудова дейност. По неустановен при разследването начин той се сдобил с две трудови книжки, издадени на друг човек – Н.Г.  Едната трудова книжка била от 1972 г., издадена от някогашното ДАТ „Автостопанство 2“ – Плевен, а другата – от 1968 г., издадена от машиностроителния завод „Вапцаров“.\r\nОбвиняемият навършил пенсионна възраст на 12 декември 2017 г. Нямал необходимия осигурителен стаж и решил да си „набави“ като написал собствените си имена на двете чужди трудови книжки. После събрал останалите необходими документи за пенсиониране и ги представил в НОИ – Плевен. Фалшификацията била толкова груба, че веднага лъснала и А.Н. станал „клиент“ на прокуратурата.\r\nПредстои насрочване на делото за разглеждане от съда.  ", "date": "2019.01.23", "title": "Съдят плевенчанин, който опитал да се пенсионира с чужди трудови книжки"}
{"url": "https://www.actualno.com/europe/izvestni-kompanii-si-trygvat-ot-velikobritanija-zaradi-brexit-dori-i-takava-poddyrjashta-brexit-news_717744.html", "text": "  Редица компании се оттеглят от Великобритания заради Brexit, пише левият британски вестник The Guardian, цитиран от БГНЕС.     182-годишната британска фериботна компания P&O обяви, че изтегля корабите си от британските регистри. Шестте ферибота ще плават под кипърски флаг, защото така компанията ще запази данъчни облекчения, които предоставя Европейския съюз.   Технологичният гигант Sony също напуска Обединеното кралство. Японската компания обяви, че мести европейската си централа от Лондон в Амстердам, за да не бъде засегната дейността ѝ от Brexit.\r\nМного коментари предизвика преместването на централата на компанията на британския милиардер Джеймс Дайсън от Великобритания в Сингапур. Дайсън е един от големите поддръжници на Brexit и от самото начало призоваваше политиците страната да напусне без споразумение с Брюксел.  Компанията на Дайсън за иновативни прахосмукачки и сешоари има около 4500 работници във Великобритания. Милиардерът не каза защо мести главния ѝ офис, но обяви, че няма да има съкращения.", "date": "2019.01.23", "title": "Известни компании си тръгват от Великобритания заради Brexit - дори и такава, поддържаща Brexit"}
{"url": "https://www.actualno.com/society/dvama-bylgarski-sydii-v-obshtija-syd-na-es-s-novi-mandati-news_717835.html", "text": "  България подкрепя предложенията за подновяване мандатите на двама български съдии - г-жа Марияна Кънчева и г-н Александър Корнезов, в Общия съд на Европейския съюз в Люксембург.     Това одобри правителството днес като част от българската позиция за предстоящото заседание в Брюксел на ниво постоянни представители към ЕС (КОРЕПЕР II). На заседанието на 30 януари 2019 г. ще бъде разгледано назначаването на двама съдии и един генерален адвокат в Съда на ЕС, както и назначаването на осем съдии в Общия съд на ЕС.   Марияна Кънчева е съдия в Общия съд на ЕС от 19 септември 2011 г., а Александър Корнезов - от 19 септември 2016 г. България предложи подновяване на мандатите им до 31 август 202S г. с решение на МС от 9 август 2018 г. Кандидатурите им трябва да бъдат подкрепени и от останалите държави-членки.\r\nБългария подкрепя и предложенията за останалите кандидатури за Общия съд на ЕС: г-н Стефан Гервасони и г-н Лоран Трушо от Франция, г-жа Инга Рейне от Латвия, г-н Фредрик Шалин и г-н Улф Оберг от Швеция и г-жа Мирела Станку от Румъния. Страната ни подкрепя и кандидатурата на Естония за генерален адвокат в Съда на ЕС - г-н Прийт Пикамае, както и тези на Обединено кралство Великобритания и Северна Ирландия и на Финландия съответно - г-н Кристофър Вайда и г-н Нийло Яскинен, за съдии в Съда на ЕС.  ", "date": "2019.01.23", "title": "Двама български съдии в Общия съд на ЕС с нови мандати"}
{"url": "https://www.actualno.com/curious/razlikite-mejdu-istinskata-i-falshivata-lubov-news_717606.html", "text": "  Има два вида любов – истинска и токсична. Случвало ли ви се е да се чудите защо не се чувствате добре, въпреки че имате някого до себе си? Няма нищо странно в това, просто любовта ви е от втория вид. Трябва добре да помислите над разликите, които сме подготвили и, ако определите любовта си с даден човек като токсична, по-добре прекратете тази връзка.         При истинската любов можете да се реализирате, развивате и като цяло да работите върху себе си. Половинката ви помага по всякакъв начин, а не се опитва да ви спре да преследвате мечтите си. При токсичната любов, всичко се върти около връзката ви. Това не ви позволява да обърнете внимание на личностното развитие, което е един наистина много негативен аспект.   При истинската любов, няма никакъв проблем, ако интересите ви се различават по някакъв начин. Можете да правите неща извън връзката, да имате приятели, които не са общи и да отделяте достатъчно време и за приятелите си, и за половинката си. Ако любовта е истинска, няма ограничения и забрани, защото доверието е на лице. При токсичната любов и дума не може да става за приятелства и интереси извън връзката. Постоянно трябва да сте заедно, а това наистина много може да навреди на приятелствата ви.    При истинската любов няма нужда от никаква промяна, всичко е непринудено. Приемате недостатъците, независимо колко много са те. При истинската любов никой не се опитва да променя половинката си, защото въпреки странностите, любовта е искрена и чиста. При токсичната любов е точно обратното. Винаги единия иска другия да се промени „в името на любовта“, да се впише в някакви стандарти и да прикрие недостатъците си.     При истинската любов, интимността е дълбоката и свързваща нишка. И двамата не се притесняват един от друг, и си имат доверие. При токсичната любов, едната половинка винаги се опива да задоволи фантазиите на другия, което води до притеснение, страх и неудобство.    При истинската любов  разговорите винаги имат за цел всичко да е наред. Няма крясъци, спорове и обиди. Дори когато имате причина да се карате, вие говорите спокойно и задължително се поставяте на мястото на другия. При токсичната любов, всичко приключва със скандал, подмятания и дори обиди. При нея много голяма част от разговорите, които изглеждат мили, всъщност са с цел да направите нещо, тоест манипулативни.", "date": "2019.01.23", "title": "Разликите между истинската и фалшивата любов"}
{"url": "https://www.actualno.com/moresport/kralev-prizna-che-da-vodish-decata-si-na-futbol-e-opasno-zamylcha-za-masovija-sport-news_717758.html", "text": "   . Така спортният министър Красен Кралев коментира започващия в началото на февруари първи български тенис турнир с ранг ATP – в случая \"250\".     Не бих искал да коментирам участието на Григор Димитров на турнира, той си има планове, има да защитава точки в Ротердам. Те си го казаха, добави спортният министър. . Пред Нова телевизия той изброи кой чакаме в София – гръцката звезда Стефанос Циципас, който победи на Australian Open с 3:1 сета Роджър Федерер и излиза на полуфинал срещу Рафаел Надал, шампионът в София от 2016 година Роберто Баутиста-Агут, прогресиращите руснаци Данаил Медведев и Карен Хачанов, атрактивният французин Гаел Монфис.   Що се отнася до развитието на масовия спорт у нас, и не коментира и дали и какво заплащане трябва за такива треньори, за да дойдат в час по физическо в обикновено училище.\r\nПо въпроса със съвместната ни за Световното първенство по футбол през 2030 година, Кралев коментира, че така и така сме се готвили да правим нов стадион за 30 000 души, по-добре е да е за 40 000. Освен това можело да се обнови \"Васил Левски\" и в още два града, освен София. Когато имаме спортна инфраструктура, може да приемем мач за Суперкупата на Европа – имаме летища, пътища, прекрасни хотели, изброи Кралев защо не е несериозно да кандидатстваме за домакин на Мондиал’2030.  ", "date": "2019.01.23", "title": "Кралев призна, че да водиш децата си на футбол е опасно, замълча за масовия спорт"}
{"url": "https://www.actualno.com/business/predsedateljat-na-bsk-byrzo-smeni-kritichnija-ton-za-dyrjavata-rabotnicite-bili-naj-favorizirani-news_717755.html", "text": "  Условията за правене на бизнес са много, но електронното правителство е едно от най-брадясалите проблеми. Има и инициативи като , а тези хора лесно ще си намерят работа в частния сектор - инициатива на вицепремиера Томислав Дончев, която заслужава похвала. Това заяви председателят на БСК Радосвет Радев.     С тези думи след вчерашната пресконференция на Асоциацията на българските работодатели (АОБР), в която влизат БСК, КРИБ, АИКБ и БТТП. На тази пресконференция . И цитира данни на Световната банка, според които за да почнеш бизнес в България ти трябват 23 дни, при едва 12 дни в Румъния и 3,5 дни в Естония.   Конкретен пример за трудност пред бизнеса е , даде и друг пример Радев през вчерашния ден. През миналата година са трябвали средно 262 дни, за да се включи предприятие в ел. мрежата, а през 2014 година дните са били \"само\" 130 и сме на 147-мо място от 190 държави по този показател в класация на Световната банка. В края на октомври правителството одобри План за действие с мерки за подпомагане на предприемачите и една от мерките беше писмено защо не могат да пуснат ток на някого.\r\nВсички тези думи изглеждаха забравени днес (23 януари), когато в интервю за сутрешния блок на БНТ Радев поиска ускорение на на българската икономика. Основната причина – това помага в борбата с корупцията. \"Тези неща имат значение\", подчерта Радев, давайки пример с искането на документи на хартиен носител и на електронен носите. Той не каза и дума за вчерашните искания на работодателите за изсветляване на държавните фирми в енергетиката заради недоброто им управление. АОБР поиска тези компании да се листват на борсата.  По отношение на искането на АОБР осигуровките между работодател и работник Радев го защити за пореден път. , смята председателят на БСК. Той не се съгласи с тезата на синдикатите, че това е път към прехвърляне на осигуровките изцяло към работниците. Според Радев въпросът с осигуровките бил \"психологическа бариера\" и по отношение на връщането на наши сънародници обратно в България.", "date": "2019.01.23", "title": "Председателят на БСК бързо смени критичния тон за държавата, работниците били най-фаворизирани"}
{"url": "https://www.actualno.com/society/kzp-pri-stachka-na-avioprevozvachi-pytnicite-shte-imat-pravo-na-obezshtetenie-news_717788.html", "text": "  При организирана стачка от страна на авиопревозвачи, дори и тя да бъде обявена по надлежния ред, пътниците ще имат право на обезщетение. Това каза пред Радио „Фокус“ председателят на КЗП Димитър Маргаритов. По думите му неотдавнашно решение на съда в Люксембург промени досегашната уредба, според която стачките не се приемаха за извънредна ситуация. Той добави, че при отмяна или закъснение на полета, хората имат право и на настаняване в хотел, докато бъде намерен алтернативен маршрут. Право на обещетение и при отмяна или закъснение потребителите имат и при пътуване с автобус, поясни Маргаритов.     „Eдни от най-неприятните проблеми, които възникват по време на пътуване с автобус, са дублиране на места, когато има отмяна или закъснение на съответния автобус. В тези случаи трябва да знаем, че имаме право на обезщетение. Най-малкото имаме право да ни бъде възстановена сумата за заплатения билет или да бъде предложено алтернативно осъществяване на пътуването. Под алтернативно се разбира по скоро да бъде осъществено в друг момент по-напред във времето, но трябва да се каже веднага, че определено това са задължения на превозвача. Тогава, когато настъпи такава извънредна ситуация, освен че дължи да върне обратно парите за заплатения билета, той дължи обезщетение в размер на 50 на 100 от стойността на билета“, поясни той.   Димитър Маргаритов каза още, че в закона не е упоменато туроператора да поема ангажимент при открадни лични документи при пътуване в чужбина, но тук идва факторът човечност, който трябва всеки да прояви в подобна ситуация, за да не се получава забавяне и създаване на неудобство за останалите пътници. Маргаритов добави, че при подобен случай гражданите имат пълната подкрепа и съдействие от консулствата и обикновено документи се изваждат на момента.", "date": "2019.01.23", "title": "КЗП: При стачка на авиопревозвачи пътниците ще имат право на обезщетение"}
{"url": "https://www.actualno.com/tennis/serina-uiljams-propusna-4-machbola-i-otpadna-ot-plishkova-v-melbyrn-news_717760.html", "text": "  Американската тенисистка Серина Уилямс отпадна драматично от Откритото първенство по тенис на Австралия.     Тя пропусна по нелеп начин победата над Каролина Плишкова и класирането си на 1/2-финалите на шампионата.   Серина Уилямс се опитваше да изравни рекорда на Маргарет Корт от 24 титли на сингъл в турнирите от Големия шлем.\r\n37-годишната ветеранка имаше 4 мачбола в третия сет, но не успя да спечели нито един от тях и отпадна.  Чехкинята направи невероятна серия от 6 поредни гейма в решаващата трета част по пътя към следващия кръг.\r\nВ спор за място на финала чешката тенисистка ще срещне Наоми Осака, която в другия 1/4-финален сблъсък елиминира с лекота Елина Свитолина след 6:4, 6:1.   Другият полуфинал ще бъде между чехкинята Петра Квитова и изненадата на турнира Даниел Колинс от САЩ.    ", "date": "2019.01.23", "title": "Серина Уилямс пропусна 4 мачбола и отпадна от Плишкова в Мелбърн"}
{"url": "https://www.actualno.com/sciencelogy/hakeri-izpratiha-preduprejdenija-za-jadrena-ataka-news_717752.html", "text": "  Компания за производство на камери за сигурност предупреди клиентите си да сменят паролите заради злонамерени , пише АФП.     Семейство в малък град край Сан Франциско изпаднало в паника, след като камера за сигурността, монтирана в дома им проговорила, предаде БГНЕС. С убедителен глас от устройството, монтирано над семейния телевизор, се разнесло предупреждение, че Северна Корея е атакувала Съединените щати и ракетите с ядрени бойни глави летят в момента.   След кратък шок, двамата съпрузи и детето им осъзнали, че са жертва на шега и съобщението идва от вградените в камерата високоговорители, предвидени за комуникация с охранителната фирма.\r\nФирмата, която произвежда камерите, е собственост на Google. От управата ѝ казали на АФП, че тяхната сигурност не е компрометирана, а хакерите са използвали пароли, откраднати от невнимателни клиенти.  В друг сигнали за злонамерена шега се казвало, че тайнствен глас заплашил да отвлече бебе.\r\nИмало и добронамерени хакери, които съобщавали на изненаданите собственици на охранителни камери, че паролата им е компрометирана.", "date": "2019.01.23", "title": "Хакери изпратиха предупреждения за ядрена атака"}
{"url": "https://www.actualno.com/politics/nfsb-prekrati-razgovorite-s-vmro-za-evroizborite-news_717754.html", "text": "  Националният изпълнителен комитет на НФСБ, преустановява преговорите с ВМРО за общо явяване на изборите за Европейски парламент. Това се казва в официално съобщение на партията на бившия вицепремиер Валери Симеонов.     Причините за решението са няколко - темата с инвалидните пенсии, с избора да се преговаря за купуване на F-16, срещу който Симеонов се обяви заради неспазване на формата \"конкурс\", както и \"циганския въпрос\". А в официалното съобщение на НФСБ има и конкретика:\r\n\" На 18.01.2019г. в Казанлък лидерът на ВМРО Красимир Каракачанов си позволи да дава оценки на партийните позиции на своите партньори за избор на нов боен самолет, които определи като \"несериозни“. За разлика от него, ние не определяме като \"несериозен\" пълния обрат в позицията му по същия въпрос. Коалиционните отношения изискват уважение и приемане на чуждото мнение.         Каракачанов упрекна партньорите си, че \"се ослушвали\", когато решил \"да се захване\" с циганския въпрос, въпреки категоричната подкрепа изразена от Валери Симеонов в позиция по БНТ на 17 януари. Припомняме, че Каракачанов като вицепремиер по обществения ред и сигурността остана пасивен и безмълвен при по-взривоопасните конфликти в Асеновград и кв. \"Шекер махала“ в Пловдив. Етническите сблъсъци бяха предотвратени с активната намеса на Валери Симеонов (тогавашен вицепремиер - не по сигурността) от местната власт и МВР.    На 22 януари , с която хвърля упреци върху своите колеги и издига \"оригинални“ законодателни и управленски политики, преписани от програмата на НФСБ и Патриотичния фронт (ПФ).        Странно за управляваща партия звучат лозунги като \"български паспорти за всички българи по етнически произход без чакане, бумащина и корупционни схеми“, когато за това отговарят представители на ВМРО в изпълнителната власт.       По същия начин звучи и призива за „реализиране на ревизията в инвалидните пенсии ... “!? За сведение на колегите ни от ВМРО, ревизията в инвалидните пенсии се „реализира“ вече 6-ти месец, чрез Наредбата за медицинската експертиза, изготвена и прилагана с активното участие на представители на НФСБ в изпълнителната власт.      Без да коментираме останалите спорни текстове, общото впечатление е не за декларация на коалиционен партньор, а за манифест на малка опозиционна партия, събираща електорат за предстоящи избори \".\r\nВсъщност вчера, 22 януари, НФСБ влезе в спор и с другия партньор от т.нар. малка коалиция - \"Атака\". Първо партията на Сидеров обвини депутатите от партията на Симеонов, че за пореден път провалили редовното заседание на парламентарната група на \"Обединени патриоти\". НФСБ отговори, че заседанията не са редовни, а \"се организират епизодично по решение на прeдседателя на групата  Волен Сидеров\". В случая за заседанието народните представители от партията на Симеонов не били уведомени, а и от \"Атака\" не дошъл никой - само заместникът на Сидеров Десислав Чуколов, който бил заедно с екип на телевизия \"Алфа\", за да снима празната зала.", "date": "2019.01.23", "title": "НФСБ прекрати разговорите с ВМРО за евроизборите"}
{"url": "https://www.actualno.com/america/led-skova-niagarskija-vodopad-chastichno-snimki-news_717748.html", "text": "  Частично замръзна Ниагарския водопад на границата между Канада и САЩ, пише CNN.     Стотици туристи качиха в социалните мрежи снимки на обледенените стълби, парапети и камъни около водопада. Замръзнала е и водата в река Ниагара, в подножието на най-зрелищната секция на водопада, наричана Подковата, предаде БГНЕС.   Причината за замръзването е студен фронт, който донесе силен снеговалеж в Средния Запад и големи студове в североизточните щати.\r\nЗаради подхранваната от арктически въздушни маси система, на места в Нова Англия се очакват температури от -29 градуса по Целзий.  Вижте как изглежда водопадът, обхванат изцяло от лед в ", "date": "2019.01.23", "title": "Лед скова Ниагарския водопад частично (СНИМКИ)"}
{"url": "https://www.actualno.com/crime/ekipyt-na-speshna-pomosht-v-gorna-orjahovica-s-gotovnost-da-podade-ostavka-news_717756.html", "text": "  Желание за масова оставка на персонала в Спешното отделение в болницата в Горна Оряховица бе обявено след нападение на фелдшер, съобщи bTV.     Инцидентът е станал на 20 януари вечерта, когато в Спешното е било докарано 5-месечно бебе с температура и придружаващо сърдечно заболяване. По думите на фелдшерката врата, която трябва да се бутне по силно и създава шум е предизвикала гнева на майката. Последната е , докато тя е търсила лекарство за бебето. При обръщането си фелдшерката е ударена в лицето с телефон. Резултатът е пукната устна и разклатен зъб.   По думите на нападната фелдшерка Наталия Армянова психическата травма е неизмерима и тя ще напусне работа. Колегите ѝ застават зад нея и изразяват желание да подадат колективни оставки. Според началника на Спешното отделение това трябва да е лично решение и едва ли ще помогне по някакъв начин.", "date": "2019.01.23", "title": "Екипът на Спешна помощ в Горна Оряховица с готовност да подаде оставка"}
{"url": "https://www.actualno.com/kustendil/v-dupnica-se-oplakvat-ot-smjana-na-elektromeri-news_717750.html", "text": "  Стойността на сметките за ток се превърна в актуален въпрос и в Дупница. Въпросът е на дневен ред, по традиция, основно във Facebook, където жителка на града сподели историята си за това как от ЧЕЗ са ѝ смени електромера. Ето какво пише тя:     \"Здравейте, ЧЕЗ вече смениха ли ви електромерите? Ще разберете, след като го направят. Хората и не очакват подобно нещо. Днес ги сменяха на нас, оставиха без ток домакинствата за доста време и са навъртели стотина киловата за отрицателно време с тези \"нови\" електромери!?. И защо изобщо ги сменят? Защо е без предупреждение? После ще ни карат ние да ги плащаме, а къде го има това някой да те кара задължително да си купуваш нещо?!\".\r\nСлед публикуването на поста започна серия от коментари, като според много от жителите на града, след смяната на електромерите, сметката им се е увеличила с над 50 лв. \r\n\"Нашият електромер също е бил сменен без да разберем. Миналата седмица имаше подхвърлено писмо пред вратата, с което ни уведомяват, че са извършили тази дейност началото на декември...\" - пише друга жена.  След смяната на електромери, жителите на града започнаха масово да се питат един друг на какво се отопляват и да мислят други варианти, с които да осигурят по-малка консумация.  \"Сметка за ток, колкото минимална заплата! Една сметка-една заплата!\" - завършва полемиката трета жена. \r\nНа сайта на ЕРП-то отговарят на въпросите дали може да бъде сменен електромера без наше присъствие. \r\n\" Съгласно чл. 43, ал. (4) от Закона за измерванията, периодичността на проверките на електромерите се извършва на определен период или след ремонт на средство за измерване и се регламентира със заповед на председателя на Държавната агенция за метрологичен и технически надзор (ДАМТН). За да бъдат спазени изискванията на българското законодателство, свързано със смяна на измервателно устройство, е необходимо същата да бъде осъществена в присъствието на потребителя или негов представител. При подмяната на средството за търговско измерване (СТИ) се съставя констативен протокол, в който се отразяват показанията на демонтирания и монтирания електромер, съгласно които, се остойностява количество употребена електроенергия на адреса. \"    Дали обаче това се спазва предвид недоволството - остава неясно!          ", "date": "2019.01.23", "title": "В Дупница се оплакват от смяна на електромери"}
{"url": "https://www.actualno.com/business/manolova-de-fakto-tushira-bsp-za-standarta-na-hranite-ot-ek-njamalo-da-ni-pritiskat-mnogo-za-grajdanstvoto-news_717753.html", "text": "  Няма как въпросът с двойния стандарт при храните да бъде решен на национално ниво. Това заяви омбудсманът Мая Манолова, според която не може да бъде нарушен принципът на свободно движение на стоки и услуги без да има решение на европейско ниво.     С думите си де факто Манолова тушира и , отхвърлена от Народното събрание през миналата седмица. БСП искаше да се приеме специален закон за двойния стандарт при храните, с който да се задължават органи на други страни на ЕС да издават определени сертификати за качество – нещо, което и ГЕРБ, и ДПС посочиха като неизпълнимо без мерки на паневропейско ниво.   Манолова показа задоволство от визитата си в Брюксел и това, че Европейската комисия е обърнала внимание на петицията за промяна на законодателството по отношение на двойния стандарт при храните. Омбудсманът посочи като положителен момент решението на Европейския парламент да има законодателно решение. Въпросът беше оставен отворен, за да може и следващият Европейски парламент да продължи работата по темата, подчерта Манолова.\r\nОмбудсманът каза и пред БНТ, че прибалтийските държави са на позицията на България, както и страните от Вишеградската четворка. По думите ѝ, евродепутати от всички политически семейства са били „за” в Комисията по петициите към Европейския парламент. Манолова е категорична, че институциите на ЕС са на страната на гражданите срещу интересите на транснационалните компании.   , припомни Манолова готвените параметри. Тя добави, че такива съгрешили марки ще бъдат вкарвани в съответен черен списък. Изключение ще има само при използване на местна суровина – например български домати за уникален тип българска лютеница, но ЕП тепърва ще даде конкретно определение при гласуване в пленарна зала.    Необходимо е да има много детайлна проверка на произхода на средствата, чрез които се взема гражданство срещу инвестиции, коментира още Манолова горещия въпрос с \"купуването\" на гражданство срещу инвестиции. По думите на омбудсмана, комисар Вера Йоурова ѝ казала, че ЕК няма да иска забрана на практиката \"гражданство срещу инвестиции\", но процедура за промени в законодателството и премахване изцяло на практиката.    ", "date": "2019.01.23", "title": "Манолова де факто тушира БСП за стандарта на храните, от ЕК нямало да ни притискат много за гражданството"}
{"url": "https://www.actualno.com/europe/izvesten-germanski-evrodeputat-pribira-pari-ot-ep-po-vtorija-nachin-news_717747.html", "text": "  Един от най-известните и влиятелни евродепутати в сегашния Европейски парламент - Елмар Брок, се забърка в скандал след изобличаващ материал на Politico.     Според материала, Брок е таксувал с по 150 евро всеки свой посетител, като след това декларирал разходи по посрещането на посетители и Европейския парламент му плащал за същото, за което вече е взел пари, пише БГНЕС. Това позволило на германеца да вземе 18 000 евро само в периода 2016 - 2017 година.   Таксата от 150 евро на посетител Елмар Брок обяснил с това, че  Европейския парламент не покрива всички разходи по посрещането на  посетителите му, които били многобройни.\r\nPolitico пише, че разполага с документи, от които личи, че при много  групови посещения, цената на визитата е била значително по-ниска от 150  евро на човек, но разликата не е била връщана на посетителите. В един от посочените примери, Елмар Брок взел от Европейския парламент  8760.80 евро, за да посрещне група от над 40 души от германския град  Падерборн. След това накарал и самите посетители да му платят още 6150  евро. Всички разходи по престоя на групата били 8600 евро. Така у Брок  останали повече от 6300 евро излишък, които той запазил.  Елмар Брок е бил обект на критики за доходите си и преди, след като се разбра, че години наред е запазил поста си в една от големите медийни компании в Германия. Така взимал заплата на евродепутат от 8757 евро и заплата от медийната компания от 5000 евро на месец.", "date": "2019.01.23", "title": "Известен германски евродепутат прибира пари от ЕП по втория начин"}
{"url": "https://www.actualno.com/showbusiness/orlin-pavlov-stana-bashta-news_717763.html", "text": "  Орлин Павлов стана татко за първи път. Приятелката на певеца го дари с момиченце.     39-годишният изпълнител сам се похвали с щастливата новина във Facebook. ❤️❤️❤️ Неизмерими благодарности на д-р Anna Ivova Bogdanova и целия екип на акушер-гинекологията в Аджибадем Сити Клиник Болница Токуда. Невероятни сте!!! ❤️👶🏼❤️ И както се пее в една песен “Светът е друг когато си тук\"\", написа гордият татко в социалната мрежа.  Павлов дълго време криеше връзката си с мулатката Диана Великова. И макар че от известно време се носеха слухове, че тя е бременна, той нито веднъж не потвърди, че ще става баща.", "date": "2019.01.23", "title": "Орлин Павлов стана баща "}
{"url": "https://www.actualno.com/actualno/26-dushi-imat-tolkova-kolkoto-polovinata-chovechestvo-news_717584.html", "text": "  Да изразяваш съмнения към капитализма е нещо страшно, тъй като по всяка вероятност ще се окаже, че си комунист. А това е кошмар: ти си носител на ретроутопична, кръвожадна и жестока идеология, която все още смърди на бунището на историята, а ти ходиш до бунището, пълниш един чувал с токсичен боклук, изсипваш го на централния площад и само тровиш спокойните умове на съвременниците си, които макар и да не се чели Фукуяма, инстинктивно знаят, че краят на историята е настъпил и капитализмът е триумфирал окончателно.     Но нека все пак попитаме следното: какво да мислим за статистика? За това, че 26 милиардери притежават толкова пари, колкото половината човечество? Данните са на , организация с международен престиж и статистическо точно измерване, а не на конспиративни проекти и теории. Поставете от едната страна 26 души - сега срещу тях поставате 3,7 милиарда души, тоест общо взето всички най-бедни държави в Азия и Африка. Това означава, че живеем в система, която допуска възможността един човек да притежава средно колкото близо 150 милиона души, като най-богатият - примерно шефа на \"Амазон\" Джеф Безос - притежава колкото 1/10-та от човечеството.\r\nOсобено интересно е, че при предстоящия развод на Джеф Безос със съпругата му Макензи Безос, тя, по изчисленията на адвокати и икономисти, може да получи около 66 милиарда от богатството на мъжа си. Тоест жената на Джеф Безос, бидейки правилно оженена за Джес Безос, и още по-правилно развеждайки се с Джеф Безос, изведнъж ще има толкова, колкото да кажем 1/25-та от човечеството. Джеф Безос поне, да кажем, се е трудил и мислил, бил гениален, упорит, на точното време на точното място и кой знае още какво, но жената на Джеф Безос? Какъв е възможност да придобиеш състояние, колкото общо взето половин Азия чрез...развод?  Такъв е законът, ще кажете. Разбира се - то остава и да не е такъв законът, такива са и правилата на икономиката. Не е необходимо обаче човек да разбира от икономика, а да разбира поне малко от логика (дори няма да намесваме думата справедливост), за да види, че капитализмът допуска абсурдистки концентрации на капитал в една дузина хора, които, колкото и да са предприемчиви, умни, находчиви, не би трябвало да има как да притежават толкова, колкото половината човечество. Обикновено в тези моменти се говори за \"пропаст\", \"отваряне на ножицата\" между бедни и богати. Но това не е нито пропаст, нито ножица -  то е космическа дистанция. Как е възможна тя? Райко Байчев ", "date": "2019.01.23", "title": "26 души имат толкова, колкото половината човечество? "}
{"url": "https://www.actualno.com/blagoevgrad/sportna-zala-v-blagoevgrad-s-tehnologichni-podobrenija-news_717745.html", "text": "  Зала \"Скаптопара\" в Благоевград - известно място за организиране на спортни прояви и домакинства при състезания, беше ремонтирана. Залата вече има ново осветление, което ще осигури по добра видимост през всяка част от денонощието. От общината в Благоевград съобщават, че старото осветление не е демонтирано, като ще се използва комбинация между двата вида.     Ремонтите продължават, като се очаква в скоро време да бъдат поставени климатици, които да осигурят на залата балансирана температура, както през лятото, така и през зимата.   Първият голям турнир в залата за тази година ще се проведе през февруари, като ще събере на една сцена състезатели от различен ранг на турнир по борба. Спортното събитие се очаква с нетърпение в града и се предполага, че ще премине при голям интерес.", "date": "2019.01.23", "title": "Спортна зала в Благоевград с технологични подобрения"}
{"url": "https://www.actualno.com/viewpoint/granicite-na-zdravija-razum-news_717577.html", "text": "  Преди няколко години така се бях газирал на една учителка, дето пълнеше главата на детето ми с глупости, че щях да ходя да ѝ искам обяснение лично. Не го направих публично достояние, понеже не исках да влизам чак в такава конфронтация, исках само да я коригирам да си знае границите – кое може и кое не може да се казва пред децата. Явно, обаче, трябва да се дава гласност на такива неща, когато достигнат подобно умопомрачително ниво. Госпожата беше твърдяла, че високите технологии (смартфони, навигация, компютри) не било възможно да са човешки творения и били донесени на човечеството от извънземна цивилизация. Едно такова изказване дава много ясна представа за човека, който го направи. И, за съжаление, този човек не е продавач в магазина или ютюбър, а е учител.     За възпитанието и образованието на моите деца нося отговорност аз като родител. Лесно мога да коригирам пораженията, нанесени от подобен невежа. Невежеството е сила. Моят авторитет е по-голям от този на подобен преподавател. Защо обаче такива преподаватели са не един и двама в Системата е риторичен въпрос. А какви да са? Такива останаха. Няма хора.   Друга някаква набедена госпожа, която за кратко бе и класна на сина ми, ги подпукала в най-доброто бургаско училище още от първата година и втората им среща с теориите за кемтрейлс и рептилите. Кукугиру, петльо. Момчето беше вече на възраст, в която не мога да се намесвам директно, но задружно с общи усилия децата успяха да я сменят и на следващата година имаха нов учител и нова класна, никакъв допир до онази. Новата класна беше най-здраво стъпилият на земята човек и има голяма заслуга за развитието на децата през следващите години. Слава Богу, че и такива учители са останали.\r\nИ тук идва голямото умение, което не вярвам ръководствата на повечето училища да го притежават. Как да бъде различен суеверният даскал от този, който е запазил разума си? Щото суеверието в едни сдържани рамки може да не се прояви и да си остане скрито, тогава то ще нанесе много повече поражения от едно развихрило се и явно суеверие, което може да бъде озаптено. Освен това нещата в живота не стават като по американските филми. Ония, които на думи уволниха учителката в София, очакват това да се случи действително. Само че тя има дълъг стаж, постоянен трудов договор и си чака пенсията. Директорът на училището трябва да е много смел, безскрупулен и безмилостен, за да я уволни заради урока за Луната.  Лично аз не бих я уволнил. Бих я подложил на леко разследване – да установя докъде се простира суеверието ѝ. Дали споменава нещо за кемитрейлс, рептили и извънземни с напълно сериозен тон пред опулените очи на децата. И едва тогава бих взел решение. Най-малкото, което заслужава, е забележка. Да пускаш на видеостената ютюб версии не е образователна иновация, това децата могат и сами да си го правят у дома. За луната има достатъчно доказани факти, които могат да се преподават и без да се навлиза в темата стъпвал ли е човек там. Когато детето е малко, съзнанието му не бива да се размътва. По-късно в пубертета то само ще стигне до съмнението. А темата за официалната версия във времето, в което живеем, е прекалено чувствителна. Като оголен нерв, докоснем се до него и боли.\r\nИмало е случаи, когато преподавам Ботев на по-малки ученици. Тогава темата за неговата смърт я пропускам. Но когато говоря за Ботев с гимназисти и се стигне до тая тема, разказвам им за героизирането. Че паднал с продупчено чело. Това е факт, само че не им съобщавам дори на тях откъде е този факт. Никола Обретенов до края на живота си твърди, че Войводата не е бил прострелян в главата. А в спомените на останалите четници това е записано. Кой лъже? Защо лъже? За контролен втори изстрел отблизо ли става дума? На учениците говоря само за неизяснените обстоятелства. И че е твърде здравословно да се съмняваме във версията на телевизора. Защото някои неща не се причисляват към теорията на конспирацията, а към практиката на конспирацията.     Николай Фенерски     ", "date": "2019.01.23", "title": "Границите на здравия разум"}
{"url": "https://www.actualno.com/society/tretata-linija-na-metroto-shte-byde-zavyrshena-prez-2025-g-news_717769.html", "text": "  През 2025 година ще бъде завършена третата линия на метрото с 21 нови метростанции. Това каза за Радио „Фокус“ директорът на „Метрополитен“ ЕАД инж. Стоян Братоев. Той уточни, че новият 21-км участък ще обслужва близо 600 хиляди пътници и ще увеличи влиянието си над трафика в столицата с общо над 45%. Още през есента на тази година можем да очакваме финализиране на първия етап с 8 нови станции, допълни инж. Братоев.     „Първите 5 км с 5 станции включват участъка от район Красно село – НДК – кръстовището на ул. Граф Игнатиев и бул. Васил Левски. В края на годината трябва да бъдат завършени другите 3 станции – Орлов мост, Малък градски театър зад канала и бул. Владимир Вазов. През първото тримесечие на 2020 година ще изградим участъка в квартал Овча Купел, което представлява трети етап от изграждането на третата линия на метрото. Сега изграждаме 12 километра, остават ни още 9км – 3 от тях представляват трите станции по бул. Владимир Вазов, а другите 6 км – шестте станции в кв. Гео Милев, Слатина, зала Арена Армеец и бул. Цариградско шосе от четвъртия етап. Тези два етапа са предложени с официално писмо от Столична община за включване в оперативната програма за 2021-2017 година. Сроковете, които си залагаме, са до 2025 година, т.е. за 3 години и 9 месеца“, обясни инж. Братоев.   Той каза още, че в договора за третата линия на столичното метро са включени и 30 нови влака, 14 от които вече са доставени и започва подготовката им за влизане в експлоатация. Всички 21 нови метростанции ще се оборудвани с преградни стени между пътниците и влака с височина 1.60 м, за да се избегнат нещастни случаи, обясни инж. Братоев и допълни, че това е пример как България черпи от опита и е съизмерима с най-големите градове в Европа и света.", "date": "2019.01.23", "title": "Третата линия на метрото ще бъде завършена през 2025 г."}
{"url": "https://www.actualno.com/healthy/startira-lechenieto-na-stefcho-kojto-strada-ot-spinalna-muskulna-atrofija-news_717783.html", "text": "  Тази сутрин в Румъния най-накрая започна лечението на 9-годишния Стефан, който страда от тежка форма на .     Детето беше одобрено за лечение в Румъния с медикамент, който нашата каса все още не реимбурсира.   Той постъпи в румънската болница декември 2018 година, беше хоспитализиран, но после изписан от болницата заради липса на средства.\r\nОчакваше се вчера, 22 януари, да бъде поставен медикаментът на момчето, но се оказа, че е забавено плащането от у нас.  Средствата в крайна сметка са преведени и на Стефко ще бъде поставена първата доза днес, предаде bTV. \r\n\"Надявам се скоро това лечение наистина да е достъпно за всички болни от мускулна атрофия в България, каза Веселин Райдойчев\", баща на момчето.   ", "date": "2019.01.23", "title": "Стартира лечението на Стефчо, който страда от спинална мускулна атрoфия"}
{"url": "https://www.actualno.com/velikotarnovo/romskite-napadenija-nad-medici-vyv-velikotyrnovsko-zachestjavat-news_717793.html", "text": "  Вчера, 22 януари 2019 г. , предаде агенция „Фокус“. Двама мъже и една жена – близки на пациентка с диабет в много тежко състояние се от Реанимацията, повикани по спешност да я реанимират. Заканите и заплахите към медиците били „Няма да излезете живи оттук!“. Нападателите станали още по-агресивни, когато въпреки усилията на лекарите, възрастната жена починала.     Наложила се намесата на полицията, която своевременно е пристигнала на мястото на инцидента и е извела нападателите със сила.\r\nПо думите на д-р Сибила Маренова, , предават от БГНЕС. Областната болница „Д-р Стефан Черкезов“ във Велико Търново ще подаде по случая.   Майката на дете с висока температура крещяла, недоволна от всичко и изнервена, че детето й е болно, ударила с телефона фелдшерката в лицето, като й нанесла физически травми – разбити устни, разклатен зъб...  В резултат на фелдшерката й прилошало и вдигнала високо кръвно. Това се случило докато се изчаква линейка за транспортиране на детето в болницата във Велико Търново. – допълни тя.\r\nФелдшер Армянова е подала оставка. Членовете на екипа на спешното отделение също обмислят да подадат оставка. – каза началникът на отделението д-р Виолета Пашова.    Медици от Горнооряховската болница споделят, че вербалната агресия, на която са подложени от страна на пациентите е почти ежедневна и има случаи на нападения, макар и по-рядко. Вчера те излязоха на пред лечебното заведение срещу насилието над фелдшер Армянова. Протестът им беше подкрепен от група младежи с лозунга Медиците очакват за всяко нападение срещу тях.", "date": "2019.01.23", "title": "Ромските нападения над медици във Великотърновско зачестяват"}
{"url": "https://www.actualno.com/cite/veche-ima-pokolenie-koeto-ne-znae-koi-sa-bratja-galevi-tolkova-otdavna-izbjagaha-news_717749.html", "text": "  Това заяви водещият на сутрешния блок на Нова телевизия Виктор Николаев, визирайки поредната инициатива на МВР - да популяризира кои български граждани са издирвани от Интерпол.     Разбира се, на челно място са хора като Цветан Василев, както и Ветко и Маринела Арабаджиеви. Николаев иронизира, че някои от издирваните по принцип обявявали желание да се върнат в България, но още не са го сторили.    можете да видите всички издирвани!", "date": "2019.01.23", "title": "Вече има поколение, което не знае кои са братя Галеви – толкова отдавна избягаха"}
{"url": "https://www.actualno.com/tennis/puj-e-na-pyrvi-polufinal-ot-golemija-shlem-sled-triumf-nad-raonich-v-avstralija-news_717799.html", "text": "  Лука Пуй се класира за първи път в кариерата си на полуфинал от Големия шлем, след като надигра в четири сета Милош Раонич на Откритото първенство на Австралия по тенис – 7-6 (4), 6-3, 6-7 (2), 6-4.     Двубоят започна по-добре за канадеца, който проби подаването на френския си съперник и сервираше за сета в откриващия сет при 5-3 в своя полза.   Тогава обаче 24-годишният Пуй показа чудесна игра и не само върна пробива, но успя да поведе в сетовете след тайбрек, спечелен на четири точки.\r\nОкрилен от обрата в първата част, Пуй продължи да натиска 28-годишния Раонич, чийто проблеми на сервис бяха очевидни. Французинът се възползва от това и се доближи само на сет от крайния успех.  В третата част канадецът подобри представянето си и след отличен тайбрек, в който поведе с 6-0 точки, намали изоставането си. В четвъртия сет обаче Пуй направи решителен пробив при 5-4, с което затвори и мача.\r\nТака Пуй е на първи полуфинал на турнир от Големия шлем, като предишните му най-добри постижения бяха четвъртфиналите на Уимбълдън и US Open през 2016.   Освен това французинът победи за първи път Раонич в кариерата си, след като бе загубил предишните три сблъсъка, без да спечели сет.    В спор за място на финала в горната половина той чака победителя от мача между световния номер 1 Новак Джокович и Кей Нишикори.", "date": "2019.01.23", "title": "Пуй е на първи полуфинал от Големия шлем след триумф над Раонич в Австралия"}
{"url": "https://www.actualno.com/travel/10-destinacii-koito-da-posetite-prez-2019-godina-news_713614.html", "text": "  Рим, Париж, Лондон… все дестинации, които присъстват в списъка на всеки любител-пътешественик. Но не пропускате ли нещо?     Те често са пълни с туристи и ще ви отнеме много време и често нерви да стигнете до наистина важните забележителности. За сметка на това, по света има още много прекрасни дестинации, които не са толкова популярни, но пък са наистина прекрасни.     Естония предлага невероятна история и почти същата атмосфера на по-популярните европейски дестинации като Копенхаген, например. Направете средновековна обиколка на града, разходете се по калдъръмените улички на стария град, посетете Художествения музей Кадриорг, а след това се отдайте на вълнуващия нощен живот, който вилнее тук.     Мароко, Кения и Южна Африка отдавна са си създали имиджа на най-добрите африкански дестинации, но Замбия определено е място, което трябва да посетите. Водопадите Виктория и река Замбези се намират в южната и граница, а рафтингът, речните круизи, скоковете с бънджи и обиколката на пролома са някои от живописните и развлекателни дейности. Ако търсите начин да се потопите в африканската атмосфера, помислете за резервиране на водно сафари на Виктория Фолс, за да видите великолепието на водопада от уникална гледна точка.        Ровин е чудесно, малко рибарско градче намиращо се на брега на Адриатическо море, и истински хърватски скъпоценен камък. Изцяло заобиколен от вода, този град има всички невероятни морски дарове, които Дубровник и Сплит имат, но с по-малко тълпи от туристи. Това е идеалната дестинация за почивка с множество възможности, които би предложил истински пет звезден курорт. Големите градове на Япония привличат туристи през цялата година, но повечето хора не осъзнават, че страната се гордее с някои от най-добрите ски писти в света. Ето защо, вместо класическите ски дестинации в Европа, изберете Хакуба, Япония.  Ако не знаете откъде да започнете и искате да карате ски в японските Алпи, опитайте турнето Topdeck's Ski Japan в Хакуба. Пътешествениците могат да се насладят на топлото синьо-зелено Андаманско море, ослепителните бели пясъци и прекрасния варовик, като посетят островите Симилан. Островите предлагат тиха сцена, съчетаваща дъждовни гори и девствени плажове с докосване до историята, след като са били включени в списъка на ЮНЕСКО за световното културно наследство през 1982 година. И без тълпи от туристи.     Голяма алтернатива на препълнените градове като Венеция е Анеси, очарователен френски град, изпълнен с живописни канали, богато украсени мостове и пастелни цветове. Той е един от най-красивите средновековни градове във Франция, точно на брега на най-чистото езеро на Европа. За спокойствие и релаксация, останете в Auberge du Pére Bis, който е заобиколен от планините и езерото.    Забравете Мачу Пикчу и се отправете към Лима. Лима е най-новата топ дестинация в Перу, защото кулинарната му сцена, историческите забележителности и вълшебното обединение от миналото и настоящето са нещо, което всеки трябва да посети поне веднъж в живота си. Идеален за любителите на плажа, Лагуна Бийч в Калифорния е град, в който липсват тълпите и туристите, които често посещават Венис плаж в Лос Анджелис. Пътуващите, които обичат природата, могат да разгледат живописния парк Heisler и държавния парк Crystal Cove. В Surf & Sand Resort гостите могат да се отдадат на пресни крайбрежни билети и да се насладят на гледката, тъй като всички стаи имат самостоятелен балкон на брега на океана.     Вероятно една от най-достойните места за фотографиране в света, Алберта обикновено се пренебрегва заради по-популярни дестинаци като Исландия или Норвегия. Въпреки това, тук също има шанс да видите северното сияние. Отправете се към Алберта за каране на ски, йога в планината, разходка с ледници и релаксиращи горещи извори. Също така, чисто новото уелнес убежище на Алберта, Nordic Spa Kananaskis, е първият скандинавски спа център в провинцията и си заслужава посещението. Малко, средновековно градче в сърцето на Швейцария, в което можете спокойно да се разхождате из кълдъръмените улички, без опасността да се блъскате с тълпите туристи, които ще срещнете в Цюрих или Женева.", "date": "2019.01.23", "title": "10 дестинации, които да посетите през 2019 година"}
{"url": "https://www.actualno.com/politics/svilenski-zashto-mrrb-i-api-ne-ni-predostavjat-dogovorite-za-avtomagistrala-hemus-news_717768.html", "text": "  МРРБ и АПИ да предоставят в рамките на деня договорите за „Хемус“, за да не светне премиерът Борисов „синята лампа“.     Това заяви заместник-председателят на БСП Георги Свиленски в процедура по начина на водене в началото на днешното пленарно заседание.   „На 14 януари 2019 г. народни представители от ПГ на „БСП за България“ внесохме искане до министър Петя Аврамова и до изпълняващия длъжността председател на УС на АПИ две писма с искане на за предоставяне на договора между „Автомагистрали“ и АПИ във връзка с изграждането на автомагистрала „Хемус“ и рамковите споразумения между „Автомагистрали“ и фирмите, които ще бъдат ползвани.\r\nОт 14 януари до ден днешен министерството и АПИ не само, че не отговарят, но от Пътната агенция не си вдигат телефоните“, каза Свиленски.  Той припомни, че държавните и местни органи и техните администрации са длъжни да оказват съдействие на народен представител, тъй като той има право на достъп до информация.\r\nПо думите му 8 дни след искането на БСП институциите не само, че не се предоставят документите, а се опитват да манипулират обществото.   Председателят на Народното събрание Цвета Караянчева от своя страна заяви, че тя не е била информирана за това искане и ще се поинтересува каква е ситуацията.    ", "date": "2019.01.23", "title": "Свиленски: Защо МРРБ и АПИ не ни предоставят договорите за автомагистрала \"Хемус\"?"}
{"url": "https://www.actualno.com/education/nad-900-uchilishta-u-nas-preustanoviha-uchebni-zanjatija-news_717798.html", "text": "  В 901 училища днес, 23 януари 2019 г., са преустановени учебните занятия. От днес в грипна ваканция са учениците от 71 училища в област Сливен и от 80 училища в област Хасково, съобщиха от МОН.     194 училища в област Пловдив, 122 училища в област Варна, 122 училища в област Пазарджик и 69 училища в област Добрич продължават да не провеждат учебен процес.   По предписание на РЗИ няма занятия и в 97 училища в София-област. В 60 училища в област Смолян и в 43 училища в област Ямбол учениците не учат, а в област Перник за 40 училища грипната ваканция е удължена до 24.01.2019 г.\r\nТри училища в област Кюстендил също не провеждат занятия по предписание на РИОКОЗ. Това са СУ \"Кл. Охридски\", Професионалната гимназия по облекло и стопанско управление и ОУ \"Хр. Павлович\" в гр. Дупница.  ", "date": "2019.01.23", "title": "Над 900 училища у нас преустановиха учебни занятия"}
{"url": "https://www.actualno.com/europe/zabraniha-hranata-vyv-vienskoto-metro-news_717816.html", "text": "   Целта ѝ е създаване на по-комфортни условия по време на пътуване и опазването на чистотата  на обществени места.     Намаляването на отпадъците в метрото означава и значително по-малко разходи за почистване, които във виенското метро са средно над 2 млн. евро годишно. За повечето хора миризмата на храна по време на пътуване е неприятна, както показва проведеното през лятото на 2018-та допитване сред 50 000 виенчани. Многобройни оплаквания е имало и на горещата линия на общинското транспортно предприятие. Забраната важи и за немиризливи храни, тъй като те също замърсяват, но безалкохолните напитки са позволени.   От началото на годината във влаковете и станциите на метрото започна широка информационна кампания под формата на плакати, съобщения по уредбата и таблата, пиктограми. Служителите на градския транспорт и охраната следят за спазването на новите правила. Мярката е възприета добре от виенчани. От есента досега само 88 души от общо 250 000 дневно по линия U6 са получили предупреждение, което е една минимална част. Засега Виена не предвижда парични глоби. Резултатите от забраната ще бъдат оценени през лятото и ако все пак се окаже, че регулацията не функционира достатъчно добре, не е изключено да бъде обсъден и вариант за парична глоба от 50 евро.", "date": "2019.01.23", "title": "Забраниха храната във виенското метро"}
{"url": "https://www.actualno.com/burgas/myj-prenasjasht-heroin-zadyrjaha-na-granicata-ni-s-turcija-snimki-news_717812.html", "text": "  На 21.01.2019 г. на ГКПП „Малко Търново“, при проверка, митничарите са открили шест пакета с херонин с общо тегло от 3 килограма. Автомобилът се е движел от Турция към България. Наркотикът е бил скрит в акумулатора на лекия автомобил, управляван от Тодор П. Той е задържан за 72 часа с нареждане на Окръжна прокуратура Бургас.        Прецизната проверка на митническите служители е довела до разкриване на престъплението. Те са извършили щателно претърсване и така са открили веществото.  ", "date": "2019.01.23", "title": "Мъж, пренасящ хероин, задържаха на границата ни с Турция (СНИМКИ)"}
{"url": "https://www.actualno.com/politics/joncheva-s-objasnenie-za-parite-ot-ktb-deputat-zapodozrja-ataka-na-gerb-zaradi-evroizborite-news_717808.html", "text": "  \"Средствата за документалните ми филми са преведени от КТБ в период, в който държавата не е могла да предвиди срива на банката.\"     Това заяви говорителят на „БСП за България“ Елена Йончева по време на брифинг в Народното събрание. Йончева поясни, че е правила въпросните документални филми за ТВ7.   „Средствата за тези филми са преведени в банка КТБ в период, когато даже държавата с нейните контролни функции не е могла да предвиди нейния срив.\r\nОбвиненията, че съм знаела, че тези средства са с престъпен произход е опит да бъда ангажирана със своята защита, а не с работата ми на депутат“, каза още Йончева.  Според друг представител на БСП Иван Иванов, обвиненията към Йончева са \"нескопосан опит на ГЕРБ да спечели евроизборите, който ще бъде увенчан с неуспех\".\r\nИванов подчерта, че БСП категорично застава зад дейността на Елена Йончева да разкрива истината.   „Искам от името на ПГ на „БСП за България“ да заявя следното. В момента се осъществява груба политическа репресия върху колегата Елена Йончева от страна на ГЕРБ.    Само да припомня, че сигналът, по който се работи в момента и на база на който е повдигнато обвинението на Елена Йончева, е подаден от Антон Тодоров, Делян Добрев и Тома Биков. Прави впечатление, че изключително бързо и „резултатно“ се действа спрямо хора, които искат да отразяват истината“, каза още Иванов.\r\nПо думите му всичко това се е случило след като са се подали сигнали относно оградата по границата, „кум гейт“ и разследването за магистралите.\r\nИванов попита защо за други политици не излязло нищо в публичното пространство за КТБ, а се опитва да се пришие едно престъпление към народният представител и журналист Елена Йончева.   ", "date": "2019.01.23", "title": "Йончева с обяснение за парите от КТБ, депутат заподозря атака на ГЕРБ заради евроизборите"}
{"url": "https://www.actualno.com/society/advokat-borislav-vylchev-advokaturata-e-pritisnata-ot-tejki-ogranichenija-news_717737.html", "text": "  Адвокатската професия е една от най-популярните в България, макар че все пак от миналата година интересът към правото в университетите малко намаля - Рейтинговата система на университетите в България. Въпреки това да се занимаваш с право е едно от най-престижните неща в нашата страна.     В навечерието на изборите на нови органи в повечето адвокатски колегии в страната, както и на делегати в Общото събрание на адвокатите, адвокат Борислав Вълчев, който преди две години за председател на Висшия адвокатски съвет, посочи пред \" \" кои са пречките и спънките пред българските адвокати да се развиват и да упражняват професията достойно - главно заради нормативната уредба, но и заради фактическата обстановка в България.\r\nAдвoĸaтът нямa пpaвo дa yпpaвлявa фиpмa, дa paбoти пo тpyдoв дoгoвop, дa e дъpжaвeн cлyжитeл. Hямa пpaвo нa peĸлaмa и нa пocpeдници в нaмиpaнeтo нa ĸлиeнти. Hямa пpaвo дa ce oтĸaжe oт зaщитaтa нa дaдeн ĸлиeнт пo нaĸaзaтeлни дeлa, нитo пъĸ дa пoeмa ĸaзycи, oт ĸoитo нe paзбиpa. Зaбpaнeнo мy e дa cĸлючвa c ĸлиeнтa cи cдeлĸи oтнocнo пpeдмeтa нa дeлoтo и дa oбeщaвa пocтигaнeтo нa ĸoнĸpeтни peзyлтaти, ĸaĸтo и, дa пoeмa paбoтa в ĸoнфлиĸт нa интepecи.\r\nАдвокатът трябва дa имa ĸaнтopa, дa ce caмoиздъpжa, дa ce caмoocигypявa, дa зacтpaxoвa cвoятa пpoфecиoнaлнa oтгoвopнocт, дa пoддъpжa apxив, дa cпaзвa eтичнитe пpaвилa, дa пoддъpжa и пoвишaвa ĸвaлифиĸaциятa cи, дa e нeзaвиcим, дa пocтaвя интepecитe нa ĸлиeнтa cи нaд cвoитe и дa пaзи тaйнитe мy. Дa члeнyвa зaдължитeлнo в aдвoĸaтcĸa ĸoлeгия, ĸoятo дa cлeди зa cпaзвaнeтo нa вcичĸи тeзи нeгoви зaдължeния. Bcичĸo тoвa зa cвoя cмeтĸa.  Около 40% от адвокатските доходи отиват в държавната хазна, пресмята г-н Вълчев и припомня, че такива ограничения има и за магистратите, но за тях има и привилегии, които няма за адвокатите - възмoжнocт зa ĸapиepнo изpacтвaнe, имyнитeт, нecмeняeмocт, бeзплaтни ocигypoвĸи, дoпълнитeлни зaплaти и бoнycи гoдишнo и дpyги coциaлни пpидoбивĸи, определен брой бpyтни зaплaти пpи пeнcиoниpaнe - ĸoлĸoтo гoдини ca paбoтили ĸaтo мaгиcтpaт, виcoĸo, зa бългapcĸитe cтaндapти възнaгpaждeниe. А нa нoтapиycи и ЧCИ ca дaдeни твъpди тapифи и лимит в бpoя им, гapaнтиpaщи шecтцифpeн (пoнe) гoдишeн дoxoд.   Каква е компенсацията за адвокатите, по думите на г-н Вълчев:\r\n1. Heлoялнa ĸoнĸypeнция oт cтpaнa нa вcяĸaĸъв вид \"ĸoнcyлтaнти\", ĸoитo дaвaт пpaвни cъвeти и cъcтaвят юpидичecĸи дoĸyмeнти cpeщy възнaгpaждeниe, и тo – бeз дa cпaзвaт вcичĸи пocoчeни зaдължeния и oгpaничeния.    2. Глaвният пpoĸypop и Koнcтитyциoнния cъд oтмeниxa пpaвoтo нa aдвoĸaтcĸитe cъвeти дa ни зaщитaвaт, ĸoгaтo нe ни ce oĸaзвa дължимoтo yвaжeниe и cъдeйcтвиe.\r\n3. Злoyпoтpeбa c фигypaтa нa юpиcĸoнcyлтa пpи cъдeбнo пpeдcтaвитeлcтвo.\r\n4. Hapeдбaтa зa зaплaщaнe нa cлyжeбнитe зaщити oт дъpжaвaтa e пoдигpaвĸa и yнижeниe.   5. Hapeдбaтa зa минимaлния paзмep нa aдвoĸaтcĸитe xoнopapи e в ĸoнфлиĸт c пpaвoтo нa Евpoпeйcĸия cъюз - тeзи, ĸoитo я cпaзвaт ca в нeизгoднa пoзиция cпpямo \"нapyшитeлитe\".\r\n6. Koгaтo cъдът пpиcъждa xoнopapи нa cтpaнaтa, cпeчeлилa дeлoтo, вce пo-чecтo пpиcъждa пoд минимyмa, a пoняĸoгa въoбщe нe пpиcъждa, ĸoeтo пpoвoĸиpa ĸлиeнтитe дa нe иcĸaт дa плaщaт.   7. Лош имидж, пoдxpaнвaн и oт внyшeниятa нa дъpжaвници пo мeдиитe.\r\nΠpeз пocлeднитe 10 гoдини cpeднaтa paбoтнa зaплaтa e cĸoчилa двoйнo – oт 600 лв нa 1200 лв. Ho aдвoĸaтcĸитe xoнopapи нe ce yвeличaвaт, a нaмaлявaт, категоричен е адвокат Вълчев.\r\n\"Имaмe cи и ycтpoйcтвeн зaĸoн, ĸoйтo пoзвoлявa в гилдиятa дa влизaт вcяĸaĸви xopa, aдвoĸaтcĸa нoмeнĸлaтypa, ĸoятo дoпycнa дa ce cтигнe дoтyĸ. Oпититe зa измeнeния в Зaĸoнa зa aдвoĸaтypaтa ca нeycпeшни - зapaди пacивнocттa нa Bиcшия aдвoĸaтcĸи cъвeт и нeyмeниeтo мy дa пpeзeнтиpa измeнeниятa cpeд oбщecтвoтo\", казва още адвокат Вълчев. Бeз пpoмянa в пoлитиĸaтa нa opгaнитe, бeз измeнeния в зaĸoнa, aдвoĸaтypaтa нямa ĸaĸ дa oтгoвopи нa пpeдизвиĸaтeлcтвaтa нa cъвpeмиeтo, вярва той.", "date": "2019.01.23", "title": "Адвокат Борислав Вълчев: Адвокатурата е притисната от тежки ограничения"}
{"url": "https://www.actualno.com/politics/pravitelstvoto-otmeni-reshenieto-si-za-pirin-news_717846.html", "text": "  На днешното правителствено заседание кабинетът отмени решението си от 29 декември 2017 г., свързано с бъдещето на Национален парк \"Пирин\".     \" Във връзка с отмененото от Върховния административен съд Решение № 821 на Министерския съвет от 29.12.2017 г. за изменение и допълнение на Плана за управление на Национален парк „Пирин“, Министерският съвет отмени свое решение № 823 от 29.12.2017 г. за предприемане на спешни действия по реда на екологичното законодателство при наличие на инвестиционно намерение за изграждане на нова туристическа кабинкова линия в Ски зона – Банско \", се казва още в съобщението на правителствената информационна пресслужба.   Припомняме, че в утрешния ден от 18:30 ч. под прозорците на властта с искане за оставка на министъра на околната среда и водите Нено Димов.", "date": "2019.01.23", "title": "Правителството отмени решението си за Пирин"}
{"url": "https://www.actualno.com/sliven/pyrvi-festival-na-slujitelite-ot-zatvorite-shte-se-provede-v-sliven-news_717843.html", "text": "  На 24 януари Сливен ще бъде домакин на първия Национален фолклорен фестивал на самодейните състави на служителите в системата на изпълнение на наказанията.     Той е част от програмата за честване на 140-та годишнина от подписването на Привременните правила за учредяване на затворите и ще премине под надслов „Да се върнем при извора“.\r\nВ проявата ще участват над 130 служители от затворите и от областните служби „Изпълнение на наказанията“. Авторитетно жури от Ансамбъл за народни песни и танци - Сливен ще оценява представянето на участниците в  категориите: танцово и певческо изкуство.\r\nФестивалът се организира от Главна дирекция “Изпълнение на наказанията“, с подкрепата на Община Сливен и ще бъде открит от  заместник-министъра на правосъдието проф. Николай Проданов.  В Сливен се намира единственият женски затвор у нас. Към него функционират затворническо общежитие от закрит тип, две затворнически общежития от открит тип и поправителен дом за непълнолетни девойки. В затвора се настаняват също обвиняеми и подсъдими жени с наложена мярка за неотклонение „задържане под стража“, както и лишени от свобода мъже - за нуждите на обслужващата дейност.\r\nСливенският женски затвор разполага с добра производствено-стопанска база, състояща се от шивашки цех, производствено хале и складови помещения.\r\nВ изпълнение на програма на Министерство на правосъдието за подобряване на условията в местата за лишаване от свобода, през 2017 г. в затвора в Сливен приключи обществена поръчка с предмет „Ремонт и подмяна на ВиК инсталация и обособяване на санитарни възли в спалните помещения“. В основния корпус на затвора са напълно обновени шест коридора, включващи 76 жилищни помещения със санитарни възли, шест умивални с бани, шест клуба по интереси, два кабинета, трите етажни площадки. Изградена е и система от слънчеви колектори към отоплителното стопанство, повишаваща възможностите за подаване на топла вода към санитарните възли.    През 1971 г. към затвора е открито Средно училище „Аргира Жечкова“, което разполага с 12 учебни стаи, помещения за извънкласна дейност, библиотека, учебна шивашка работилница, клуб “Работа”  - финансиран и оборудван от Ноу-Хау фонда към Британското посолство и физкултурен салон. През 1998 г, към училището бе осветен параклис „св. Мария Магдалина“.\r\nМедицинският център в затвора е лечебно заведение за извънболнична помощ, което осъществява диагностична, профилактична, консултативна и лечебна дейности, дентална помощ, диспансеризация и наблюдение, както и хигиенно-санитарен контрол, по отношение на лишените от свобода лица и задържаните лица. В периода 2013 г. - 2014 г. по Норвежки финансов механизъм  бе осъществен проект „Рехабилитация на медицински център и детска ясла в затвора в гр. Сливен”. Към медицинския център са обособени 4 консултативно-приемни кабинета, кабинет по дентална медицина, гинекологичен кабинет, амбулатория, аптека, изолатор със самостоятелен санитарен възел, стационар с 2 болнични легла за краткотрайно лечение, сервизно помещение със стерилизационна, чакалня с асептизатор.\r\nОбновеното Отделение за бременни и майки с деца до една година разполага с две помещения за диференцирано настаняване на децата, кът за игра, млечна кухня с възможност майките да приготвят храната, пералня и сушилня, санитарни възли.\r\nВ затвора са обособени също две зали за свиждане, едната от които специализирана за майки с малки деца. Изградена е и къща за удължено свиждане и престой на открито. По Програма ФАР през 2009 г. са създадени методически кабинет и компютърна зала.\r\n Центърът за културно-информационна дейност към затвора разполага с книгохранилище с фонд от над 16 хиляди тома художествена, специализирана и справочна литература, както и зала за сценични изяви с 220 места.   Предвижда се тържественото отбелязване на 140-та годишнина от утвърждаването на Привременните правила за учредяване на затворите - от руския императорски комисар княз А. М. Дондуков-Корсаков, да се състои в София на 29 януари, когато е и професионалният празник на служителите от затворите.", "date": "2019.01.23", "title": "Първи фестивал на служителите от затворите ще се проведе в Сливен"}
{"url": "https://www.actualno.com/curious/i-v-italija-otvoriha-publichen-dom-sys-seks-kukli-news_717811.html", "text": "  След и в Италия отвори врати първият публичен дом, чиито служителки са секскукли, съобщи ВВС.     Клиентите могат да прекарат времето си със сговорчивите реалистични силициеви кукли, които не се мръщят на фантазиите.   Посетителите си поръчват каквото искат: цвета на косата, извивките на тялото или дрехите на „дамите за забавление“.\r\nПовечето от клиентите са млади мъже на възраст между 20 и 30 г. Но сред клиентите също има жени и двойки, които търсят „тригълна“ свалка.  Пред репортер на руската редакция на ВВС млад мъж обясни, че с куклата се чувствал свободно, можел да мисли само за своето удоволствие, предаде БГНЕС.\r\nСобствениците твърдят, че смятат бизнеса си за етичен, тъй като няма никаква експлоатация на „служителките“.   Привърженици на идеята смятат, че този бизнес може да се развие, защото чрез него хората могат да забравят за забраните в леглото.    \"С куклата можеш да направиш това, което не би могъл да направиш с жена.\", споделя клиент.", "date": "2019.01.23", "title": "И в Италия отвориха публичен дом със секс кукли "}
{"url": "https://www.actualno.com/europe/erdogan-se-sreshta-s-putin-v-moskva-news_717850.html", "text": "  Турският президент Реджеп Тайип Ердоган пристигна в Русия на еднодневно посещение, предаде ТАСС.     В Москва Ердоган ще се срещне с руския президент Владимир Путин. \"В близко бъдеще ще започне среща на лидери\", твърди източник, участващ в организирането на визитата.   Той съобщава още, че президентът на Турция е придружен от ръководителя на Външното министерство на страната, министъра на отбраната, ръководителя на Националната разузнавателна организация, както и ръководителите на няколко други отдела.\r\nОчаква се ситуацията в провинция Идлиб и в цяла Северна Сирия да бъде в центъра на вниманието на Путин и Ердоган.   ", "date": "2019.01.23", "title": "Ердоган се среща с Путин в Москва"}
{"url": "https://www.actualno.com/europe/shte-vzeme-li-norvegija-dve-deca-vyrnati-v-bylgarija-ot-bashta-im-news_717786.html", "text": "  Деца, които имат български родител има голям риск да бъдат отнети, за да отидат в приемни семейства в Норвегия без никаква връзка с него чак до навършването на пълнолетие. Това показва поредният случай, свързан с български деца, родени и отгледани в . Сега става въпрос за синът и дъщерята на българина Чавдар Георгиев.     Мъжът твърди, че неговият казус показва как социалната система на северната страна дискриминира родителите чужденци и даже поставя на карта бъдещето на самите деца.   Бащата разказа в ефира на bTV, че след повече от 12 години съвместен живот в Норвегия се разделил с жена си, която е местна. Двамата оформили споразумение двете им деца – Петър и Георгина, да се гледат 50:50.\r\nПреди година, обаче, от семейството на жената (което иначе нямало никакво отношение към него, тъй като е чужденец) се свързали с Чавдар, за да го уведомят, че тя е била арестувана. Бащата поел грижите за децата, водил ги при норвежките им баба и дядо за коледните подаръци.  \"Бях сигурен – тя е с много утвърдено име като счетоводител, бяла, образована норвежка, мислех, че най-много след месец ще я пуснат. Дойдох в България с децата, за да си изкарам юбилея. Мислех, че тя ще излезе, но с всяка следваща мярка за неотклонение се оказваше, че тя не може да излезе\", разказа Чавдар.\r\nВ този момент в началото на миналата година, той решил да остане с Петър и Георгина у нас. По думите му още при раздялата проверките на социалните не приключили с пълно затваряне на неговия случай – с мотива, че не е създал достатъчна на децата. С ареста на майката отнемането на момичето и момчето изглеждат сигурни.   \"В Норвегия майката, бащата и социалната система са с еднакви права, но ако бащата е чужденец, той е под социалната система\", обясни адв. Йорданка Бекирска. Тя подчерта, че това означава, че ако майката е в ареста, децата ще отидат в приемни семейства.    Това, според бащата, поставя в риск развитието на Петър и Георгина. Норвежките власти искат да им бъде предадено момчето с мотива, че то е със забавено развитие. Бащата обаче го е записал в българска детска градина, където Петър вече е станал самостоятелен.\r\n\"Детето за 1 г. е достигнало степен на развитие, която е равноправна на децата в България, има проблем единствено с артикулацията на звуците. В доклада от се твърди, че, едва ли не, е на легло и се храни с тръбичка\", подчерта адв. Бекиска.\r\n\"Не е редно когато българската система е показала, че може да се грижи за едни деца, те да бъдат върнати там, където родителят е възпрепятстван и с несигурно бъдеще. Децата ще бъдат разделени в приемни семейства, 30% от тези приемни семейства са по Истанбулската конвенция, ще им бъдат сменени имената, за да не се намират лесно в системата, ще им забранят да говорят български. Аз до 18-годишна възраст няма да ги видя\", сподели Чавдар.", "date": "2019.01.23", "title": "Ще вземе ли Норвегия две деца, върнати в България от баща им?"}
{"url": "https://www.actualno.com/moresport/ogromen-uspeh-za-bylgarija-na-evropejskoto-pyrvenstvo-po-figurno-pyrzaljane-news_717901.html", "text": "   предаде БНР.     Възпитаничката на Андрей Лутай получи за изпълнението на кратката си програма 58.80 точки, което и отреди 9-о място във  временното подреждане.    Позицията отрежда място на Александра и място във волната програма в петък.  Българката представи изключително стабилно новата си кратка програма по музика от филма „Списъка на Шиндлер“ , като изпълни комбинация от два тройни тулупа, троен ритбергер и двоен аксел. Трите ѝ пируета бяха оценени с ниво 3, а за стъпките получи 2-о ниво.\r\nЗа последно българка игра волна програма на европейско първенство през 2011 година, когато Христина Василева завърши 23-а.       ", "date": "2019.01.23", "title": "Огромен успех за България на Европейското първенство по фигурно пързаляне"}
{"url": "https://www.actualno.com/politics/babh-vsichki-ujni-oblasti-v-bylgarija-sa-pod-specialen-nadzor-za-chdpj-news_717855.html", "text": "  Заболяванията Чума по дребните преживни животни (ЧДПЖ) и Африканска чума по свинете (АЧС) са овладяни и под контрол у нас, но България продължава да е със статут на страна, инфектирана с ЧДПЖ, тъй като има неликвидирано огнище в гр. Болярово.     Това съобщи днес на брифинг за медиите изпълнителният директор на Българската агенция по безопасност на храните (БАБХ) д-р Дамян Илиев, съобщиха от агенцията. Мерките от страна на ветеринарните власти за превенция и контрол на заболяването, както и рестрикциите на Европейската комисия са облекчени, но надзорът продължава – целта е да се възстанови статутът на страната и да се възобновят търговските отношения, съгласно стандартите на Световната организация за здравеопазване на животните (OIE), допълни д-р Дамян Илиев. Това ще се случи най-рано 6 месеца, след ликвидиране на последното огнище.   \"Всички южни области в България са под специален надзор за ЧДПЖ. Изпълняваме мерки по две програми – THRACE и GF-TADs. Пред Европейската комисия (ЕК) агенцията пое ангажимент, чиято цел е да покажем липса на инфекция. Продължават клиничните прегледи и взимането на проби, но най-важни са самоконтролът и отговорността на стопаните. Ситуацията за фермерите обаче е облекчена, защото в тези региони вече има свободно движение на животни за клане и свободна реализация на продуктите от тези животни“, коментира д-р Александра Митева, началник отдел \"Хуманно отношение към животните“.\r\nВ този контекст темата с фермата в гр. Болярово продължава да е актуална заради неликвидираното огнище и отказа на стопаните и техните сподвижници да спазват ветеринарномедицинските правила.  \"Във фермата в Болярово имаше доказан вирус, а огнището продължава да е активно\", заяви още Дамян Илиев. Експертите на БАБХ са категорични, че в условията на протести и изказвания на политически лица и неспециалисти, ветеринарните власти са възпрепятствани да наложат необходимите мерки за противодействие на заболяването. \"Страната и фермерите щяха да са се възстановили от епизоотината криза с ЧДПЖ, нямаше да се стигне до тези преки и непреки загуби, статутът на България щеше да е в процес на възвръщане, ако компетентните действия на БАБХ не бяха възпрепятствани“, коментира д-р Дамян Илиев. Той също подчерта, че отговорността на собствениците определя бъдещите мерки и отношението на ЕК и трети страни към България. Възстановяването на статута на страната е от огромно значение, защото от това зависи доверието към българския фермер и дава основата за безопасна търговия с животни, допълни д-р Илиев. Ръководството на БАБХ предостави и резултати за разходите на агенцията във връзка със заболяването ЧДПЖ до момента, които възлизат на над 1,3 млн. лева. В тях не се включват разходите на други институции, като МВР. \"Държавата и фермерите нямаше да претърпят такива загуби, ако мерките на агенцията бяха изпълнени. 200 животни подложиха на риск бизнеса на всички фермери в страната“, категоричен е Дамян Илиев.\r\nПо отношение на другото опасно заболяване у нас през последната половин година – Африканска чума по свинете, от БАБХ коментираха, че след появата на първото огнище през август 2018 г. то е било ликвидирано за 24 часа. Оттогава досега няма случай на заболяване при домашни свине, с което разпространението е предотвратено. Първият случай на АЧС при дивата популация бе установен край румънската граница, два дни по-късно на 500 метра от това място е открито второ прасе с положителни проби, а впоследствие в ловно стопанство Зеленка са констатирани още два случая. Последният е от 27 декември 2018 г. По тази причина ЕК вкара България в зоните за превенция, а между нас и Румъния има буферна зона, където се взимат проби и контролът е увеличен. \"Важно е населението да съобщава за съмнителни случаи на домашни прасета и при всеки случай на умряло диво прасе“, коментира д-р Георги Чобанов, директор на дирекция \"Здравеопазване и хуманно отношение към животните“. Международните експерти са констатирали, че мерките в индустриалните ферми са ефективни, но проблемът за властите са фермите тип \"заден двор“ – стопаните отглеждат прасета без да са информирали ветеринарните власти.   \"Най-притеснителни са свинете, които се отглеждат в домове на ловци. В тези случаи е особено важно домашните прасета да са прегледани от регистриран ветеринар“, коментира д-р Чобанов. Вече е факт и мобилно приложение за ловците, с което те да подават лесно и бързо информация към компетентните органи. В тази връзка през януари бе проведена първа за Европа мисия за обмяна на опит по отношение на АЧС. Оценката на международните институции е, че у нас е въведена биосигурност на много високо ниво в индустриалните ферми и по време на лов, и има добра система за идентификация и регистрация. Фокусът трябва да се насочи именно към стопанствата тип \"заден двор“, за да се предотврати нелегалното отглеждане на животни.    От БАБХ апелираха гражданите да бъдат внимателни при консумация на сурово сушени домашни месни продукти. Това е предпазна мярка и срещу болестта трихинелоза.", "date": "2019.01.23", "title": "БАБХ: Всички южни области в България са под специален надзор за ЧДПЖ"}
{"url": "https://www.actualno.com/society/roditeli-izlizat-na-protest-sreshtu-zastrojavaneto-v-stolichnija-izgrev-news_717805.html", "text": "  Пореден протест срещу неправомерното застрояване в столицата, този път организиран от родители на деца от 49 ОДЗ \"Радост\" и жители на район \"Изгрев\". Те се събират на пред сградата на общината за протест под надслов: \"Спаси район \"Изгрев\".     Протестът, организиран от гражданска инициатива \"Слънце за децата ни\", е против плановете за изключително високо строителство в района и продължаващото уплътняване на кварталите и също така е провокиран от план за строеж в непосредствена близост с двора на детска градина \"Радост\"– 49 ОДЗ в \"Дианабад\".\r\nПротестиращите се надяват да бъдат приети на среща при столичния кмет Йорданка Фандъкова от няколко месеца, но без резултат. Затова излизат на протест с няколко основни искания:\r\n\"1. Да запазим терена до 49 ОДЗ „Радост“ за децата на район Изгрев! #49ODZ  2. Против застрояването на зелени площи и междублокови пространства!   3. Пълна проверка на историята и начина на придобиване на имотите от строителните фирми!\r\n4. Забрана за преотстъпване, продажба и замяна на имоти общинска и държавна собственост!    5. Общината да поддържа по-добре общите пространства, улиците и тротоарите в района!\r\n6. Промени в ЗУТ и ОУП на София, за да се спре ограбването на слънцето ни!\".", "date": "2019.01.23", "title": "Родители излизат на протест срещу застрояването в столичния \"Изгрев\""}
{"url": "https://www.actualno.com/europe/ek-za-bylgarskoto-grajdanstvo-dava-se-bez-kluchovi-zadyljenija-i-iziskvanija-news_717839.html", "text": "  В България, Малта и Кипър , което получава \"златен паспорт\", . Това гласи днес (23 януари) на Европейската комисия относно пропуските в системите на трите държави, за който се разбра още в началото на седмицата.     Става въпрос за т.нар. схеми за даване на гражданство срещу инвестиции. Специално в България условията са следните - ако чужд гражданин вложи поне 1 млн. лева в българската икономика, може да получи гражданство. А още през миналата година стана ясно, че държавата няма механизъм за следене на съответната инвестиция (действителна връзка в езика на Брюксел), на база на която дадено лице взема гражданство. След като стана ясно, че ЕК е изготвила такъв доклад, правосъдното министерство обяви, че в Закона за българското гражданство, за да бъде прекратена тази практика.   \"Решението на една държава членка да предостави гражданство в замяна на инвестиции дава автоматично права по отношение на другите държави членки, и по-специално правата на свободно движение и достъп до вътрешния пазар на ЕС, за да се упражнява икономическа дейност, както и правото да гласуваш и да бъдеш избиран в европейски и местни избори. На практика тези схеми често се рекламират като способ за придобиване на гражданство на Съюза заедно с всички права и привилегии, произтичащи от него\", предупреждава ЕК.\r\nВ специалния доклад на Брюксел изрично се посочват няколко области, в които ЕС може да пострада заради пробитите системи на България, Малта и Кипър. Става въпрос за:  1. Сигурност - проверките на кандидатите не са достатъчно надеждни и централизираните информационни системи на ЕС, като например Шенгенската информационна система (ШИС), не се използват систематично, както би следвало.\r\n2. Изпиране на пари - необходими са засилени проверки (\"комплексна проверка\"), за да се гарантира, че правилата за борба с изпирането на пари не се заобикалят, категоричен е Брюксел.   3. Укриване на данъци - необходими са мониторинг и докладване, за да се гарантира, че физическите лица не се възползват от тези схеми поради предимствата, произтичащи от привилегировани данъчни правила;    4. Прозрачност и информация - в доклада се констатира липсата на ясна информация относно начина, по който схемите се управляват, включително относно броя на получените заявления, одобрените или отхвърлените заявления, както и произхода на кандидатите. Освен това държавите членки не обменят информация относно кандидатите за такива схеми, нито се информират взаимно за отхвърлените кандидати.\r\nОт ЕК специално посочват, че оттук-насетне ще наблюдават изкъсо законовите практики и процедури за даване на гражданство. Брюксел ще следи дали системно се извършват всички задължителни гранични проверки и проверки за сигурност; стриктно се спазват изискванията на Директивата за дългосрочно пребиваване и Директивата за събиране на семейството; сумите, изплатени от кандидатите за гражданство и право на пребиваване срещу инвестиции, се подлагат на проверка според правилата на ЕС за борба с изпирането на пари. Отделно ще се внимава и дали се обменя информация между различните страни-членки за правилното отчитане на данъци. Ще има и експертна група със специалисти от държавите-членки, която трябва да разработи система за обмен на информация и консултации относно броя на получените заявления, държавите на произход и броя на одобрените/отхвърлените от държавите членки заявления за гражданство и разрешение за пребиваване на лица въз основа на инвестиции.\r\nДо края на 2019 година Брюксел иска да бъдат разработени общ набор от проверки за сигурност при схемите за гражданство срещу инвестиции, включително специфични процедури за управление на риска.", "date": "2019.01.23", "title": "ЕК за българското гражданство - дава се без ключови задължения и изисквания"}
{"url": "https://www.actualno.com/scene/v-parij-predstaviha-izcjalo-nudistko-predstavlenie-news_717904.html", "text": "  Макар да е януари и доста мразовито френски натуралисти са в пика на успеха си в Париж заради пиеса, в която публиката трябва да се съблече, за да я гледа.     В пиесата, наречена \"Дворец от лед\" нудисти се разделят със зимните си дрехи, за да гледат фарс осмиващ хората, които не споделят възгледите им.   \"Няма по-добър начин да се смее от това да се смееш гол\", заяви Седрик Амато, ръководител на парижката нудистка група.\r\nПиесата е за брат и сестра, които се намират от противоположните страни на социалните възприятия, като това е първото изцяло нудистко представление във френската столица.  Продуцентите настояват, че публиката трябва да се съблече, за да гледа постановката, но всички трябва да си носят хавлии от чисто с хигиенна гледна точка. На важните гости обаче ще им бъде предоставена собствена микрофибърна подложка за седалка. Снимка: архив    ", "date": "2019.01.23", "title": "В Париж представиха изцяло нудистко представление "}
{"url": "https://www.actualno.com/europe/barnie-london-trjabva-da-plati-razhodite-po-razvoda-dori-i-pri-brexit-bez-sdelka-news_717856.html", "text": "  Британското правителство ще се изправи пред многомилиардна сметка за уреждане на разделянето с ЕС дори и ако напусне блока без сделка, разкри преговарящият от страна на Брюксел Мишел Барние.     Някои антиевропейци, противници на договореното споразумение с Брюксел, се противопоставят на идеята за уреждане на сметката, която собственото им правителство оценява на 39 милиарда британски лири (44 милиарда евро) за покриване на неизплатени задължения.   В интервюта с няколко европейски вестника обаче Барние заяви, че сметката ще бъде решена в някакъв момент, дори ако Лондон отхвърли споразумението за оттегляне, подписано от Великобритания през ноември и с краен срок 29 март.\r\n„За бюджета на ЕС винаги сме казвали едно просто нещо: всички ангажименти, поети от Обединеното кралство, все още член на ЕС, ще бъдат спазвани”, заяви старшият представител на ЕС, съобщи в. Le Monde.  \"Ще бъде по-трудно да ги накараме да ги уважават в случай на отсъствие на сделка\", но ние ще продължим да настояваме. Тези ангажименти са правно обвързващи съгласно международното право и не мога да си представя, че Великобритания няма да спази ангажиментите си.\"\r\nПравителството на премиера Тереза Мей не оспорва, че Великобритания дължи бюджетни вноски за покриване на разходите на ЕС, договорени между членовете, докато Великобритания остава в блока и одобри споразумението за развод през ноември.   Но британският парламент, разделен между поддръжниците на сделката, евроскептиците, които искат да се откажат от сделките, и проевропейците, които искат да спрат Brexit, отхвърлиха това съгласие и хвърлиха сянката на неопределеност върху този процес.    Някои хардлайнери в Лондон искат да откажат плащането като механизъм, който да използват преди преговорите след  Brexit, за да договорят нови търговски отношения между Великобритания и останалите 27 държави-членки на ЕС.\r\nОтделно в интервюто, дадено на френския всекидневник Le Monde, „Люксембургер Ворт” и полския „Ржечпосполита”, Барние потвърди позицията на ЕС за консенсуса, че споразумението за оттегляне трябва да остане и че правителството на Мей може да намери начин да го спаси.", "date": "2019.01.23", "title": "Барние: Лондон трябва да плати разходите по развода дори и при Brexit без сделка"}
{"url": "https://www.actualno.com/vraza/30-jilishtni-sgradi-v-mezdra-shte-bydat-sanirani-news_717866.html", "text": "  30 жилищни блока ще бъдат обновени  по европейски проекти в Община Мездра. Това е записано в новия бюджет на общината за 2019 г. В Програмата за енергийна ефективност до края на април ще бъдат инвестирани над 1 млн. 983 000 лв.     Още 509 924 лева са предвидени за ремонти на 13 сгради. Срокът за приключване на ремонтните дейности е 21 март.   В модернизацията на други 18 сгради ще бъдат инвестирани  1 085 640 лв. С тези мерки за обновяване на Мездра се цели да се подобри комфорта на гражданите, каза кметът Генади Събков и допълни, че след санирането ще се намалят средствата за отопление и градът ще придобие свеж и приятен облик.  ", "date": "2019.01.23", "title": "30 жилищни сгради в Мездра ще бъдат санирани"}
{"url": "https://www.actualno.com/crime/zakonova-promjana-oblekchava-burokracijata-po-deloto-ktb-news_717734.html", "text": "  Една от големите пречки пред делото \"КТБ\" ще отпадне в края на тази седмица. В петък, 25 януари, в сила влизат промени в Наказателно-процесуалния кодекс (НПК), съгласно които няма да има нужда в зала да бъде четен обвинителния акт по дадено дело.     Промените бяха направени именно заради делото \"КТБ\", тъй като обвинителният акт там (диспозитив и обстоятелствена част) е 11 000 страници. По старите правила той трябваше , след като и защитата на обвиняемите, начело с Цветан Василев, поиска точно това. От месец май, 2018 година, до този момент са прочетени 2000 страници от обвинението, посочва в. \" \".   Съгласно новите правила отпада практиката диспозитивът на обвинителния акт да се чете в съдебната зала от прокуратурата. Процесът вече ще започва с доклад, в който председателят на съдебния състав ще посочва причините за образуването на делото и предявените граждански искове. С промените в НПК се дава възможност на прокурора, на частния тъжител и на гражданския ищец да изложат обстоятелства за обвинението.\r\nЗаседания по КТБ са насрочени за днес (23 януари) и утре (24 януари). След влизане на промените в сила предстои съдия Виржиния Петрова да обобщи в доклад 11-те хиляди страници обвинения.  ", "date": "2019.01.23", "title": "Законова промяна облекчава бюрокрацията по делото \"КТБ\""}
{"url": "https://www.actualno.com/america/sinyt-na-novija-brazilski-prezident-zamesen-v-tymni-sdelki-news_717740.html", "text": "  В Бразилия обвиняват сина на президента Жаир Болсонаро, че е наел на работа майката и съпругата на бивш полицай, подозиран че оглавява престъпна организация, съобщава Euronews.     37-годишният Флавио Болсонаро, който беше депутат в местния парламент в щата Рио де Жанейро, а от октомври е избран за сенатор, твърди, че е невинен, предаде БГНЕС. Обвиненията помрачиха първите 3 седмици от управлението на баща му, който дойде на власт с обещанието, че ще се бори с корупцията и връзкарството в политиката.   Разследване на вестник от щата Рио де Жанейро показва, че майката и съпругата на полицая, който в момента се укрива от закона, са били наети като помощници на Флавио Болсонаро в парламента и са получавали заплата от щата.\r\nСинът на президента е забъркан и в още един скандал. Прокуратурата разследва необичайно големи парични преводи от шофьора на Флавио Болсонаро. Младият политик каза в интервю, че парите били от апартамент, който е продал, но не е ясно какво е участието на шофьора му Фабрисио Кейрос.  И двамата бяха призовани от прокуратурата да дадат показания за паричните преводи, но не се явиха.", "date": "2019.01.23", "title": "Синът на новия бразилски президент замесен в тъмни сделки"}
{"url": "https://www.actualno.com/society/novini-ili-novini-kartinata-na-pechata-za-23-januari-news_717727.html", "text": "    ви представя по традиция краткия преглед на печета за днешния 23 януари (сряда). И да, едва в средата на седмицата сме, а скандалите вече отекват във всички посоки. Елена Йончева, ТЕЛК-овете, неразбориите в коалицията... Има и още!       Изданието пише за отношенията между коалиционните партньори в управлението у нас, като посочва, че ВМРО и \"Атака\" са \"настъпили\" ГЕРБ. Напрежението при \"Обединени патриоти\", разбира се, не е от вчера, но като че ли през последните седмици бяхме свидетели на по-умерени отношения. Сега партията на вицепремиера Красимир Каракачанов иска сериозни мерки срещу ромската престъпност, а Волен Сидеров сякаш се почувства изолиран от управлението заради работата му на народен представител.   Медията обръща внимание на отношенията между САЩ и Северна Корея, като отбелязва, че американският държавен секретар Майк Помпео очаква сериозен напредък по преговорите с Пхенян за ядреното споразумение. Във видеовръзка пред Световния икономически форум в Давос Помпео е подчертал, че отношенията между Вашингтон и Москва пък не са обречени на провал, а напротив - двете световни сили могат да си сътрудничат. Ежедневникът коментира предложението на ВМРО по отношение на възможността да се формират доброволни отряди срещу ромската престъпност. \"Труд\" акцентира върху това, че сред идеите на партията е и полагането на обществено полезен труд, въвеждане на \"Данък лукс\" и преизчисляване на старите пенсии.     Всекидневникът обръща внимание на икономиката на Германия. И по точно става ясно, че ускореният отказ от производството на електроенергия от въглища в страната ще струва на германските енергийни компании до 54 млрд. евро (61 млрд. долара) до 2030 г. За това са предупредили три водещи германски бизнес асоциации. Освен това сумата, изчислена въз основа на проучване на консултантската компания Aurora Energy, ще бъде в резултат на повишените енергийни цени, които ще засегнат отрицателно както компаниите, така и потребителите.  ", "date": "2019.01.23", "title": "Новини или Novini - картината на печата за 23 януари"}
{"url": "https://www.actualno.com/america/zaradi-inata-na-trymp-za-stenata-s-meksiko-fbr-njama-pari-da-plashta-na-informatori-news_717739.html", "text": "  Служители на ФБР се оплакаха, че липсата на финансиране за американското правителство им пречи да плащат на техните информатори и да извършват операции под прикритие, пише БГНЕС.     Разследванията страдат от липсата на пари за пътуване, за да разпитат свидетели или средства за заплащане на преводачи, казват агенти по думите Том О'Конър, президент на Асоциацията на агентите на ФБР (FBIAA).   \"Всеки ден, с който липсата на пари продължава, оперативните пречки, създадени от затварянето, се влошават и увреждат нашата борба с тероризма и контраразузнаването по целия свят\", каза О'Конър, увеличавайки натиска върху Белия дом и Конгреса за прекратяване на сегашната ситуация.\r\nБлокирането на работата на правителството започна на 22 декември, след като президентът предложената от правителството финансова сметка, която не отговаряше на искането му за 5,7 млрд. долара за изграждане на стена на границата между САЩ и Мексико. Оттогава Тръмп и демократите се придържат към позициите си, оставяйки неизвестно докога 800 000 федерални служители и милиони работници по договори ще останат без заплащане.  Повечето от 13 000 специални агенти на ФБР все още трябва да работят, а О'Конър каза, че новият доклад на FBIAA показва, че обучението, разследванията и набирането на хора изпитват сериозни проблеми. Няколко агенти казаха, че ресурсите, които намаляват операциите, правят невъзможно да се плаща на информаторите.\r\n\"Поради невъзможността да плащаме на конфиденциални човешки източници рискуваме ЗАВИНАГИ да загубим и информацията, която те предоставят. Не е ключ за осветление, който можем да включим и изключим\", казва неидентифициран агент.   ", "date": "2019.01.23", "title": "Заради ината на Тръмп за стената с Мексико ФБР няма пари да плаща на информатори"}
{"url": "https://www.actualno.com/sofia/spirat-vodata-v-chast-ot-jk-ovcha-kupel-news_717611.html", "text": "  „Софийска вода” временно ще прекъсне водоснабдяването в някои части на столицата на 23 януари. Това съобщиха от пресцентъра на дружеството.     Във връзка с изграждане на сградно водопроводно отклонение на бул. „Президент Линкълн“ в кв. „Овча купел“ се налага спиране на водоподаването от 10.00 до 22.00 часа на клиентите на „Софийска вода”, живеещи в района на: бул. „Президент Линкълн“, ул. „Централна“, ул. „Братя Прошек“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Петър Димков“ №2 – пред болница „Доверие“; пред бл. 2А.   Във връзка с подмяна на сградно водопроводно отклонение на ул. „Гургулят“ в центъра на града се налага спиране на водоподаването от 09.30 до 19.30 часа на клиентите на „Софийска вода”, живеещи в района на: ул. „Гургулят“, ул. „Княз Борис I“, бул. „Ген. Скобелев“, ул. „Цар Асен“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Гургулят“ ъгъла с ул. „Цар Асен“.\r\nВъв връзка с подмяна на сградно водопроводно отклонение на ул. „Дунавски лебед“ в кв. „Васил Левски“ се налага спиране на водоподаването от 10.00 до 17.00 часа на клиентите на „Софийска вода”, живеещи в района на: ул. „Дунавски лебед“ от ул. „Поп Грую“ до ул. „Станислав Доспевски“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Дунавски лебед“ №24.  Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.   ", "date": "2019.01.23", "title": "Спират водата в част от ж.к. \"Овча купел\""}
{"url": "https://www.actualno.com/society/prognoza-za-vremeto-23-januari-srjada-news_717730.html", "text": "  Днес на много места в страната ще има валежи: в Северозападна България - от дъжд и сняг, в останалите райони предимно от дъжд. Значителни ще са количествата в Рило-Родопската област. Ще духа слаб, след обяд в Източна и Южна България умерен вятър от юг-югоизток, в северозападните райони - от североизток. Минималните температури ще са предимно между минус 1° и 4°; максималните, в по-голямата част от страната, ще са между 6° и 11°, в северозападните райони по-ниски - 2°-5°. През нощта срещу четвъртък валежите ще продължат. Атмосферното налягане е по-ниско от средното за месеца и още ще се понижи. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Евгения Егова.     Над Черноморието ще е облачно, на места с валежи от дъжд. Ще духа умерен югоизточен вятър. Максималните температури ще са 10°-12°. Температурата на морската вода е около 6°. Вълнението на морето е 3 бала.   Над планините ще е облачно. Ще има валежи от сняг, под около 1200 метра - от дъжд. Значителни ще са валежите в Рило-Родопската област. Ще духа умерен до силен вятър от юг-югозапад, който вечерта още ще се усили. Максималната температура на височина 1200 метра - около 3°, на 2000 метра – около минус 2°.\r\nВ четвъртък ще е облачно. Валежите ще обхванат цялата страна и ще се усилят. В северозападните райони и по високите полета на Западна България ще превалява сняг, а в останалата част от страната – дъжд. Ще духа до умерен, в източната половина от страната и временно силен вятър от изток. Минималните температури ще бъдат 0° и 5°, а максималните – предимно между 3° и 8°. В петък и събота, с прекъсвания, валежите ще продължат. На места, главно в Западна България и в Рило-Родопската област ще са значителни. Вятърът ще остане югоизточен и температурите ще са сравнително високи за периода, особено в Източна България. Преобладаващите минимални температури ще бъдат между минус 2° и 3°, а максималните – между 3° и 8°, в Източна България до 10°-11°.  ", "date": "2019.01.23", "title": "Прогноза за времето - 23 януари (сряда)"}
{"url": "https://www.actualno.com/celebrate/sv-apostol-timotej-news_717312.html", "text": "  Градът Листра се намирал в Ликаония, в Мала Азия. В този град се родил Тимотей (Деян. 16:1), който бил обърнат в християнството от св. апостол Павел по време на първото му мисионерско пътешествие. Майка му Евника и баба му Лоида били еврейки, а баща му бил елин. При второто си пътешествие великият апостол на езичниците го обрязал \"заради юдеите, които бяха по ония места\" (Деян. 16:3) и го взел за свой спътник.     От това време нататък Тимотей бил постоянен спътник на св. ап. Павел, който му възлагал важни поръчения. Сведенията, които Тимотей донесъл на своя учител от Солун в Коринт (1Сол. 3:1-3), станали повод за написването на Първото послание до християните в Солун.   Важна роля по отношение на коринтските християни има ап. Тимотей и при третото пътешествие на ап. Павел (1Кор. 4:17, 16:10; Рим.16:21). Заедно с други шест спътници Тимотей придружавал учителя си и до Йерусалим (Деян. 20:4). Тимотей бил заедно със затворения Павел в Рим (Кол. 1:1; Филим. 1; Фил. 1:1), и св. Павел съобщава, че ученикът му преди него бил освободен (Евр.13:23). През последните години на ап. Павел той бил поставен като негов заместник на отговорното апостолско поприще в Ефес (1Тим. 1:3).\r\nСкоро преди смъртта си ап. Павел чувства копнеж да го види и му поръчал да отиде в Рим (2Тим. 4:11), след което Тимотей отново се върнал в Ефес. Евсевий Кесарийски (263-339) в своята \"Църковна история\" го нарича \"първи епископ на Ефес\".  Св. ап. Тимотей бил умъртвен на 22 януари 97 г. от езическа тълпа, защото излязъл пред езическото шествие и го изобличил за безсрамните действия по време на Артемидините тържества.\r\nСветите му мощи са били пренесени от император Констанций (337-361) в Цариград и положени заедно с мощите на св. Лука и св. Андрей Първозвани в храма \"Св. апостоли\". По-късно били отнесени в Италия от кръстоносците.   В канона на новозаветните свещени книги влизат две Павлови послания до св. апостол Тимотей (1Тим., 2Тим.), които принадлежат към неговите \"пастирски послания\". Първото е написано след \"първите окови\" на ап. Павел, а второто малко преди неговата мъченическа смърт в 67 година.     © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.01.23", "title": "Св. апостол Тимотей"}
{"url": "https://www.actualno.com/analysis/sirija-edna-ikonomika-v-svjat-na-geopoliticheski-igri-news_717551.html", "text": "   За последната година се случиха важни събития, които ще бъдат предпоставка за бъдещото икономическо развитие на Сирия, пише анализаторът в коментар за .      Военните победи край и освобождаването на йорданската граница несъмнено ще се отразят положително на икономиката на страната. Напредналата фаза на войната и затихването на голяма част от бойните действия естествено насочват вниманието към предстоящото икономическо възстановяване след войната. Дебатът за икономиката на Сирия ще става все по-актуален.   Ако погледнем картата с териториалния контрол, всички важни за икономиката територии са под контрола на правителството. Изключение прави единствено най-големия петролен басейн – Ал Омар, който се намира източно от Дейр Ез-зор. Някогашното индустриално „сърце“ на Сирия – Алепо бавно се завръща към предишния си ритъм на живот. Големите газови находища и фосфатните мини в централната част на страната вече дават дивиденти за сирийската икономика. Очаква се раздвижване и в туристическия сектор – перлата в сирийската пустиня – древният град Палмира ще бъде отворен за посетители. Курортите по Средиземноморското крайбрежие – Тартус, Банияс, Латакия също очакват раздвижване.\r\nЩо се отнася до участниците в икономическото възстановяване на страната, то предимство несъмнено ще имат основните съюзници, застанали . Освен инвестициите, насочени към енергетиката, Русия планира и изграждането на чисто нов терминал на международното летище в Дамаск. Иранските компании също се целят във възобновяването на разрушената енергийна инфраструктура. Китай неколкократно е заявявал намерението си за участие в следвоенната реконструкция на страната. Не всичко обаче изглежда толкова гладко.  За да се осигури траен икономически растеж, е нужно гарантирането на . Палмира например все още е изложена на заплаха от набези на единични клетки на \"Ислямска държава\". Отварянето на Сирия към Западния свят също е необходимо условие, което на този етап обаче изглежда трудно за реализация. Страната все още се намира под ударите икономически санкции, въведени от администрацията на Барак Обама през 2011 г. Санкциите не позволяват на сирийското правителство да изнася петрол и петролни продукти за САЩ, а инвестициите на американски лица в Сирия са забранени. Въпреки че Доналд Тръмп спази предизборното си обещание за , промяната на санкционната политика спрямо Дамаск едва ли ще претърпи сериозна промяна през следващата година. Единственият начин за затопляне на отношенията със Запада към момента преминава през установяване на дипломатически контакти с по-голямата част от Арабския свят и някои европейски държави. Политическото урегулиране на кризата е друг критично важен елемент, нужен за възстановяването на страната. На този етап процесите в тази област са свързани с нормализацията на отношенията между арабските държави и официалната сирийска власт. През лятото на миналата година Йордания даде знак, че ще зарови томахавката с правителството на Башар Асад. Аман се съгласи да отвори най-големият граничен пункт, който години наред беше блокиран, защото падна под контрола на радикални групировки. Преди войната стокооборотът през този пункт е възлизал на 1 млрд. долара. През него минава много стратегически сухоземен търговски път, който е важен не само за Сирия и Йордания, но и за останалите държави от региона.       Възстановяването на правителствения контрол над столицата Дамаск е не само положителен знак за икономиката, но изпраща и силно политическо послание към . От края на 2018 г. се наблюдава известно затопляне на отношението към Сирия от някои арабски държави като Обединените арабски емирства (ОАЕ) и Бахрейн. На 23 декември топ съветникът на президента Асад Али Мамлюк направи изненадващо посещение в Египет, където се срещна с шефа на египетското разузнаване Аббас Камел. Седмица по-рано президентът на Судан Омар Ал Башир направи първото посещение на страна от Арабската лига в Сирия от 2011 г. насам. Има слухове, че страната може да бъде върната обратно и в Арабската лига. Членството на Сирия там беше замразено през 2012 г. Въпреки че връщането обратно в Арабската лига няма да донесе моментален икономически дивидент, то ще даде силен политически сигнал в посока възстановяване доверието към сирийското правителство. Признаването на легитимността на властта в Дамаск е необходимо условие за поетапното възстановяване на икономическите взаимоотношения на Сирия с останалия свят. Засега стъпките в тази посока се проявяват в отварянето на посолствата на някои от арабските държави в столицата Дамаск. Интересна ще бъде позицията на европейските държави - особено на тези, които преди войната имаха . Франция продължава с агресивната си реторика срещу властта в Дамаск. Президентът Макрон заяви, че няма намерение да изтегля френските войски от страната. Другият голям партньор в Западната коалиция от държави, участващи пряко във военните действия в Сирия, Великобритания не показва, че има намерение да възстановява отношенията си с Асад. Останалите държави в Европа също наблюдават пасивно.\r\nВ медийното пространство се появиха слухове, че Италия има намерение да възстанови дипломатическите си отношения с Дамаск. Едно такова решение не би било изненада, с оглед на факта, че Италия имаше топли отношения със сирийската държава преди избухването на войната. Що се отнася до България, страната ни също имаше добре изградени търговски връзки с Дамаск. Сирия бе един от основните търговски партньори в региона на Близкия изток. По данни на Министерство на икономиката, в периода 2007 - 2010 г. годишният износ на България за Сирия възлиза на над 90 млн. щатски долара. Основните стоки, които нашата държава изнася са нефтени продукти, селскостопанска продукция и селскостопанска техника. За съжаление, началото на войната усложни с Дамаск. Политическите на България и Сирия се влошиха, след като през 2012 г. бе закрита търговско-икономическата служба при посолството на България в Дамаск. Динамиката на събитията в Сирия и оставането на Асад начело на страната означават, че за възстановяване на търговските взаимоотношения ще трябва да се преговаря с неговото правителство. България трудно би започнала този процес самостоятелно. Ето защо е нужно цялостно затопляне на отношенията по оста ЕС-Сирия.\r\nРеалностите Сирия днес изискват енергични действия. За своето икономическо възстановяване Сирия ще има нужда от помощ отвън. Това означава, че държавите и компаниите, които ще инвестират в инфраструктура, транспорт, туризъм, индустрия и енергетика, ще установят трайни позиции в региона. Измеренията са не само икономически, но и политически. В момента Европа има нужда от икономически тласък и настъпване на нови пазари. Икономическото възстановяване на Сирия е чудесна възможност за европейските компании, притежаващи солиден ноу-хау в съответните сфери. Преди войната много от тях имаха позиции в Сирия. Но за да се случи всичко това, се изисква майсторство в икономическата дипломация. Първата стъпка е Брюксел да признае, че Асад победи. Ако европейските ръководители продължат със статичния подход, е много вероятно да загубим възможността за участие в следвоенното възстановяване. Просто поръчките, печалбата и геополитическото влияние ще отидат при конкурентите ни.      ", "date": "2019.01.23", "title": "Сирия - една икономика в свят на геополитически игри"}
{"url": "https://www.actualno.com/politics/kabinetyt-obsyjda-dyrjavnite-koncesii-news_717710.html", "text": "  Кабинетът обсъжда план за държавните концесии. Това предвижда седмичният дневен ред на министрите, които ще проведат редовното си заседание днес (23 януари).     Социалният министър Бисер Петков предлага на вниманието на колегите си обсъждане на стъпки за намаляване на бедността в страната, както и преглед на изпълнението на националната стратегия за бедността за периода 2019 -2020 година.   Сред дневния ред е включено обсъждане на стратегическите обекти и дейности, които са от значение за националната сигурност.\r\nЩе бъде разгледано и предложение за създаване на институт към Софийския университет.  ", "date": "2019.01.23", "title": "Кабинетът обсъжда държавните концесии"}
{"url": "https://www.actualno.com/literature/otkys-ot-posleden-hod-na-dejvid-baldachi-news_717383.html", "text": "  1     Уил Роби се взираше през илюминатора на самолета с ясното съзнание, че следващите двайсет и четири часа могат да се окажат последните в живота му.\r\nОт друга страна обаче, това бе един обикновен работен ден.\r\nМиг след като масивните подсилени колесници докоснаха земята и множеството им колела се завъртяха по пистата, пилотите включиха реверс. Най-големият пътнически самолет в света започна да рулира бавно към отреденото му място за паркиране. Вратите се отвориха – и отпред, и отзад, и на първия, и на втория етаж. Пътниците се отправиха към терминал 5 на лондонското летище „Хийтроу“.  Английското небе бе натежало от сиви облаци, от които се сипеше дъжд. Време, добре познато на всеки жител на Британските острови.\r\nОблечен с елегантен тъмносин костюм и бяла риза, Роби бе сред стотиците пътници, които слязоха от огромния Еърбъс А380 на „Бритиш Еъруейз“, току-що кацнал от Вашингтон.\r\nПолетът не премина особено гладко, тъй като над Атлантика попаднаха в зона на лека турбуленция, но Роби не усети нищо. Летеше в първа класа, където креслото се превръщаше в легло, и прекара в сън по-голямата част от полета.    Той премина паспортната проверка, като уведоми служителя, че целта на посещението му е свързана с преподавателска дейност. Носеше само една малка чанта, затова не му се наложи да се отбива при лентите за багаж. Всичко, от което имаше нужда, вече го очакваше в Лондон. И нищо от това, което му трябваше, не би могло да премине митническата проверка и да се озове на борда на самолета.\r\nИзлезе от летището в седем и половина сутринта местно време.\r\nКачи се в типично лондонско такси, но не черно, а пъстро. Поради натовареното движение и дъждовното време пътуваха до града час и нещо. Шофьорът го остави на посочения адрес близо до Марлебоун Роуд. Не беше хотел, а най-обикновена къща на ъгъла на „Марлебоун“ и Бейкър Стрийт, която не се отличаваше по нищо от околните. Роби въведе кода в електронния панел до входа и бронираната врата се отвори. Той влезе, затвори я и се качи по стълбите.\r\nСмени костюма и ризата с всекидневни дрехи. Отвори стенния сейф в дрешника и извади от там една флашка. Агенцията му използваше облачни услуги, но шефовете му не бяха сигурни, че сайтът не може да бъде хакнат. Всъщност те не се съмняваха, че всеки сайт и всеки компютър могат да бъдат хакнати. Роби извади лаптопа си и пъхна флашката в порта. Въведе няколко команди и на екрана се появи причината за полета му до Лондон.\r\nСтрого секретен документ, който нямаше нищо общо с каквато и да било научна или преподавателска дейност.   Уил Роби прочете информацията на екрана. Тя завършваше с бележка от шефа му, Синия. Истинското му име бе Роджър Уолтън, а прякорът Синия бе продиктуван от високия пост, който заемаше в тяхната агенция. Бележката, написана от него седмица по-рано, бе кратка и делова, както обикновено.\r\nМожеш да се справиш поради една-единствена причина: ти си Уил Роби. Ще се видим, когато и двамата се върнем. Действай!\r\nРоби разбираше, че в тези няколко думи се крие огромно количество подтекст.\r\nАз съм Уил Роби, попаднах в ада и оцелях. Ще оцелея и сега! Вече действам!\r\nЗаличи съдържанието на флашката по начина, по който го правеха в АНС. Ефектът бе равносилен на премазването ѝ с тухла и изгарянето ѝ в огън. Единиците и нулите изчезнаха завинаги, съхранени единствено в паметта на Уил Роби.\r\nТой се изтегна на леглото и впери поглед в тавана.\r\nМисисипи остана далече в миналото.\r\nБаща му остана далече в миналото.\r\nВсичко остана далече в миналото.\r\nОтново бе на мисия и това го радваше, защото всичко в живота му – освен единствено работата – бе толкова объркано.\r\nСтига глупости! Точно тя е твоят живот!\r\nРоби прогони тези мисли, прочиствайки съзнанието си по начина, по който бе прочистил и онази флашка, след което затвори очи. Въпреки че по време на полета си бе починал добре, той се нуждаеше от още сън. И бездруго нямаше работа тази вечер.\r\nСъбуди се привечер и огледа небето. Още беше облачно, но поне не валеше. Хапна в един пъб наблизо и се разходи. Обиколката му го отведе покрай множество сгради и стотици минувачи, които живееха в блажено неведение относно възможността от нови терористични атаки в Лондон. От друга страна, разгласяването на подобна информация би могло да предизвика паника. А правителството не можеше да си го позволи, нали? Неотдавна жителите на града бяха преживели няколко терористични нападения. Управлявани от терористи автомобили бяха връхлетели невинни пешеходци по два моста в центъра. Въпреки това лондончани бяха проявили завиден кураж и спокойствие и бяха продължили да живеят както и преди. В момента обаче се надигаше нова вълна от тероризъм и някой трябваше да я спре.\r\nЗатова бяха изпратили тук Уил Роби.\r\nТой се върна в къщата, проведе няколко разговора по обезопасената телефонна линия, която минаваше през сателит, и получи разрешение да пристъпи към изпълнението на своята мисия. Но както добре знаеше, решенията на висшестоящите бяха променливи като времето в Лондон.\r\nОтмяната на мисията би била равносилна на фалстарт за някой спринтьор. Човекът е застанал на пистата, приклекнал ниско, напрегнал всеки мускул от тялото си, и изведнъж... нищо. Подобни неща се приемаха трудно.\r\nИстинско чудо бе, че никой не бе отменил мисията.\r\nРоби стоя до прозореца два часа. Приличаше на страж на пост, взираше се в мрака и не пропускаше нищо. Къщата бе силно укрепена и наблюдавана денонощно – макар и дискретно – от очи, разположени на друг континент. Въпреки това той следваше желязното си правило, че може да разчита само на себе си и на никой друг. Защото объркаше ли се нещо, щеше да се прости с живота си. Докато очите от другия континент само щяха да регистрират случилото се и да вземат мерки да разчистят кашата. Уил Роби нямаше да има никаква полза от това.\r\nТой погледна телефона си. Онзи сателит високо в небето му съобщи, че все още има зелена светлина.\r\nНе след дълго Биг Бен удари полунощ. Добре позната мелодия за повечето британци, която им действаше успокояващо. За Уил Роби тя възвести началото на работния ден.\r\nТой облече изработен по поръчка водоустойчив гащеризон като на състезател по мотоциклетизъм и излезе през задната врата. Отключи гаража и яхна оставения там черен мотор „Дукати Диавел“. Сложи си каската, форсира двигателя и буквално излетя от гаража. Големият двигател с обем от хиляда и двеста кубика можеше да достигне девет хиляди и петстотин оборота в минута. Горивната система – инжекцион, разработен от „Бош“ – работеше с максимално натоварване.\r\nТози мотор бе доста скъпа играчка, която с всички екстри струваше почти двайсет хиляди. Но тази вечер той бе най-обикновено превозно средство, с което Уил Роби да отиде на работа.\r\nНасочи се на северозапад. Мощната машина хвърчеше по опустелите улици. Не след дълго се появи целта му. Всъщност първата от целите му тази вечер. Уил Роби зави в една пряка и бързо намали.\r\nИзключи мотора, слезе от него и използва лост, скрит зад кофа за боклук, за да повдигне капака на една улична шахта. Това беше цел №1. Използва металните скоби, забити в стените на шахтата, за да слезе трийсетина метра под нивото на улицата.\r\nНе свали каската, но имаше основателна причина. Натисна едно копче в задната ѝ част и тя се превърна в свръхмодерен уред за нощно виждане, подобен на онези, които използваха пилотите на американските изтребители. Той освети ярко тъмния подземен тунел. В момента учените разработваха контактни лещи с тънък слой графен, разположен между два слоя стъкло, които да заменят обемистите уреди за нощно виждане. Но тъй като не бяха постигнали задоволителен процент осветеност, поне за момента, Уил Роби трябваше да използва каската, за да се ориентира в мрака.\r\nВисоките технологии в полза на умението да убиваш.\r\nНе че противниците му бяха с шестзарядни револвери и оптика от Втората световна война.\r\nУил Роби погледна часовника си. Изпреварваше графика с една минута. Забави крачка. В неговата професия избързването беше недостатък.\r\nТой беше на четиресет и една, висок метър осемдесет и пет, тежеше малко над осемдесет килограма и беше в отлична форма, защото работата му го изискваше. Физическата му издръжливост и поносимостта му към болката бяха изключително високи. Отново защото работата му го изискваше. Беше избран за нея, тъй като вече отговаряше на основния набор от изисквания – на първо място здраво тяло и здрава психика; освен това не се страхуваше от нищо. С течение на времето въпросният основен набор бе превърнал Уил Роби в напълно ново същество, притежаващо широк спектър от умения, които обикновените хора дори не подозираха, че съществуват, какво оставаше да се опитат да ги развият.\r\nИмаше дни, когато Роби трудно различаваше къде у него свършва машината и къде започва човекът. Ако човекът изобщо бе тук. В Мисисипи той се бе проявил, но сега като че ли бе минал на заден план. Може би завинаги.\r\nЛицето му бе слабо и обветрено, очите – разположени дълбоко и винаги нащрек. Косата му бе късо подстригана. Цялото му тяло бе покрито със стари рани и белези, всеки от тях разказващ история, която едва не бе завършила трагично и която Уил Роби предпочиташе да забрави.\r\nДокато вървеше, той правеше бавни кръгови движения с дясната си ръка. Хирурзите бяха свършили добра работа – бяха съединили разкъсаните сухожилия и бяха „спретнали“ ръката му отново, както се изразяваха британците. Увериха го, че всичко ще бъде както преди, ако не на сто, то поне на деветдесет и девет процента. Което беше добре. Но не достатъчно добре в света на Уил Роби.\r\nБуквално ме сглобиха отново. Дали съм толкова добър, колкото бях? Или съм леко влошена версия на предишния Уил Роби?\r\nТази вечер той щеше да открие дали липсващият един процент ще наклони везните в полза на успешното завършване на мисията или на превръщането му в труп.\r\nЦел №2 се намираше право пред него.\r\nАко дукатито го бе докарало до цел №1, това, което се намираше пред него, щеше да го върне обратно.\r\nЖив.\r\nТой извади ключ и отвори вратата, монтирана в стената на тунела, по който вървеше. Озова се в малък склад, в който облече свръхмодерна бронежилетка тип „телесна броня“ и се въоръжи с малък арсенал.\r\nОсновното му оръжие бе автомат „Хеклер и Кох“ с трийсет патрона калибър .45. Провери всичките му части и го преметна през рамо. Пъхна още два пълнителя в дълбоките джобове на гащеризона, пришити именно с тази цел. Уил Роби смяташе, че не успее ли да свърши работата с деветдесет патрона, просто не заслужава да се измъкне жив. За всеки случай обаче разполагаше с два полуавтоматични пистолета М11. Патроните бяха десетмилиметрови, а лазерният мерник, монтиран под цевта, гарантираше, че куршумите ще попаднат там, където сочи малката червена точка. Уил Роби сложи двата кобура от лявата страна на кръста си, за да може при необходимост да ги измъкне с дясната си ръка. Макар че, ако се наложеше, можеше да стреля и с лявата.\r\nЗакачи на колана си и немски боен нож КМ2000 и добави към него две шокови гранати М84. После затвори вратата след себе си и тръгна.\r\nЦел №3 се намираше на няколкостотин метра.\r\nМного скоро Уил Роби щеше да разбере дали ще доживее да види още един изгрев на слънцето.\r\n2\r\n„Оксфорд Съркъс“.\r\nЕдна от най-натоварените станции на лондонското метро, която си оспорваше първото място с „Уотърлу“ и „Кингс Крос“. Намираше се в елитен квартал на Лондон със скъпи бутици и луксозни сгради. Метрото превозваше близо милиард и половина пътници годишно и сто милиона от тях преминаваха през „Оксфорд Съркъс“.\r\nЛондонското метро бе преживяло терористични атаки на 7 юли 2005 г., когато джихадисти се бяха взривили в три различни влака. Четвъртата бомба бе избухнала в автобус на градския транспорт. Общият брой на жертвите беше петдесет и двама души.\r\nВзривните устройства, използвани в този трагичен ден, бяха мощни, но несравнимо по-слаби от планираните в момента. В центъра на всичко това бе една кобалтова бомба, каквато никога не бе детонирана до този момент. Бе термоядрена, с мощно радиационно излъчване, и можеше да направи даден район необитаем за сто и повече години.\r\nЗа щастие, създаването ѝ бе изключително трудно. Но за съжаление, не беше невъзможно. И за още по-голямо съжаление, в момента една такава бомба се намираше в Лондон.\r\nПредавателят в каската на Роби започна да му изпраща информация. Крайната му цел го очакваше. Докато крачеше към нея, Уил Роби завинти заглушител на цевта на автомата, след което направи същото и с двата пистолета. Тази вечер трябваше да действа безшумно. Доколкото беше възможно.\r\nТой прибра пистолетите в кобурите и докосна гърдите си. Онова, което се намираше под гащеризона, можеше да спаси живота му тази нощ. Същата броня носеше и на двете си бедра. Под нея се намираха феморалните артерии, два масивни кръвоносни съда. Всяко разкъсване на някоя от тях бе равносилно на смърт. Почти никой не можеше да оцелее след пробиване на феморалната артерия.\r\nЧетирима души бяха загубили живота си, за да съберат разузнавателната информация, достигнала до американските служби и довела до тази мисия. Американците бяха споделили наученото с британците, които бяха сред най-близките им съюзници, независимо кой управляваше в дадения момент. Тази здрава връзка бе създадена скоро след като „червените куртки“, както бяха известни английските войници през ХІХ в., бяха опожарили Вашингтон и Белия дом. Това показваше, че силното приятелство може да покълне и да разцъфти дори на неплодородна до момента почва. Според получената информация терористичният акт в Лондон трябваше да бъде репетиция за онова, което щеше да последва в Съединените щати.\r\nКакто производителите изпробваха създадените от тях продукти, преди да ги пуснат на пазара, така и терористите се опитваха да усъвършенстват своите методи.\r\nЗатова в момента Роби вървеше на трийсет метра под земята.\r\nКрайната му цел не беше друга улица, а мазе. От четиримата загинали в хода на операцията третият бе пожертвал живота си, за да подмами мишената да остане в тази сграда. Разположена на слабо населена улица в покрайнините на Лондон, въпросната сграда бе служила като конспиративна квартира и оперативен център по време на Втората световна война. Тогава военните бяха добавили тунел за бягство и бомбоубежище. Но през последните седем десетилетия бетонният под в мазето бе покрит с дъски, които бяха скрили входа към тунела. И всички бяха забравили за него.\r\nСега обаче входът към тунела не беше скрит.\r\nЛондон беше стар град и никой не знаеше всички проходи, коридори и лабиринти, които лежаха под него, нито разбираше как са свързани помежду си. Тунелите, които минаваха под това мазе, пресичаха градската канализация и отвеждаха до складово помещение. За да се стигне до него, беше достатъчно да се пробие една не особено дебела бетонна стена. Бомбата щеше да бъде поставена там и взривена в най-натовареното време на деня, когато през станция „Оксфорд Съркъс“ минаваха по сто хиляди души на час, а горе, на повърхността, се намираха други сто хиляди пешеходци и автомобили. Взривът щеше да разруши много сгради и да порази над два милиона души.\r\nЦентърът на Лондон щеше да стане непригоден за живот през следващите сто-двеста години.\r\nАма че репетиция, помисли си Роби.\r\nНе искаше да стане свидетел на онова, което терористите се готвеха да направят на американска земя.\r\nТерористичната клетка, която Уил Роби трябваше да ликвидира тази нощ, възнамеряваше да използва тунела за своите цели. А той възнамеряваше да го използва, за да им попречи да ги осъществят.\r\nПричините, поради които властите бяха изпратили един човек, а не цяла армия от полицаи и командоси, които да щурмуват гнездото на терористите, бяха твърде сложни на пръв поглед, но и лесно разбираеми.\r\nЩеше да настъпи паника. Придвижването на военни части не можеше да остане незабелязано. Светът не биваше да узнае какво планират терористите, защото това щеше да предизвика такъв хаос, че те да потрият доволно ръце. Затова големите шефове бяха изпратили Роби да ги ликвидира. Сам.\r\nБританците имаха хора с опит в специалните операции, които биха могли да осъществят тази мисия. Но същите тези големи шефове бяха решили, че е най-добре да възложат операцията на чужденец. Така по-лесно можеха да отрекат участието си в нея, ако нещо се объркаше.\r\nВъпреки това нищо не бе оставено на случайността. Цялата сграда бе обкръжена от добре скрита армия. Провалеше ли се Роби, тя нямаше да се поколебае да щурмува, без да дава пет пари за евентуалната паника.\r\nОт двете страни на сградата мишена имаше къщи. Обитателите им бяха възпрепятствани да се завърнат по домовете си тази вечер, което осигуряваше на Роби известна свобода на действие и повишаваше шансовете случилото се да не попадне в сутрешните новини.\r\nКоето обясняваше заглушителите на автомата и двата пистолета.\r\nУил Роби се изкачи по стоманените скоби, които водеха към капака в мазето. Макар хората в сградата да нямаха представа, че мисията им е била компрометирана, те бяха предприели стандартните предохранителни мерки. Капакът бе здраво заключен и свързан с охранителната система. Но Роби използва три различни инструмента, с които бе снабден предварително, и капакът вече не беше нито заключен, нито свързан с алармата.\r\nУил Роби получи още едно съобщение по предавателя в каската.\r\n–\tВе-едно.\r\nТова беше същият код, използван в авиацията. Там „Ве-едно“ обозначаваше достигнатата от самолета скорост, при която излитането не можеше да бъде прекратено. Нямаше връщане назад.\r\nРоби потвърди, че е чул командата, и изключи предавателя. От този момент нататък приказките бяха излишни – време беше за действие, в резултат на което или той, или противниците му щяха да загинат.\r\nКаската му имаше вградена безжична камера, така че хората, които го ръководеха от разстояние, да виждат абсолютно всичко. Те щяха да видят или как Роби печели схватката, или как куршумите летят към обектива.\r\nСтиснал здраво пистолет в дясната си ръка, той отвори капака на мазето и се огледа.\r\nНищо.\r\nКачи се горе и постави капака на мястото му. Мазето се оказа съвсем обикновено, каквото би могло да се очаква в стара и занемарена къща в краен квартал. Беше потънало в мръсотия и вмирисано на мухъл.\r\nИ все пак в него имаше нещо интересно. В далечния ъгъл стоеше метален контейнер с дължина около метър и осемдесет. Роби се прокрадна към него, приклекна, извади някакъв инструмент и го прекара над контейнера. Погледна циферблата.\r\nДанните потвърждаваха, че това е кобалтова бомба. Но не беше активирана. Щяха да го направят едва след като я оставеха на станция „Оксфорд Съркъс“.\r\nРоби разбра и още нещо – че няма да позволи на терористите да стигнат до бомбата.\r\nПрибра пистолета и извади автомата. Изправи се и се насочи към дървената стълба. От получената информация знаеше, че четвъртото стъпало проскърцва, затова от третото стъпи направо на петото.\r\nВ къщата имаше седемнайсет души освен него. Целта му бе да убие шестнайсет от тях.\r\nПревключвателят за режима на стрелба бе настроен на два изстрела. Един точен изстрел бе напълно достатъчен, за да убие човек, но Роби предпочиташе да се подсигури.\r\nВратата за мазето бе открехната. Той надзърна в кухнята. Край масата седяха двама души и пиеха кафе. Очевидно се нуждаеха от стимулираща напитка в този късен час.\r\nПогледна часовника си.\r\nСекундната стрелка наближаваше дванайсет.\r\nЧетири... три... две...\r\nВ уречения миг осветлението в къщата угасна.\r\nРоби видя как двамата мъже скачат от столовете и замръзват на място. А после ги видя как падат в резултат на куршумите, забили се в гърдите им.\r\nМинус двама, оставаха четиринайсет.\r\nТой прекоси кухнята за три секунди и излезе в коридора. Превключи на автоматична стрелба. Причината да го направи бе склонността на хората да се скупчват по-близо един до друг в мрака.\r\nПо тесния коридор вървяха трима мъже, и тримата с пистолети в ръцете. Откриха огън.\r\nРоби натисна спусъка на автомата. След две секунди и двайсет и шест куршума на пода в този скромен на вид дом лежаха още трима души. Отражателят изхвърли празните гилзи на пода, където те изтракаха като метални перли от скъсана огърлица.\r\nМинус пет, оставаха единайсет.\r\nРоби извади пълнителя, постави нов и се претърколи надясно, тъй като някой откри огън по него. Забеляза две глави през уреда си за нощно виждане. Изпразни в тях половината пълнител.\r\nМинус седем, оставаха девет.\r\nОще двама се появиха на стълбищната площадка и откриха огън по него. Те също разполагаха с уреди за нощно виждане, което намаляваше тактическото му предимство. Затова Уил Роби извади шокова граната, издърпа шплента, хвърли я нагоре и извърна поглед.\r\nЯрката светлина не го заслепи, нито пък силният шум го парализира, тъй като каската го предпази от тях. Това обаче не се отнасяше за двамата мъже на стълбите. Единият се претърколи и се свлече на долния етаж. Последва замах с ножа КМ2000, който преряза две жизненоважни артерии. И втори замах за всеки случай.\r\nРоби прибра окървавения нож в калъфа му.\r\nМинус осем, оставаха още толкова.\r\nДругият стрелец се надигна бавно, но си личеше, че е зашеметен. Не успя да се изправи, падна назад и остана да лежи в безсъзнание. Това спаси живота му.\r\nТова и другите двама, нападнали Роби отдясно и отляво.\r\nТой извади двата пистолета. Стисна по един във всяка ръка. Прицели се едновременно, натисна спусъците и изстреля по десет куршума, насочени отгоре надолу, от гърдите към бедрата. В резултат на това изстрелите му описаха огнени арки с радиус от три метра. Смъртоносна зона на обстрел с максимална ефективност.\r\nДебалансираните куршуми разкъсаха плътта на двамата терористи. Последваха глухи тупвания на трупове върху килима.\r\nМинус десет, оставаха шестима.\r\nИ тъй като вече всички в къщата бяха известени за присъствието му, Уил Роби обсипа стълбите с куршуми, докато не изпразни и втория пълнител на автомата. Тогава хукна нагоре и презареди пистолетите.\r\nКуршум, изстрелян от втория етаж, се заби в корема му. Течната броня се втвърди за милисекунда, спря куршума и го лиши от кинетичната му енергия, която преразпредели по цялата площ на бронежилетката. Миг по-късно тя изгуби своята твърдост и отново стана гъвкава. Роби нямаше представа кой е измислил това нещо, но ако оцелееше тази нощ, щеше да го открие и да го черпи едно питие.\r\nХвърли по стрелеца втората шокова граната, след което го простреля веднъж в коляното, за да го обездвижи, а после и в главата.\r\nМинус единайсет, оставаха петима.\r\nУил Роби се добра до горния етаж, прибра пистолетите в кобурите и постави последния пълнител на автомата. В следващия миг някой го връхлетя отстрани. Двамата се затъркаляха надолу по стълбите. Нападателят му държеше нож, с който замахна към бедрото му. Течната броня отново се стегна и острието не можа дори да одраска кожата.\r\nДясната ръка на Роби стисна като менгеме дланта с ножа. Завъртя се настрани, за да се окаже отгоре, когато стигнат партера. Мъжът под него бе зашеметен от падането, но само за миг.\r\nДори този миг се оказа прекалено дълъг, за да оцелее. Роби бе използвал ножа на нападателя, за да пререже гърлото му. Бликналата артериална кръв опръска каската му.\r\nНадяваше се който и да наблюдава сцената, да остане доволен от представлението. Защото той определено не се забавляваше.\r\nМинус дванайсет, оставаха четирима.\r\nУил Роби се надигна и претърколи встрани, тъй като някой, застанал на горния етаж, изстреля автоматен откос. Разхвърчаха се трески от дървения парапет и парчета от мазилката, а няколко стъпала буквално експлодираха. Благодарение на уреда за нощно виждане установи откъде идва огънят. Вместо да атакува нагоре по стълбите, той хукна наляво, където горните стъпала оставаха скрити от стената на долния етаж.\r\nНасочи автомата под ъгъл от четиресет и пет градуса нагоре и малко наляво. Натисна спусъка и изпразни половината пълнител. Куршумите пронизаха евтиния гипсокартон. Роби преброи до три и видя тялото на стрелеца да се търкаля надолу по стълбите и да пада върху онзи с прерязаното гърло. За да е сигурен, че е мъртъв, Роби го простреля с пистолет в челото.\r\nМинус тринайсет, оставаха трима.\r\nТези трима се намираха на горния етаж. Сега играта се превърна в тактическо надлъгване. Нещо като партия шах, но с автомати и военни стратегии вместо фигурки на черно-бялата дъска.\r\nВрагът заемаше по-висока позиция, а Роби – по-ниска. За да атакува, той трябваше да премине през тесен участък, в който противникът можеше да концентрира огъня си, а Роби не биваше да разчита на течната броня да го отърве невредим. Искаше той да заеме високата позиция и когато погледна наляво, откри начин да го постигне.\r\nОтвори прозореца, изскочи навън и видя стоманени скоби в неравната тухлена стена. При предишните си мисии се бе катерил по стръмни, почти гладки скали, затова нямаше никакъв проблем да се изкачи до втория етаж.\r\nПрозорецът се намираше точно над главата му. Бе запомнил отлично разположението на помещението в къщата, затова знаеше къде ще се озове. Отдели три секунди, за да обмисли ситуацията – това бе интервалът от време, който можеше да си позволи за размисъл по време на подобна операция.\r\nХвана се за перваза с една ръка и отвори прозореца с ножа си. Промуши се в отвора, претърколи се и зае позиция за стрелба.\r\nСлед като вече си бе осигурил тактическо предимство, Уил Роби изскочи в коридора и видя един мъж да наднича предпазливо над перилата, без да има и най-малката представа, че задният му фланг е напълно оголен.\r\nДва изстрела с пистолет в гърба сложиха край на живота му.\r\nМинус четиринайсет, оставаха двама.\r\nСледващият се появи от една стая надолу по коридора. Държеше в ръка същото оръжие като Роби.\r\nАвтомат срещу автомат.   Не съвсем. Не само хардуерът играеше роля. Оръжието си оставаше оръжие. Сходните оръжия действаха по сходен начин. Важен беше софтуерът, в случая стрелецът.\r\nРоби връхлетя в една съседна стая в мига, в който автоматът на противника му се насочи към него. Той стисна своя „Хеклер и Кох“ в дясната си ръка, като се увери, че превключвателят е в режим на автоматична стрелба. Единствената уязвима част от Уил Роби бе ръката с оръжието. Използва долната част на рамката на вратата като опора, защото автоматите имаха откат, който се усещаше особено силно, когато прикладът не е опрян здраво в рамото. Това можеше да навреди на точността, но Роби имаше по-важни грижи.\r\nДвата автомата стреляха едновременно. Автоматът на противника му откъсна парче полимер от приклада на Роби.\r\nАвтоматът на Роби пръсна главата на противника му.\r\nРоби захвърли оръжието си, тъй като патроните му бяха свършили.\r\nМинус петнайсет, оставаше един.   Но какъв се оказа този един!\r\nОт спалнята надолу по коридора се появи млада жена. В ръката си не държеше оръжие... поне в обичайния смисъл на думата.\r\nПръстите ѝ стискаха детонатора, свързан с елека, който бе облякла. Към него бяха привързани шест пакета пластичен експлозив „Семтекс“, свързани помежду си. Достатъчно, за да сринат до основи къщата, да убият и двама им и вероятно да спукат обвивката на кобалтовата бомба, да облъчат с радиация целия квартал и да го направят необитаем поне до двайсет и втори век.\r\nРоби мигом оцени ситуацията. Жената срещу него бе крайният вариант на терористите.\r\nТя му се усмихна.\r\nТой не отвърна на усмивката ѝ. Окървавеният му нож КМ2000 полетя във въздуха. И преди да се забие в стената, сряза кабела между детонатора и пластичния експлозив.   Жената погледна първо безполезния бутон, а после Роби. Изкрещя и посегна към елека с експлозивите.\r\nРоби не я изчака да открие друг начин да взриви елека бомба. Простреля я в главата и тя се свлече на пода, обгърната от неексплодиралите пакети „Семтекс“.\r\nМинус шестнайсет.\r\nОставаха... нула.\r\nМисията завършена. Навън го очакваше изгревът.\r\nОказа се, че и деветдесет и девет процента могат да бъдат достатъчни.", "date": "2019.01.23", "title": "Откъс от \"Последен ход\" на Дейвид Балдачи"}
{"url": "https://www.actualno.com/politics/spornijat-zakon-za-gorivata-vliza-v-plenarna-zala-news_717709.html", "text": "  Предложението за промени в Закона за административното регулиране на икономическите дейности, свързани с нефт и продукти от нефтен произход, придобил популярност като законът за горивата, влиза за първо четене в пленарна зала, предаде БГНЕС.     Превърналият се в спорен законопроект е заложен като точка първа от дневния ред на заседанието на парламента в сряда. Инициатор на промените в Министерски съвет, а те предвиждат направените през лятото на 2018 г. изменения да влязат в сила на 1 юли тази година, вместо на 28 януари.   Собствениците на малки бензиностанции обаче остават в стачна готовност и настоявайки за отлагането на закона, продължават да изразяват мнение, че той ще доведе до фалити и в никакъв случай няма да успее да се пребори със сивата икономика. Те настояват още да бъдат поканени за участие в работна комисия, която да прецизира текстовете.\r\nСпоред протестиращите законът е лобистки и обслужва интересите на големите играчи на пазара на горива. Към недоволните се присъединиха и различни представители на браншовите организации на миннодобивната индустрия и металургията, както и от строителите. Оплакването на всички е едно – законът е твърде рестриктивен.  В рамките на пленарното заседание депутатите ще дебатират и върху промени в Закона за личните данни, предвиждащи разширяване на задачите и правомощията на Комисията за защита на личните данни, като единствен надзорен орган в България.", "date": "2019.01.23", "title": "Спорният закон за горивата влиза в пленарна зала"}
{"url": "https://www.actualno.com/vraza/oshte-dve-golemi-investicii-vyv-vraca-prez-2019-news_717733.html", "text": "  Голяма автомобилна компания се готви да инвестира във Враца, съобщи на сайта си кметът на града Калин Каменов. Добрата новина бе потвърдена от министъра на икономиката Емил Караниколов в предаването на бTV “Лице в Лице”. Кметът подчерта,че тези планове са отнели близо година на местната управа и са били подкрепени от правителството на ГЕРБ.     Инвеститорите ще пристигнат след седмица, за да бъдат договорени последните детайли и сроковете за реализация. Новият инвеститор е компания от автомобилния бизнес и ще произвежда гумени елементи за коли, като обещава да разкрие близо 1000 нови работни места. Кметът Каменов уточни, че по време на преговорите е  договорено достойно заплащане на труда. Идеята на местното ръководство е по този начин да се даде шанс за препитание на хората, които са напуснали Враца поради безработицата и да се назначат на работа хора, които са трайно безработни.   В последните дни на 2018 г. врачани получиха като коледен подарък новината, че немската фирма \"МД Електроник\" се готви да открие автомобилен завод и ще инвестира 22 млн. лв. във Враца. Предприятието ще произвежда  автомобилни кабели за над 40 марки автомобили. Немската компания получи инвеститорски сертификат за проекта си, а Общинският съвет на града одобри продажбата на 83 дка терен, на който ще бъде изградена фабриката. Компанията се ангажира да наеме първоначално 300 работници, а по-късно броят им може да нарасне до 1000.\r\n\"Освен тези два големи завода, още поне две по-малки предприятия с по100-200 работни места ще започнат да се изграждат тази година във Враца. С това смятам, че изпълнихме огромна част от ангажимента си в сектора на икономиката\" каза кметът Калин Каменов и допълни: \"Сега топ приоритетът пред мен и екипа ми е, да моделираме образованието в града и целия регион, за да бъде максимално адаптирано към новата стопанска действителност. Не съм се отказал и продължавам да полагам усилия за привличане на филиал на висше училище в сферата на информационните технологии и електрониката. Надявам се скоро да имаме положително развитие и в тази посока\".  Кметът изрази надежда, че ще има развитие и на проекта за нова Индустриална зона във Враца.   ", "date": "2019.01.23", "title": "Още две големи инвестиции във Враца през 2019  "}
{"url": "https://www.actualno.com/society/harchim-edva-po-13-leva-za-psihichnobolen-u-nas-news_717704.html", "text": "  Световната здравна организация (СЗО) публикува данните на редица показатели в сферата на психиатричната помощ за страни от цял свят. показват за пореден път, че ситуацията в тази сфера е в , но според специалистите подобна информация излиза от 20 години поне и никой не се трогва, разказва кореспондентът на .     Едва 2.7% от бюджета за здравеопазване у нас се отделят за психиатрично лечение. Парите са малко, така че за пациент се харчат по 12.94 лв. 2924 психиатри у нас практикуват професията си, а така на 100 000 души население се падат по 7.   Детските психиатри у нас са само 22, там пропорцията към 100 000 деца дори не стига и за половин психиатър. У нас има 12 психиатрични болници, 22 психиатрични отделения към многопрофилни болници, две научно-изследователски звена, 128 резидентни домове за хора с психиатрични проблеми, от които две за деца и възрастни. На 100 000 души население има около 18% медицински сестри, подготвени да работят в тази сфера, около двама психолози, почти един социален работник и \"други работници в тази сфера\"- 12.73%.\r\nПоследните данни впрочем говорят много за запознатите с темата, доколкото в други страни точно тези категории професионалисти са решаващи при възстановяването на психиатрично болните и тяхната ресоциализация. И макар ситуацията да дава все така лоша тенденция към влошаване у нас в последните десетилетия, интересното е, че тя не винаги е била такава.  В България има пример на болница, която преди 50 години е осъществила не само модерните идеи в психиатрията навремето си, но за която в момента може само да се мечтае. Това, което е било, вече го няма, а опитите да бъде възстановено, удрят на камък. Става дума за Държавна психиатрична болница \"Д-р Георги Кисьов\" в Раднево. Разказва д-р Иван Добринов, завеждащ отделението за зависимости там: \"Тъжно е, че историята на лечебните програми за зависими в България тъне в праха и на боклука. Отношението към хората с психични проблеми доста се е променило, при това в негативна посока. Стигма винаги е имало. Преди години тенденцията е била те да се изолират в болници в затънтени места, за да не се движат сред останалите хора. В повечето здравни заведения условията са били сравнително добри: имало е достатъчно персонал, храна, отопление и т.н.       Психиатричната болница в Раднево е малко по-особен случай. В началото тя по нищо не се е различавала от останалите медицински заведения: болните са прекарвали повечето си време по леглата в затворените отделения. При хубаво време са ги разхождали по двора. Акцентът е бил върху изолацията и медикаментозното лечение, доколкото това е било възможно при ограничения брой лекарства по онова време. Коренна промяна е настъпила след назначаването на д-р Георги Кисьов за главен лекар. Той е имал възможността да учи в Чехословакия и да се запознае с един много по-прогресивен терапевтичен модел. Съчетанието от професионална компетентност, ангажираност, борбеност и непоколебимост са му дали възможността да промени облика на здравното заведение. Днес подобен подход се нарича системен. Болницата е създадена през 1956 г. През 1964 г. е обособено първото самостоятелно противоалкохолно отделение с 50 легла, а през 1968 г. то е разширено за 80 болни. Инициативата за изграждането му е на д-р Георги Кисьов и д-р Васил Пеев. През есента на 1980 г. е завършена и сградата на сегашното Шесто мъжко отделение със 70 легла и затворен профил за пациенти в тежко състояние. Построен е и филиал, който функционира на принципа на защитените жилища. Персоналът още по онова време въвежда комбинация от медикаментозни и психотерапевтични методи, популяризира разбирането на зависимостта като болест. През април 1964 г. в болницата е учреден „Клуб на стремящите се към трезвеност - първият социотерапевтичен клуб за зависими, създаден в България. През 1968 г. той става основа за създаване на терапевтичните общества в болницата. Въведена е система за позитивни и негативни санкции, наречена „Точков лимитен метод”. Използвани са и различни други поведенчески методи, например връчване на грамоти на алкохолно болни с трезвеност 1, 3, 5 и над 10 години. Започната е и семейна групова психотерапия. Пациентите са включвани активно в трудотерапия, спорт и арттерапия.      Пробив е било създаването на терапевтична среда – „мильотерапия”. Така животът им в болницата е бил максимално пълноценен. Имало е известна степен на институционализация поради лошото отношение на обществото, но пък се е достигало до пълноценно функциониране на болните. Призивът в онези години - и в преносен, и в буквален смисъл - е бил: \"Да свалим оградата!\".\r\n40 години безхаберие на управляващите води до точно обратния процес: оградата е окрадена и външни хора плячкосват базата. Болните остават да тънат в мизерия. За и дума не може да става. След изписване, пациентите се изхвърлят извън здравните заведения без никаква подкрепа и идея как ще се справят. Повечето от тези увредени хора скитат по кофите за боклук, спят навън, тормозят близките си и деградират физически, психически и социално. Сега пак има стигма, но без институционализация. Болните бързо рецидивират.\r\nДеинституционализацията би имала смисъл, ако се изгради функционираща система, която да предложи алтернатива: възможност да се достигне оптимално самостоятелно функциониране на хронично болните в общността. Такова нещо засега няма и освен високопарни приказки и тонове изписана хартия, нищо интересно не се е случило. е унищожена, а нова няма. Това е за сметка на цялото ни общество, най-вече на болните и техните семейства. Системата предполага наличието на етапно лечение: на спешна психиатрична помощ, на затворени стационари за овладяване на острите състояния, на дългосрочна психосоциална рехабилитация за няколко месеца, на програми за ресоциализация в общността, на превантивни и на фамилни служби. Всички тези елементи би следвало да работят координирано в пълен синхрон. Засега това си остава само мечта.\r\nВ повечето държави има ясна политика по въпроса. Институциите изграждат ефективни терапевтични структури и подпомагат усилията за възстановяване на хората с психични разстройства. При нас пак всичко е наопаки. От 2000 г. се говори за реформа, но тя така и не се случва. Пишат се национални стратегии, планове, стандарти. Когато срокът на съответния документ изтече без всякакви резултати, той просто се пренаписва за нов период. Теоретичните насоки са ясни, но няма никакви конкретни действия за промяна.   За всичко това разказва в документалния си филм \"Това ни вълнува\" Борислав Балевски. е сниман през 1982 г. и е дипломна работа във ВИТИЗ.", "date": "2019.01.23", "title": "Харчим едва по 13 лева за психичноболен у нас "}
{"url": "https://www.actualno.com/crime/mvr-razsledva-krajba-na-tok-i-dali-vilni-selishta-na-vdovicata-na-baj-mile-ne-sa-zameseni-news_717736.html", "text": "  Правоохранителните органи разследват дали вилни селища в Боровец, собственост на вдовицата на Милчо Бонев-Бай Миле, крадат ток. Собственост на вдовицата Силвия Панагонова \"Мура\", \"Бреза\", \"Ягода\" и \"Малина\", в които има 68 луксозни бунгала с всички екстри, пише в. \" \".     В събота (19 януари) полицаи от Самоков и служители на ЧЕЗ са правили мащабни проверки за незаконно присъединяване към ел. мрежата. \"Разкрити са манипулирани измервателни уреди в трафопост високо напрежение, захранващ с електрическа енергия две вилни селища в курорта Боровец. По този начин консумираната електроенергия е била отчитана съответно с 80 и 84% по-малко\", пише в официалното съобщение на МВР по случая. Съобщението се отнася до \"Ягода\" и \"Малина\", на които управител е синът на Бай Миле Милчо Бонев-младши, Силвия Панагонова е в управителния съвет, а акциите са собственост на нейни фирми.   \"Имаше проверка, но този трафопост е на ЧЕЗ, той е заключен и ние нямаме достъп до него. Купуваме си електроенергия от посредник. Само получихме протоколите от проверката. Съдействаме на полицията за разследването. Нямаме нищо общо с манипулация на измервателни уреди\", казва управителят на вилните селища. Той е категоричен, че фирмата е изрядна във всяко отношение, плаща данъци и никога не е замесвана в незаконни дейности. Адвокат на дружеството заяви, че служители на фирмата не са допуснати по време на проверката.\r\nЗасега разследването е срещу неизвестен извършител, а максималното наказание е 5 години затвор и глоба до 15 000 лева (чл. 234в от Наказателния кодекс).  Бай Миле беше един от основателите на СИК. През август 2004 година маскирани и въоръжени мъже нахлуха в ресторант \"Славия\", където Милчо Бонев и бодигардовете му обядваха. Той, заедно с още четирима свои бодиградове и още един човек загинаха, буквално разстреляни, след като са били принудени да легнат, защото са мислели нападателите за полицаи. За убийството бяха задържани четирима мъже, сочени за близки на братя Маргини, но всички бяха оправдани.", "date": "2019.01.23", "title": "МВР разследва кражба на ток и дали вилни селища на вдовицата на Бай Миле не са замесени"}
{"url": "https://www.actualno.com/business/promjana-v-ofertite-za-gaz-ot-turski-potok-prez-bylgarija-veche-ima-po-niska-cena-news_717735.html", "text": "  Държавната компания \"Булгартрансгаз\" намали цената за резервиране на 90% от капацитета на газопроводите, по които ще се транспортира газът от \"Турски поток\", след като първата фаза от пазарния тест с обвързащи оферти не завърши с успех. Това става ясно от публикуваните документи за вече обявената втора фаза, цитирани от в. \" \".     Резервацията е необходима за набиране на капитал - поне 2,76 млрд. лева, за да бъде подсигурено финансово строителството на новите тръби. Капацитетът им за транспортиране на газа от \"Турски поток\" на входа от Турция е 54,6 млн. куб. м на ден - това прави към 19,9 млрд. годишно. На изхода към Сърбия е 38 млн. куб. м на ден, което е над 12 млрд. куб. м за година. Обявени са 90% от него.   Българският газов оператор обяви на 21 декември 2018 г. първата фаза от теста за ангажиращите оферти. В рамките на прозореца за регистриране, който бе до 11 януари, е имало четирима кандидати, оферти с ангажимент обаче са подали трима.\r\nВ първата фаза обявената цена за резервиране на капацитет от газопровода на входа от Турция беше 322,44 лв. за мегаватчас на ден за година без ДДС. Предлаганият капацитет е 510 688 800 квтч на ден за година.  Датата, на която първият газ, трябва да влезе в тръбата от границата с Турция у нас, е 1 януари 2020 г., а срокът за резервиране на капацитет е 15 години.\r\nНа изхода към Сърбия, при Кирево - Зайчар, обявеният капацитет е разделен на два периода. В първия, от 1 октомври 2021 г., обявеният за продажба капацитет е 113 970 000 квтч на ден за година, а след тази дата - 355 680 000 квтч на ден за година. Референтната цена беше 542,97 лв. за мегаватчас без ДДС.   Според съобщението на \"Булгартрансгаз\" обаче до момента няма успешно изпълнен икономически тест. Затова и условията се променят.    Новата референтна цена ва входа от Турция е 315,75 лв. за мегаватчас на ден за година, което е с 2,12% помалко от обявената при първата фаза. На изхода към Сърбия цената е свалена с 4,2% на 521,04 лв. за мегаватчас на ден за година. Увеличен е обаче срокът за резервиране на капацитета от 15 на 20 г. - максималният възможен според европейското законодателство. Това се прави, за да се гарантират постъпленията на пари, с които да се покрие изграждането на новите газопроводи. Нов газопровод от 11 км от българо-турската граница до компресорната станция \"Странджа\" заедно с газоизмервателна станция за търговско мерене. От \"Странджа\" до компресорната станция \"Нова Провадия\" инфраструктурата съществува, газопроводът е 155 км, той работи и в реверсивен режим.   Голямото строителство е от компресорна станция \"Нова Провадия\" до границата със Сърбия с изграждането на нов газопровод от 484 км по трасето на \"Южен поток\" и две нови компресорни станции - \"Нова Провадия\" и \"Расово\", която е на около 400 км от Провадия.", "date": "2019.01.23", "title": "Промяна в офертите за газ от \"Турски поток\" през България - вече има по-ниска цена"}
{"url": "https://www.actualno.com/sofia/stolichen-inspektorat-s-objasnenie-kak-da-razlichavame-falshivi-fishove-za-nepravilno-parkirane-news_717751.html", "text": "  Когато санкционираме за неправилно паркиране, не поставяме фиш, а констативен протокол. Това заяви Полина Асенова от Столичния инспекторат във връзка с множество сигнали за фалшиви фишове, поставяни на коли в София.     Измамата лъснала, когато жена опитала да си плати глобата, но се оказало, че посочената във фиша банкова сметка не съществува. Тя отишла до Столичния инспекторат да попита как да плати и тогава на органа му станало ясно, че имало измами.   Когато има санкция на място, тя се налага от инспектори, които носят баджове и са облечени в опознавателни жилетки. Когато има подозрение за фалшиви фишове, обръщайте се към МВР и към нас, каза Асенова пред БНТ.\r\nНай-много нарушения и глоби има в „Красна поляна”, „Слатина”, „Овча купел”, „Изгрев”, добави Асенова.  ", "date": "2019.01.23", "title": "Столичен инспекторат с обяснение как да различаваме фалшиви фишове за неправилно паркиране"}
{"url": "https://www.actualno.com/chronicles/madlin-olbrajt-stava-pyrvata-jena-zaela-posta-dyrjaven-sekretar-na-sash-news_717537.html", "text": "  Мадлин Корбел Олбрайт е американски дипломат и политик от Демократическата партия. Тя е държавен секретар на САЩ при президента Бил Клинтън от 1997 г. до 2001 г. Първата жена държавен секретар, Олбрайт е силно критикувана от опонентите си заради твърдата ѝ подкрепа на санкциите срещу правителството на Ирак.     Мадлин Олбрайт произхожда от семейство на чешки евреи, приели католицизма. Родена в Прага, още като малка получава прозвището „Мадленка“, както я наричала баба ѝ. Славяно-чешкото ѝ име се закрепя по време на образованието ѝ в швейцарски пансион. Баща ѝ Йозеф Кербел е чехословашки дипломат в Белград. Дъщеря му Мадлен встъпва в лоното на Епископалната църква или Англиканската църква в САЩ. През 1939 г. семейството на Мадлен напуска протектората Бохемия и Моравия и се установява в Лондон. След края на Втората световна война семейството се връща в Чехословакия, където Йозеф Кербел отново постъпва на дипломатическа служба – посланик на Чехословакия в Югославия на Тито. След като властта в Чехословакия е завзета от комунистическата партия, Йозеф Кербел отново бяга със семейството си от страната, емигрирайки в САЩ, където преподава в Университета в Денвър.   Мадлин Олбрайт е номинирана от Бил Клинтън на 5 декември 1996 г. за Държавен секретар на САЩ. Тя е първата жена, заемала този пост в историята на САЩ. Предходно Олбрайт е заемала длъжностите постоянен представител на САЩ към ООН, член на Кабинета на президента Бил Клинтън, член на Националния Съвет за сигурност, президент на неправителствената организация Център за национална политика. Този център е създаден през 1981 г. от представители на правителството, промишлеността, труда и образованието и има за своя цел проучване и обсъждане на различни вътрешни и международни събития.\r\nМадлин Олбрайт е професор в Джорджтаунския университет и ръководител на програмата „Жени в международните събития“, в който изнася лекции по външнополитически въпроси.  От 1981-82 г. на Олбрайт е присъдена дружествената награда на международния център „Удроу Уилсън“ (Woodrow Wilson) – интернационален център за стипендианти, за спечелен конкурс с тема за Ролята на пресата в политически промени в Полша през ранната 1980 г. Мадлин Олбрайт е и старши сътрудник по въпросите на съветските и източноевропейските контакти в Центъра за стратегическите и международни проучвания, водейки проучване за развитието и тенденциите в СССР и Източна Европа преди падането на Берлинската стена.\r\nПрез 1976-1978 г. е главен законодателен асистент на сенатор Мускии. Има политическа награда и от колежа на Уелсли. Владее френски, чешки, руски и полски език.   Семейна е и има три дъщери. Посещава България през 1999 г., подготвяйки първата визита на действащ американски президент в историята на страната – тази на Бил Клинтън в края на 20 век.    ", "date": "2019.01.23", "title": "Мадлин Олбрайт става първата жена, заела поста Държавен секретар на САШ"}
{"url": "https://www.actualno.com/blagoevgrad/kukerite-ot-razlog-vlizat-v-spisanie-national-geographic-news_717742.html", "text": "  Дни след като приключи традиционният фестивал \"Старчевата\" в Разлог, където кукери, сурвакари и други маскирани лица обикаляха града и околията, от града дойде добрата новина, че техни снимки ще се появяват на страниците на списание National Geographic.     Известното в цял свят списание ще публикува снимките на фотографа Иво Данчев, посветени на Разлог, като освен кукери, са снимани и различни местности в града. Интересът към събитието е толкова голям, че се присъeдинява и пътуващият фотограф от Сидни, Австралия - Кристин Тейлър.   Фестивалът от години е част от културните традиции на града. Кукерите са патентовани в Разлог, като част от културното наследство, а жители и гости от цялата България идват традиционно в областта, за да се насладят на различните традиционни събития.", "date": "2019.01.23", "title": "Кукерите от Разлог влизат в списание National Geographic"}
{"url": "https://www.actualno.com/america/v-sasht-sprjaha-atentat-sreshtu-musulmanska-obshtnost-dronove-zatvoriha-goljamo-letishte-news_717743.html", "text": "  Властите в щата Ню Йорк предотвратиха терористична атака, съобщава ABC, цитирана от БГНЕС.     Трима млади мъже - на 18, 19 и 20 години, били задържани заради план да атакуват мюсюлмани в малко градче край щатската столица Олбани. В къщата на непълнолетен техен помощник били намерени 3 самоделни бомби. Момчето също е задържано.\r\nБомбите представлявали големи буркани, напълнени с барут от патрони и парчета желязо.   В различни имоти, свързани с арестуваните, полицията открила и 23 огнестрелни оръжия.  Властите разбрали за заговора след сигнал от дете, което учело в едно и също училище с 16-годишният помощник на заподозрените и чуло подозрителен разговор.\r\nМеждувременно дронове спряха второто най-голямо летище в щата Ню Йорк - това на Нюарк. Заради случилото се се наложи спиране на полетите от летището.  Пилот казал на контролната кула, че една от летящите машини преминала само на 9 метра от самолета му. Пилотът бил излетял от съседно, по-малко летище, но на международното летище в Нюарк обявили спиране на полетите като предпазна мярка.  Архив     ", "date": "2019.01.23", "title": "В САЩ спряха атентат срещу мюсюлманска общност, дронове затвориха голямо летище"}
{"url": "https://www.actualno.com/healthy/zapochva-sedmica-za-predpazvane-ot-rak-na-matochnata-shijka-news_717746.html", "text": "  В периода 23–25 януари 2019 г. тематични щандове, разположени в сградата на Народното събрание, ще предоставят информация за методите за превенция на единственото до момента предотвратимо онкологично заболяване и за действащата Национална програма за първична профилактика на рака на маточната шийка. С нея България се нарежда сред групата от 91 държави в света, които имат национални програми за имунизация срещу HPV.     Седмицата за предпазване от рак на маточната шийка у нас ще се проведе под патронажа на Комисията по здравеопазването към 44-то Народно събрание на Република България.   Официалното откриване ще се състои на 23 януари във фоайето на Народното събрание. На събитието ще присъстват д-р Даниела Дариткова, председател на Комисията по здравеопазването, народни представители, представители на Министерството на здравеопазването, Националната здравноосигурителна каса, Световната здравна организация, съсловни и пациентски организации и водещи медицински специалисти.", "date": "2019.01.23", "title": "Започва Седмица за предпазване от рак на маточната шийка"}
{"url": "https://www.actualno.com/vidin/ognjan-cenkov-otreche-kategorichno-che-obshtinata-prechi-za-modernizacijata-na-pyt-vidin-botevgrad-news_717929.html", "text": "  Кметът на Видин , че Община Видин пречи на реализирането на проекта „Модернизация на път I – 1 (E-79) „Видин – Ботевград“ и че в продължение на 8 месеца не са предприети никакви действия досега.     На специална пресконференция днес той заяви, че между Общината, Министерството на регионалното развитие и благоустройството и Агенция „Пътна инфраструктура“.\r\n„Категорично искам да заявя, че обвиненията в декларациите на Гражданско обединение „Единни за промяна“ и отправяните лично от неговия председател Росица Кирова, не отговарят на истината,– каза Ценков.\r\nВчера бе оповестена , с която се разрешава на АПИ да изработи проект на подробен устройствен план – парцеларен план за обекта, а днес в Общината бе получена техническата документация. Това става, след като със законодателна промяна от 1.01.2019 г. отпада изискването за изменение на общия устройствен план.  Кметът определи като абсолютно неоснователни намеренията на „Единни за промяна“ да предприемат „След като в своята програма за управление 2017-2021 година правителството обявява изграждането на този магистрален път като приоритет, по какви причини и каква е необходимостта в началото на 2018 година да се осъществят протести от цитираното обединение, като тези хора от никъде нямаха разрешение за блокирането на път Е-79, в участъка Видин – Дунавци. Защо бяха тормозени видинските граждани, които мръзнеха, бедстваха по 3-4 часа в километричните автомобилни колони – малки деца, възрастни и болни хора. Това породи сериозно недоволство, имаше протестна декларация от транспортните фирми. Общинският съвет също излезе с декларация срещу блокирането на пътя. Внушенията, фалшивите новини, лъжите, манипулациите, че Община Видин и аз, като кмет, сме пречели за осъществяването на процедурите по Закона за устройство на територията, са неоснователни и неверни. Допускането на изменението на общия устройствен план не би било възможно да се осъществи от Община Видин. Дори да го бяхме направили, то щеше да бъде обжалвано като незаконосъобразно и да забави много повече процеса във връзка с осъществяване на проекта“ – обясни Огнян Ценков. Той уточни, че сега процедурата ще изисква по-малко време и „Още веднъж искам да заявя, че като кмет на Община Видин взимам всички решения, които са законосъобразни и целесъобразни, в защита на интересите на гражданите на Видин. В това отношение ще бъда категоричен и непримирим. Отправените декларации от групата общински съветници от „Единни за промяна“ са с невярно съдържание, с цел да се манипулират гражданите, съдържат обиди както към мен, така и към държавното ръководство на Република България, целят всяване на омраза и противопоставяне. В никакъв случай няма да приема такива обвинения и такъв начин на диалог, защото аз съм поел своите ангажименти за добронамерена комуникация, подкрепена с аргументи“ – бяха думите на Ценков.    На пресконференцията представи пред медиите процедурите и стъпките, които ще се предприемат във връзка с реализирането на проекта за модернизацията на пътя Видин – Ботевград. Той каза, че Възложител на проекта за парцеларен план е държавата, чрез Агенция „Пътна инфраструктура“. Община Видин има задължението да обяви процедурата по съобщаването на плана за всички територии, засегнати на територията й.\r\nДо и от датата на публикуване на съобщението за изработен парцеларен план, в 30-дневен срок засегнатите лица имат право да подадат възражения към държавата, чрез Община Видин.\r\n„Нашето задължение е да обявим плана, да направим протокол, с който да установим какви възражения има и като изтече 30-дневният срок, да препратим тази информация към МРРБ, където Националният експертен съвет по устройство на територията ще одобри този план“ – обясни арх. Недялков.\r\nНа следващ етап ще бъде проведена и след като се регламентират отношенията със собствениците на отделните имоти, ще може да бъде издадено разрешението за строеж на пътя.", "date": "2019.01.23", "title": "Огнян Ценков отрече категорично, че общината пречи за модернизацията на път Видин-Ботевград"}
{"url": "https://www.actualno.com/ruse/uchenici-shte-predlagat-reshenija-za-problemite-na-vlajnite-zoni-news_717914.html", "text": "  Русенският университет „Ангел Кънчев“ със съдействието РИОСВ – Русе организира надпревара и мозъчен щурм сред тинейджърите за провеждане на мероприятия за опазване на влажните зони - видимо намаляващи екосистеми в Дунавската равнина. Темата на състезанието е „Влажните зони - естествено решение на проблемите с изменението на климата“ е посветено на Световния ден на влажните зони – 2 февруари, предаде кореспондентът на .     В инициативата ще участват гимназисти от XI и XII клас, привлечени от злободневната тема за влажните зони по поречието на река Дунав. Те трябва да представят реферат след решаването на поставената задача.   Авторитетно жури, съставено от университетски преподаватели, експерти от РИОСВ и гостуващи експерти ще оценява по шестобалната система и класира рефератите. С тази оценка се дава възможност на гимназистите да кандидатстват (и предварително) за следване по специалност „Екология и техника за опазване на околната среда“ на Русенския университет „Ангел Кънчев“. Конкурсните реферати ще се приемат до 17:00 часа на 8 февруари 2019 г.\r\nПрипомняме, че влажните зони са територии или акватории, изпълняващи екологични функции на регулатор на водния режим и местообитание на специфична екосистема от флора и фауна. Те могат да бъдат естествени или изкуствени водни обекти с постоянни или временни води (езера, блата и тресавища) със сладка вода или морски крайбрежия с дълбочина до 6 м със солена вода.  ", "date": "2019.01.23", "title": "Ученици ще предлагат решения за проблемите на влажните зони "}
{"url": "https://www.actualno.com/bgfootball/ludogorec-oficialno-osyshtestvi-nov-transfer-news_717907.html", "text": "  Младежкият национал Серкан Юсеин вече е футболист на Лудогорец, съобщава официалният сайт на разградчани.     Във вторник ръководството на шампионите и това на Ботев (Пд) постигнаха договорка за трансфера. Днес предстои Юсеин да подпише договор за личните си условия, след което ще се присъедини към новия си отбор на лагера в турския курорт Белек.   Очаква се полузащитникът да дебютира за Лудогорец в оставащите три контроли на тима.\r\n22-годишният халф има 127 мача за Ботев (Пд), като е отбелязал 9 гола. Юсеин е играл за три формации на националния отбор на България - U17, U19 и U21.  Серкан Юсеин е третото ново попълнение на шампионите тази зима. Преди него в отбора дойдоха вратарят на националния отбор Пламен Илиев и румънският халф Адриан Попа.", "date": "2019.01.23", "title": "Лудогорец официално осъществи нов трансфер"}
{"url": "https://www.actualno.com/starazagora/nad-500-deca-na-olimpiadata-po-pytna-bezopasnost-v-stara-zagora-news_717935.html", "text": "  Повече от 500 деца се включиха в Олимпиадата по пътна безопасност, която се проведе днес в Стара Загора. Инициативата за провеждането й е на  Института за пътна безопасност с подкрепата на Министерство на образованието и науката (МОН), община Стара Загора и Регионалното управление на образованието.     „Олимпиадата цели да се направи моментна снимка в цялата страна за състоянието на обучението по пътна безопасност и, ако има дефицити, да ги компенсираме“, каза Богдан Милчев от Института по пътна безопасност. Той разясни регламента за участие в олимпиадата, за който вече .   В общинската зала “Иван Вазов” се проведе състезанието „Стани безопасен” между два отбора по шест ученици от шести клас, които отговаряха на различни въпроси, свързани с движението по пътищата. Единият отбор се възползва от жокера „Обади се на приятел” и потърсиха помощ от заместник-кмета Иванка Сотирова.\r\nНай-интересно за децата беше представянето на методите за провеждане на обучение по Безопасност на движението по пътищата (БДП). Те отговаряха бързо и точно на въпросите на Васил Паунов, специалист в обучението по БДП от Русенския университет. „В Стара Загора обучението по безопасност на пътя е на най-високо ниво, дават се бързи и верни отговори“, коментира Богдан Милчев. Учениците се включиха и в играта с „алкохолни“ и „наркотични“ очила, симулиращи реакциите на водачите на пътя след употреба на алкохол и дрога. Паунов им разказа и за подготвените 22 робота за обучението по БДП в училищата.  ", "date": "2019.01.23", "title": "Над 500 деца на олимпиадата по пътна безопасност в Стара Загора"}
{"url": "https://www.actualno.com/balkani/rumynija-podkrepja-startirane-na-pregovorite-s-makedonija-za-chlenstvo-v-es-news_717937.html", "text": "  Като се вземат предвид настоящите моменти в ЕС, предстоящите избори за нов състав на Европейския парламент, а след това и в Европейската комисия, но също така и въпросът за Brexit, Румъния по време на своето председателство е изправена пред големи предизвикателства, но в Македония цари обещаваща атмосфера, защото демократичните сили в обществото, правителството и парламента са създали стимул за напредък по отношение на реформите и преодоляване на някои пропуски по отношение на европейската интеграция.     Такова беше становището на румънския посланик в страната Виорел Станила пред членовете на парламентарната Комисия по европейските въпроси, представящо приоритетите на румънското председателство, което започна на 1 януари тази година и ще продължи до 1 юли, предаде Плусинфо.   Сближаване е мотото на румънското председателство. Румънският посланик отбеляза, че сближаването се счита за важно за всички най-значими дейности, с които Съюзът е ангажиран в предстоящия период. Съществуват три приоритета за румънското председателство: дейностите на Съюза по отношение на страните от Западните Балкани и политиката на разширяване на Съюза, общата политика за сигурност и отбрана и Брекзит.\r\n„Ще продължим с политиката на предишните две страни председателки на Съюза, България и Австрия, както и по отношение на въпроса с разширяването, по което ще действаме в координация с бъдещите председатели Финландия и Хърватия, като гарантираме приемственост на целите, които са част от стратегическия дневен ред на Съюза“, каза Станила.  Той добави, че Румъния ще подкрепи положително решение за започване на преговори на Македония с ЕС.\r\n„Надявам се, че румънското председателство ще влезе в историята на Република Македония, т.е. по време на председателството на Румъния ще започнат преговорите на Република Македония с ЕС“, каза Османи и подчерта, че логото на сближаването, под което се ръководи румънското председателство, като че ли се отнася точно за събитията в Македония като синоним на интеграция.   Той отбеляза още и че 2018 ге била историческа година за Република Македония, европейската перспектива за страните от Западните Балкани е била потвърдена от стратегията за разширяване, потвърдена от своя страна и на срещата на върха в София, като за 12 месеца са били разрешени двустранните въпроси с България и Гърция, а Законът за езиците е бил утвърден.    ", "date": "2019.01.23", "title": "Румъния подкрепя стартиране на преговорите с Македония за членство в ЕС "}
{"url": "https://www.actualno.com/tips/sigurni-futbolni-prognozi-za-dnes-2301-news_717939.html", "text": "  Тази седмица определено програмата на футболните шампионати е бедна, което не ни оставя особено много варианти за . Въпреки това продължаваме с рубриката \" \", като поне в днешния ден има няколко апетитни коефициента за мачове, които се надяваме да \"излязат\" лесно. Ето ги и тях:         Двата отбора се срещат в мач на 1/16-финалите за Купата на Франция, а домакините влизат като категоричен фаворит. Сент Етиен са четвърти в шампионата, докато техният опонент е на дъното на таблицата и се намира пред опасност от изпадане в долното ниво на френския футбол. Сент Етиен са спечелили три мача от последните четири двубоя срещу този опонент, като последният успех дойде само преди месец и завърши с убедителното 3:0. През настоящия сезон „зелените“ се представят отлично като домакини, спечелвайки 8 от 11-те си мача на свой терен. : Победа за Сент Етиен (коеф. 1.47)    Лидерът в Шотландия Селтик приема Сейнт Мирън в мач от 22-ия кръг на шотландския Премиършип. Домакините трябва да вземат трите точки в борбата за титлата с вечния враг – Глазгоу Рейнджърс, но ви препоръчваме да заложите над 2,5 гола в мача. В мачовете на Селтик има средно по 2,67 попадения, а в осем от последните 10 мача у дома, „детелините” правят оувъри. Последните три мача между Селтик и Сейнт Мирън в Глазгоу също завършват с убедителни успехи за домакините. В допълнение на това в последните си три мача гостите от Сейнт Мирън имат осем гола.        : над 2,5 гола в мача на коефициент 1,50. В най-интересният четвъртфинал от турнира за Купата на Краля силно представящият се тим на Севиля посреща Барселона в мач, в който по всяка вероятност няма да видим Лионел Меси в игра. \"Рохибланкос\" са изключително силен домакин, а през сезона едва в 2 мача не е успя да се разпише. Каталунците пък се представят ужасно в защита и, въпреки че това не се отразява на резултатите, проблемът е очевиден. В последните 8 гостувания на Барселона и двата отбора в мача вкарват гол, а едва ли силно атакуваща селекция като тази на Севиля ще пропусне шансовете си да вкара поне един гол. : Двата отбора да отбележат гол (коефициент 1.53)\r\nТрите предложения правят общ коефициент от 3.37, като може да се възползвате и от .    ", "date": "2019.01.23", "title": "Сигурни футболни прогнози за днес (23.01) "}
{"url": "https://www.actualno.com/health/pravilnoto-lechenie-na-gripa-v-njakolko-prosti-stypki-news_717691.html", "text": "  Пикът на грипната епидемия ще бъде достигнат тези дни, а много хора се тълпят пред лекарските кабинети още с първото вдигане на температурата. Всъщност това не е необходимо, освен ако болният не е малко дете. Има много неща, които може да направим сами в първите часове след симптомите. Ето някои съвети за от сайта Bolenzdrav.com.      Отговорът на този въпрос е важен, въпреки че и при грип, и при обикновена простуда някои симптоми си приличат. И в двата случая може да вдигнете температура, да имате болки в гърлото и на тялото. Има обаче и съществени разлики.\r\nПри грипа началото е внезапно - преди два часа сте били на крака, а сега не ви се иска да станете от леглото. Често се вдига висока температура 38-39 градуса. Болният е толкова отпаднал, че няма сили да се мръдне. Оплаква се от силно главоболие, може да има болки в мускулите и ставите. Хрема и кашлица няма в самото начало.   При настинката симптомите се проявяват постепенно, не така рязко като при грипа. Човек не отпада веднага, а само, ако инфекцията се задълбочи.\r\nРазграничаването е важно за подхода в лечението. При грип и настинка в началото може да се приложат различни лекарства за овладяване на симптомите - парацетамол, аспирин или ибупрофен за температурата и болката, таблетки за смучене при болка в гърлото. При грипа може да помогнат и противовирусни препарати като оселтамивир и занамивир. Те не са уместни при настинка.    Такива лекарства се изписват от лекар, защото имат и противопоказания. За да има ефект, лечението с тях трябва да започне до 48 часа от първите симптоми. Освен това не бива да се пият едновременно с посочените обезболяващи препарати, защото те намаляват ефекта на противовирусните медикаменти. Температурата е защитна реакция на имунната система, която по този начин се опитва да потисне размножаването на вирусите. Ето защо не бива да бързате да я сваляте с парацетамол, ибупрофен и други от групата на нестероидните противовъзпалителни средства, ако тя е под 39 градуса. Освен това внимавайте да не предозирате тези лекарства, защото те се съдържат в много медикаменти, които се рекламират срещу грип.\r\nГрипът е много по-опасен от настинката, защото парализира в много по-голяма степен имунната система. Вирусите му са много по-агресивни и освен това всяка година мутират, така че е напълно възможно всяка година да боледувате от грип, освен ако не сте се ваксинирали.\r\nПри обикновена респираторна инфекция човек може да бъде активен, макар и да не е напълно във форма. При грип е задължително да останете на легло няколко дни, а и самият болен по правило не е в състояние да се движи. Тази почивка е съществена част от лечението, за да може организмът да се възстанови.   Антибиотиците не са подходящи за първите дни на инфекцията, независимо от какъв вирус е тя. Причината е, че те действат само при бактериална инфекция. Тя може да се развие, ако вирусите блокират имунитета за определено време. Най-често се стига до бронхит, ларингит, отит или пневмония. Тогава антибиотикът е ценно лекарство, защото може да спаси живот. Предписва се според клиничната картина, като лекарите често дават широкоспектърни антибиотици. Те обаче ликвидират и полезните бактерии, затова е добре приемът им да се допълни с пробиотици. Двата вида лекарства не се вземат едновременно, а с 3-4 часа разлика. Болните от грип нямат особен апетит. Има обаче някои храни, които са особено подходящи в този момент. Обикновената черна ряпа и джинджифилът имат противовирусни свойства, доказани в редица проучвания. Ряпата може да се яде на салата. Ако я издълбаете пък и сипете в нея мед, получавате отличен домашен сироп срещу кашлица.\r\nДжинджифилът е най-добре да се консумира на чай или прясно настърган, смесен с мед и лимон, или мед и ябълка.\r\nОт нашите баби знаем, че когато сме болни, е добре да хапваме пилешка супа. Науката потвърждава това разбиране. Свареното пилешко месо доставя на организма цистеин - това е протеин, който има отличен ефект срещу възпалената и подута лигавица.\r\nИзбягвайте захар и захарни изделия при грип. Бялата сладост е храна за вирусите!\r\nПри температура човек се дехидратира и затова трябва да се пият повече течности. Подходящи са вода, айрян, бульони и билкови чайове (но не много горещи, ако гърлото е възпалено). Цитрусите и други кисели храни може да подразнят възпалената лигавица, затова също ги избягвайте. В аптеката има огромно разнообразие от витамини и други хранителни добавки, които претендират, че помагат на имунната система. Не за всички препарати обаче има достатъчно научни данни, че действат. По принцип хранителните добавки са храна по смисъла на закона и съставът им се контролира не от Агенцията по лекарствата, а от тази по храните. Нищо, че се продават в аптека. Добавките не минават и през задължителните клинични проучвания за доказване на ефективност като регистрираните лекарства. За обикновения потребител е трудно да се ориентира кое е лекарство, и кое - добавка. Можете да питате за това фармацевта в аптеката.\r\nАко вече сте болни, можете да вземате витамин С и цинк. За тях има проучвания, които показват, че оказват ефект върху имунната система. Витамин С може леко да намали продължителността на боледуването. Цинкът пък може да се използва и за профилактика на вирусни инфекции.\r\nИма и други препарати с полезни за имунитета съставки, които обаче трябва да се приемат продължително време и показват ефект седмици по-късно. Те няма да помогнат на момента, когато сте болни от грип.  Илияна Ангелова ", "date": "2019.01.23", "title": "Правилното лечение на грипа в няколко прости стъпки"}
{"url": "https://www.actualno.com/analysis/bydeshteto-na-skopie-kak-moje-druga-dyrjava-da-nosi-imeto-makedonija-news_717910.html", "text": "   Докато депутатите в Атина се готвят да одобрят сделка за името между Гърция и Македония, в много европейски столици има облекчение, че 27-годишният дипломатически спор за името е към своя край, пише агенция France Presse, цитирана от БГНЕС.      Но в , където е било древногръцкото царство, прочуло се покрай Александър Велики, цари предимно възмущение. \"Как може друга държава да носи името Македония? Тогава какво сме ние?\", се чуди Елени, 39-годишна собственичка на магазин за сувенири. \"Това е, като да ни отнемат душата, нашата история и култура\", добавя тя.\r\nМагазинът на Елени е на няколко метра от некропола на древните македонски царе във Вергина, на 485 километра северно от Атина, един от най-добрите археологически обекти в Гърция. Сред погребаните там македонски кралски особи е Филип II, бащата на Александър.    , което се очаква да бъде одобрено в четвъртък, ще преименува съседа на Гърция на Република Северна Македония - стъпка, която според правителството в Атина ще насърчи търговията и ще облагодетелства двете страни.  Критиците обаче казват, че сделката, договорена с посредничеството на гръцкия премиер Алексис Ципрас и македонския му колега Зоран Заев, само ще създаде объркване и ще . Ключов момент за тях е признаването от страна на Гърция на македонския език и идентичност на север от границата.\r\nМного домове в това малко село са украсени със сини знамена, носещи Слънцето на Вергина, древен македонски символ, за който се смята, че е знак на кралското семейство на Филип. Но продавачката на сувенири Елени каза, че повечето хора извън Гърция са по-запознати с червено-жълтия флаг, приет от Скопие през 1995 г., който също носи слънце.\r\n\"Туристите идват от различни европейски страни, които искат да купят знамето на Македония. Когато им покажа (синьото) знаме, те ми казват, че греша и че трябва да е червено и жълто\", отбелязва тя ядосано. \"Това са постигнали нашите политици: \", добавя тя.        На север от границата има и опозиция срещу недоволството от смяната на името. Националистическите съюзници на Ципрас излязоха от правителството по-рано този месец заради сделката. Неговият ляв кабинет твърди, че протестите са раздухани от крайно десни твърди групировки, а неколцина депутати дори казват, че са получили заплахи със смърт.\r\nНова демонстрация междувременно е насрочена за четвъртък в Атина. \"Обесете предателите\", викаха няколко недоволни от смяната на името и срещу споразумението по време на протест, проведен в северния гръцки град Верия тази седмица.\r\nМестният кмет каза на наброяващата около 1000 души тълпа, че Гърция е била \"притисната\" за подписването на споразумението от нашите \"така наречени съюзници\" САЩ и Германия. \"Трябва да има референдум. Повечето гърци не искат това споразумение. Скоро ( македонците - бел. ред. ) ще започнат да претендират за древни македонски градове\", твърди Никос Калайцидис, 37-годишен протестиращ.\r\nВ археологическия музей на Вергина местните служители разглеждат с подозрение посещения на туристически групи от съседна Македония, разказа служител. \"Ако имат гид с тях, ние изпращаме някой да разбере какво им е казано за археологическите находки\", коментира експертът. \"Тъй като твърдят, че говорят македонски, ние ги молим да прочетат това, което е написано на гръцките ( древногръцки всъщност - бел. ред. ) надгробни плочи\", добавя служителят.   За повечето гърци Александър Велики е неразделна част от тяхното наследство - един от най-големите завоеватели в историята, който е свалил Персийската империя и е занесъл гръцката култура до Египет и Индия през четвърти век преди Христа. По-късно римляните създават огромна провинция, наречена , която включва части от съвременна Албания, Македония и България. Впоследствие славяните се преселват в района на днешна Македония през 6. век след Христа.    Ангелос Сиригос, професор по международно право в университета \"Пантеон\" в Атина, отбелязва, че е дълбок за гърците, тъй като страната е завладяна три пъти през северната ѝ граница през последния век. \"Гърците не са особено обезпокоени от евентуални иредентистки амбиции на Скопие, а от други чуждестранни сили, които биха могли да използват съседната държава, за да отстояват влиянието си в региона,\" казва той.\r\nПри предшественика на Заев Никола Груевски, , като нарече главното си летище и магистрала на Александър Велики. Правителството на Заев преразгледа македонската конституция, за да насърчи споразумението за промяна на името, и обеща да сложи край на всяко присвояване на древни гръцки символи.\r\nНо много хора все още се страхуват, че това може лесно да бъде отменено от бъдеща администрация в Скопие. \"Ние не можем да приемем това. Ще продължим борбата си - дори ако това споразумение бъде одобрено\", споделят още работещите в местните заведения във Вергина.\r\nКакво ще е бъдещето на Македония? Часовникът тиктака.", "date": "2019.01.23", "title": "Бъдещето на Скопие: Как може друга държава да носи името Македония?"}
{"url": "https://www.actualno.com/politics/djambazki-i-barekov-lubeznichat-duduk-politik-lajk-evrodeputat-jalko-djudje-news_717938.html", "text": "  Евродепутатът и зам.-председател на ВМРО Ангел Джамбазки отвърна на непрестанните нападки на друг свой колега - Николай Бареков, по изключително цветущ начин. Припомняме, че ВМРО и несъществуващата \"България без цензура\" на Бареков бяха в коалиция преди предните евроизбори и лично да е втори в общата им листа.     Сега Джамбазки използва следния език по адрес на Бареков: \" Затова допускам и подозирам, че г-н Сидеров е бил излъган и подведен за наличието на такова гласуване от един пародиен маргинал, не особено умен, но за сметка на това мързелив и нагъл, който го заблуждава и подвежда и по други теми. В тази връзка, бих искал да припомня на г-н Сидеров една от изстраданите житейски мъдрости на мъдрия български народ, който правилно е забелязал, че от всяко дърво свирка не ставата. Ерго, също толкова вярно е политическото прозрение, че от всеки дудук политик, а гаче ли консерватор, също не става. А особено от един конкретен, който отчаяно иска да продължи да е \"ай инвестигейшън, лайк евродепутат \". Зам-председателят на ВМРО говори така, тъй като, според него, лидерът на \"Атака\" Волен Сидеров, който обяви за сегашните евроизбори, твърди, че на 15 януари тази година, на сесия на ЕП в Страсбург е гласуван Глобалният пакт за миграцията и Джамбазки го подкрепил.\r\nДжамбазки обаче дава към събитията от 15 януари в ЕП и казва в тази връзка следното: \"Това твърдение не отговаря на истината. Иначе казано, това е лъжа. Лъжа, която светкавично може да бъде оборена, като се извърши една проста проверка\".\r\nБърз преглед на Facebook профила на Николай Бареков показва доста нелицеприятни реплики по адрес на Джамбазки. Той нарича зам.-председателя на ВМРО \"жалко джудже\" и \"дърдорковец\".    ", "date": "2019.01.23", "title": "Джамбазки и Бареков \"любезничат\" - \"дудук политик, лайк евродепутат, жалко джудже\""}
{"url": "https://www.actualno.com/europe/zasega-podnovjavaneto-na-dogovora-za-tranzit-na-gaz-ot-ukrajna-e-dalech-news_717738.html", "text": "  Преговорите за транзита на газ от Русия за Европа през украинска територия ще продължат след президентските избори в Украйна. Това са резултатите от срещата в Брюксел на ниво Украйна - Русия - ЕС. Междувременно страните споделиха взаимно изключващи се предложения, съобщава вестник \"Независимая Газета\", цитиран от Агенция \"Фокус\".     Договорът за транзит на руски газ през украинската газопреносна система, подписан през 2009 година, е валиден до края на тази година. Условията на новото споразумение са същността на преговорите за транзит.    . Първият да е между \"Газпром\" и оператора на украинската газопреносна система (сега функцията му продължава да се осъществява от дъщерното дружество на \"Нафтогаз\" - компанията \"Укртрансгаз\"). Вторият да е между оператора на газопреносната система и европейските купувачи на газ. Става дума точката на продажба на газ да бъде преместена от западната граница на Украйна до украинско-руската граница.\r\nЗаместник-министърът на външните работи на Украйна за европейска интеграция Олена Зеркал написа в социалната мрежа, че новата схема, която украинската страна трябва да внедри за изпълнение от 2020 година, се основава на нормите и правилата на ЕС. А вторият договор, според Зеркал, \"трябва да определи обемите на газа и периода на транспортиране\".  Що се отнася до новите договори, руската делегация, според министъра на външните работи на Украйна Павло Климкин, е предложила да удължи съществуващия договор за следващия период. \"Какъв е проблемът с удължаването? В допълнение към несъответствието на договора с европейските правила, при тълкуването на \"Газпром\" . Това означава, че след приключването на строителството на \"Северен поток 2\" руската страна може да намали транзита през украинската територия до нула, дори ако договорът бъде продължен за следващите години\", обясни Юрий Витренко.\r\nКлимкин заяви пред репортери, че руското предложение за удължаване на договорите на среща в Брюксел прозвуча три пъти. \"Руската страна дори не разглежда факта, че имаме съвсем различно законодателство, други правила, други закони, които отразяват европейското законодателство. И, разбира се, руската страна не признава решенията на Стокхолмския арбитраж\", каза външният министър на Украйна.   Украинските представители твърдят, че представителите на ЕС споделят позицията на Киев. Еврокомисарят Марош Шефчович, който участва в срещата в Брюксел, заяви пред репортери, че от \"Газпром\" се изисква да подпише с украинския оператор същия договор, който \"Газпром\" има със западноевропейските страни: „Този договор трябва да отговаря на стандартите ЕС трябва да бъде дългосрочен - повече от 10 години“.    Президентът на центъра \"Стратегия XXI\" Михаил Гончар заяви пред изданието \"Слово и ДелоЮ, че през следващите години, докато обходните газопроводи не започнат да работят с пълен капацитет, \"Газпром\" ще се нуждае от украински маршрут. Сега, според Гончар, Русия не бърза да постигне споразумение, тъй като очаква резултатите от президентските и парламентарни избори в Украйна.", "date": "2019.01.23", "title": "Засега подновяването на договора за транзит на газ от Украйна е далеч"}
