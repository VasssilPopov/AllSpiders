{"url": "https://www.actualno.com/football/hari-kejn-spasi-anglija-ot-proval-sreshtu-tunis-news_680354.html", "text": "  Отборът на Англия постигна много трудна победа на старта на . \"Трите лъва\" се наложиха над тима на Тунис с 2:1, а двете попадения за шампионите от 1966 година вкара капитанът Хари Кейн.  Таранът на Тотнъм откри през първата част след изпълнение на корнер, при което топката бе изчистена на крака му. Последва много глупава проява на Кайл Уокър, която доведе до дузпа. Тя бе превърната в изравнително попадение чрез Фержани Саси.   През втората част момчетата на Гарет Саутгейт продължиха да търсят нов гол, който да им донесе трите точки. Всичко вървеше към равенство, което предвид показаното, можеше да се счита за справедливо. Така се стигна и до 91', когато отново Хари Кейн бе най-съобразителен в наказателното поле при изпълнение на корнер, за да донесе първи три точки за тима си на Мондиал 2018.   Всичко най-интересно от трудната победа на Англия над Тунис, както и попаденията, може да видите в .", "date": "2018.06.18", "title": "Хари Кейн спаси Англия от провал срещу Тунис"}
{"url": "https://www.actualno.com/curious/dneven-horoskop-za-19-uni-news_680338.html", "text": "     Решението на въпроса, който ви вълнува се крие в близкото ви минало. Върнете се назад и анализирайте внимателно случилото се.    Денят ще ви накара да се замислите до колко имате право да държите сметка някому. Всъщност този подход е губещ по начало и с нищо няма да допринесат за положителното развитие на нещата.     Денят ще ви зарадва с обаждането на ваш стар приятел. Разтворете душата си в приятен разговор и си спомнете бъдещето с добро. Денят ще ви донесе утеха от неочаквано място. Може да ви обвинят в егоизъм. Може би има за какво да се замислите.        Денят ще ви донесе добра новина, свързана с ваша инвестиция. Това е знак, който ви подсказва да продължите в същия дух. Някой ще се опита да ви засегне и това ще е човек, на когото държите. Който и да е той не позволявайте на никого да ви наранява.    Денят ще ви припомни приятна случка и може да си дадете сметка, че отдавна сте забравили някои важни качества у себе си. Направете необходимото да ги върнете обратно.   Никой няма право да ви отнема надеждата, така че се борете докрай. Дори да не се получи очаквания резултат ще сте доволни, че сте направили всичко възможно.    Днес е важно да спазите обещание, което сте дали. Не закъснявайте за среща и бъдете коректни с партньорите  и близките ви. Използвайте деня за преговори. Днес лесно ще прокарате своите условия и най-вече с добри изгледи за печалба.    Денят може да върне старо събитие като бумеранг. Изчистете сметките си за миналото и започнете наново. Каквото и да става спазвайте добрия тон и не си позволявайте да нараните когото и да било. Енергията излейте в спорт.", "date": "2018.06.18", "title": "Дневен хороскоп за 19 юни"}
{"url": "https://www.actualno.com/society/spored-api-trjabvat-30-40-mln-lv-za-izmestvaneto-na-struma-eksperti-svaliha-cenata-do-1-2-mln-news_680329.html", "text": "   . Това каза председателят на Управителния съвет на Агенция „Пътна инфраструктура“ инж. Дончо Атанасов, цитиран от агенция \"Фокус\".      „От медиите разбрах, че българска строителна фирма, без да се споменава името ѝ, работила и проектирала магистрали в Румъния, е направила сметки, че около 1-2 млн. лв. ще са необходими за изместването на трасето. От много години съм в пътния бранш и нито аз, нито колегите ми са чували, че българска фирма строи магистрали в съседна Румъния. Каня ги на среща, за да се запозная и с тях, и със сметките им и да им представя нашите“, коментира инж. Атанасов и добави, че направените от АПИ разчети показват, че .   „Ако трябва трасето да се измества на изток, ще е необходимо да се изгради участък с дължина около 1,8 км. Освен това няма да може да се използва и вече построеното на лот 3.1, което е за около 8 млн. лв. от Кохезионния фонд на ЕС. Сметките ни сочат, че за евентуалното изместване на трасето ще са необходими още около 30-40 млн. лв“, добави Атанасов. По думите му в това са включени не само строителните работи, а и всички необходими допълнителни дейности като отчуждения на имоти например.\r\n„Освен загуба на вече инвестирани средства, изместването би забавило значително цялостното изграждане на отсечката между Благоевград и Крупник с повече от година. По настоящия договор със строителя и утвърденото трасе целият участък трябва да е готов най-късно през август 2019 г.\", добави той.       Инж. Атанасов обясни, че решението дали трябва да се измести трасето на АМ „Струма“ край Покровник, . По думите му решението ще бъде взето от междуведомствена експертна комисия, назначена от министъра на културата. „Тя ще се произнесе след като завършат археологическите проучвания, които по договор трябва да приключат до 20 юли. Строителни работи на трасето не се извършват и работата на археолозите продължава и в момента“, обясни още Дончо Атанасов.\r\nМеждувременно на пресконференция в БТА инж. Калин Анастасов, член на групата за запазване на \"Скаптопара\", обяви: \"Искаме този обект да остане на място и изцяло, защото е важен за нас и за историята на града\". . Анастасов информира, че разчетите са на независими експерти, привлечени от групата за запазване на разкопките и става дума за българска проектантска група, проектирала магистрала в Румъния, отбелязва още БНР.       Експертът съобщи, че тези разчети са предоставени на всички ресорни по темата институции.", "date": "2018.06.18", "title": "Според АПИ трябват 30-40 млн. лв. за изместването на \"Струма\", експерти свалиха цената до 1-2 млн."}
{"url": "https://www.actualno.com/crime/arestuvaha-za-podkup-24-godishen-kmet-na-karlovsko-selo-news_680344.html", "text": "     Танковски е на 24 години и е най-младият кмет в Пловдивска област.\r\nТой управлява населено място с 1200 жители, след като се яви на последните местни избори като независим кандидат и спечели доверието на 416 войняговци.   Според \"24 часа\" става въпрос за 150 лв., които той поискал от мъж ог Войнягово срещу услуга.   В началото на май в Пловдив с подкуп бяха заловени петима служители на районната Здравна каса.    Тогава маскирани полицаи арестуваха в автомобилите им двама мъже на централна пловдивска улица. Очевидци разказаха, че в единия автомобил са били открити множество банкноти и лекарства.\r\nВ началото на април пък с подкуп бе заловена и кметицата на столичния район \"Младост\". Тя бе обвинена, че е искала пари, за да задвижи разрешително за строеж на бизнесмен. Десислава Иванчева отрича.", "date": "2018.06.18", "title": "Арестуваха за подкуп 24-годишен кмет на карловско село"}
{"url": "https://www.actualno.com/sofia/dyjd-navodni-podlezi-i-ulici-v-sofija-video-news_680347.html", "text": "     Потребители на социалните мрежи алармират за наводнени улици в целия град.\r\nВ центъра на София, на бул. \"Г.С. Раковски\" и бул. \"Васил Левски\", изби канализационна шахта. Подобни ситуации има и по други улици, като това създава рискове за шофьорите.    Спряно е електроподаването към трамваите в района на Триъгълника.    Подлезът на НДК се превърна в басейн, покривът на \"Мол София\" и таванът на Метростанция \"Сердика\" протекоха, проблемно е и на МС \"Централна жп гара\", а в центъра на София движението е изключително затруднено.  Наводнен е и подлезът на Метростанция \"Св. Климент Охридски\", а канализацията избива вода на повърхността.       Заради сериозно наводнение на  бул. \"Г. М. Димитров\" полицията блокира движението по бул. \"Драган Цанков\" в посока КАТ.\r\nЧаст от столичния квартал \"Стрелбище\" също беше наводнена. Става въпрос за входа на ул. \"Дедагач\", който при дъжд е под вода. Жълт код за интензивни валежи и гръмотевични бури е в сила за цялата страна.   На този фон метеоролозите към БАН заплашиха, че ако не им бъдат отпуснати повече пари, от 9 юли ще преустановят работа.     ", "date": "2018.06.18", "title": "Дъжд наводни подлези и улици в София (ВИДЕО)"}
{"url": "https://www.actualno.com/health/szo-videoigrite-pristrastjavat-kato-kokaina-ili-hazarta-news_680336.html", "text": "  Видеогрите могат да водят до пристрастяване по същия начин, по който става с кокаина или хазарта, съобщиха от Световната здравна организация (СЗО) в дългоочакваната си актуализация на Международна класификация на болестите (ICD-11).  \"След като се консултирахме с експерти от целия свят и прегледахме доказателствата изчерпателно, решихме, че това условие трябва да се добави\", каза Шекхар Саксена, директор на отдела за психично здраве и злоупотреба с наркотици на СЗО, предаде AFP, цитирана от БГНЕС.\r\nОнлайн и офлайн \"игрално разстройство\" е групирано с \"разстройства, дължащи се на употребата на вещества или пристрастяване към поведение\" в 11-то издание на ICD, първата голяма ревизия от почти три десетилетия. Формулирането на нови точки беше известно от януари, когато СЗО обяви, че проблемните игри ще бъдат признати за патологични.   Основните симптоми включват \"нарушен контрол\" - особено невъзможността да спрете да играете - и съсредоточаване върху играта до изключение на всичко останало. \"Човекът играе толкова много, че другите интереси и дейности се игнорират, включително и спането и хранене\", отбеляза Саксена.\r\nВ екстремни случаи геймърите, които не могат да се откъснат от екрана, напускат училище, губят работа и се откъсват от семейството и от приятели, които не са геймъри. Симптоматичното поведение трябва да продължи най-малко една година, преди да се счита за опасно нездравословно според новата класификация.       Около 2,5 милиарда души - един на всеки трима по света - играят някаква форма на игра на екрана, особено на мобилни телефони, но разстройството засяга само \"малко малцинство\", уточняват експертите. Игровата индустрия спечели 108 млрд. долара в световен мащаб през 2017 г., което е повече от два пъти повече от приходите от филми, гласи информация на Superdata, която проследява сектора на игрите и интерактивния медиен сектор.       Почти 40% от тези продажби са в Източна Азия, особено Китай и Южна Корея. Други важни пазари включват САЩ, Великобритания, Франция, Германия и Бразилия. Включването на \"игровите разстройства\" в ревизирания каталог на болестите на СЗО беше посрещнато със съпротива както от индустрията, така и от някои експерти.\r\n\"В процеса на СЗО липсва прозрачност, той е дълбоко погрешен и липсва научна подкрепа\", заяви Майкъл Галахър, президент и главен изпълнителен директор на Асоциацията за софтуерни развлечения.\r\nВ проучване, което ще бъде публикувано в \"Journal of Behavioral Addictions\", група от 36 изследователи заяви, че няма достатъчно доказателства, които да оправдават новата категория.", "date": "2018.06.18", "title": "СЗО: Видеоигрите пристрастяват като кокаина или хазарта"}
{"url": "https://www.actualno.com/europe/afganistanski-bejanec-na-syd-v-germanija-za-ubijstvo-s-noj-news_680341.html", "text": "   Случаят предизвика широко обществено осъждане.  Свидетел каза, че обвиняемият, който е идентифициран от германски медии като Абдул Д., смъртоносно е наръгал с нож германска девойка в бакалия в град кандел на 27 декември.\r\n„Прокурите вярват, че мотивът е ревност“, каза Роберт Шелп, говорител на съда в Ландау.      Гледането на делото е при закрити врати съгласно наказателното законодателство за ненавършили пълнолетие лица, въпреки че прокурорите повдигнаха въпроси за това дали обвиняемият е 15, както твърди той.\r\nАбдул Д. пристига в Германия през април 2016 г. и молбата му за убежище бе отхвърлена през февруари 2017 г., въпреки че той не бе незабавно депортиран.    Делото е едно от редица престъпления, на което обществеността обръща голямо внимание и за които се твърди, че са свързани с лица, търсещи убежище, което подхранва гнева срещу новопристигналите и оказва натиск върху канцлера Ангела Меркел заради либералната ѝ политика за бежанците.", "date": "2018.06.18", "title": "Афганистански бежанец на съд в Германия за убийство с нож"}
{"url": "https://www.actualno.com/football/belgija-s-chista-pobeda-sreshtu-panama-na-starta-na-svetovnoto-po-futbol-news_680330.html", "text": "  Отборът на Белгия записа победа на старта на , след като се наложи с категоричното 3:0 над дебютанта на планетарния форум Панама.  През първата част от срещата \"червените дяволи\" бяха по-добрият тим, но не успяха да стигнат до попадение въпреки безкрайните опити на техния капитан Еден Азар.   През вторите 45' момчетата на Роберто Мартинес се развихриха, като Дрис Мертенс даде старт с красиво попадение от въздуха. Последваха два гола на централния нападател Ромелу Лукаку, като това бяха попадения №14 и 15 за него в последните му 10 срещи с екипа на Белгия. След назначаването на Роберто Мартинес тимът има само една загуба, като това бе техният 20-и пореден мач без поражение.   Всичко най-интересно за победата на Белгия над Панама, както и видео от попаденията, може да прочетете в . ", "date": "2018.06.18", "title": "Белгия с чиста победа срещу Панама на старта на Световното по футбол"}
{"url": "https://www.actualno.com/healthy/nzok-i-organizacii-se-sybraha-da-tyrsjat-reshenie-za-lychelechenieto-news_680346.html", "text": "     От пациентските организации настояха за спешната среща, тъй като се опасяват, че ще се стигне до формирането на листи на чакащите пациенти. Не е изключено някои да се принудят да търсят спасение в чужбина.\r\nС новите лимити досегашната дейност на лъчетерапевтичните центрове се орязва с около 30%. Досега за лъчетерапията нямало лимити. Близо 19 000 са онкоболните в България, които се нуждаят от лъчетерапия.   \"Положили сме Хипократова клетва и трябва да се грижим по най-добрия начин, което означава, че и след изчерпване на лимитите, ние ще лекуваме по най-добрия начин. Но това води до по-големи разходи\", смята националният консултант по лъчелечение Румен Лазаров.   От НЗОК увериха, че тазгодишните обеми са съобразени с извършената дейност от болниците през миналата година.    От гилдията на лъчетерапевтите твърдят, че НЗОК при изготвянето на лимитите са ползвали грешна статистика. Затова настояват на срещата да обсъдят разминаването в информацията. Според данни на лекарите само за юни средно по 18 души са минали на лъчелечение в столичната болница „Св. Иван Рилски”. Приблизително толкова са и тези за радиохирургия. В страната има 10 подобни центъра, които също трябва да предоставят статистика.\r\nПрипомняме, че в свое становище касата успокоява пациентите, че няма да останат без нужното им лечение с лъчетерапия или радиологични изследвания.", "date": "2018.06.18", "title": "НЗОК и организации се събраха да търсят решение за лъчелечението"}
{"url": "https://www.actualno.com/society/ochakvat-se-golemi-zagubi-po-rekoltata-ot-chereshi-news_680324.html", "text": "   Това каза доц. д-р Сава Табаков, преподавател в Катедрата по овощарство в Аграрния университет в Пловдив във връзка със състоянието на овощните култури след обилните валежи и градушки през последната седмица.  „В района на Кюстендил в момента валежите са често явление и там загубите ще са големи от напукани и изгнили череши. По високите места в казанлъшкия регион също мисля, че черешоберът е спрял заради много интензивните дъждове. Така че ще има загуби от неприбрана продукция“, коментира д-р Табаков.   Той обясни, че на местата, където е имало градушки, нещата не седят добре.   „Неприятно е за производителите, но тази продукция ще става само за преработка, ако има загнивания и други нарушавания на целостта на плодовете. Поройните валежи също не са благоприятни и без градушка, тъй като тези интензивни превалявания причиняват рязко преовлажняване на почвата, временно кореновата система остава без кислород и при по-чувствителните видове като праскова, череша, бадеми може да се стигне до загиване на дърветата. Където се случи да се задържи повече вода, там може да има проблеми с живота на растенията. Късните череши също страдат от по-големите количества дъжд, тъй като намокрянето на зрелите плодове води до напукване и загниване. Подобно е положението и при ягодовите плодове, при вишната. Така че има проблеми. Но понеже дъждовете сега са много локални обща картина не може да се направи. Който бъде поразен от градушка и интензивни дъждове, има проблеми, а тези, които не са поразени – продължават напред. Общо взето, тази година плодовете са малко – вследствие на пролетта няма праскова, нектарина, кайсия“, каза още д-р Табаков, цитиран от Фокус.\r\nТой уточни, че за тази година        ", "date": "2018.06.18", "title": "Очакват се големи загуби по реколтата от череши"}
{"url": "https://www.actualno.com/europe/sasht-rumynija-e-model-na-borba-s-korupcijata-news_680355.html", "text": "     Изявлението на Мичъл дойде в момент, когато лявоцентристкото правителство в Букурещ се опитва да притъпи борбата срещу подкупите в страната.\r\n„САЩ подкрепят забележителния прогрес и сега не е момент от историята, в койюто искаме да видим Румъния да прави крачка назад“, каза Мичъл пред аудиторията в румънската столица.   Лявото правителство на Румъния направи борбата с корупцията свой приоритет, след като взе властта през януари и иска да уволни шефката на антикорупционната институция Лаура Кодрута Кьовеши за „накърняване имиджа на страната“. През май конституционния съд нареди на президента Клаус Йоханис да уволни Кьовеши.   Дясноцентристката опозиция каза, че такива стъпки подриват усилията срещу корупцията в страната, където подкупничеството е ендемично.    Много съдии осъдиха това, което според тях са политически мотивирани \"атаки\" срещу съдебната система от лявото правителство, което организира демонстрации срещу корупцията.\r\nВърховният апелативен съд ще се произнесе в петък по делото на Ливиу Драгня, водеща фигура в левицата, заради скандал с фалшиви работни места.", "date": "2018.06.18", "title": "САЩ: Румъния е модел на борба с корупцията"}
{"url": "https://www.actualno.com/europe/uchenik-razgnevi-makron-s-kak-e-manu-video-news_680356.html", "text": "     Но просто не го наричайте с прякор.\r\nДързък тийнейджър, който се осмели да го поздрави с веселото \"Какво става, Ману\" по време на официално излизане край Париж в понеделник почервеня, след като беше нахокан остро от 40-годишния центрист.   \"Не, не можете да направите това, не, не, не, не\", казва Макрон, който чакал с група приятели от училище , за да се срещнат с него по време на посещението си във форт Мон Валериен близо до Париж, където стотици членове на френската съпротива са били екзекутирани по време на Втората световна война.\r\n„Съжалявам, господин президент“, каза тийнейджърът, изглеждайки смутен.       Но Макрон нямаше намерение да оставя нещата там. Поучавайки младия ученик в гимназията, президентът каза: \"Вие сте тук, на официална церемония и трябва да се държите подобаващо. Иначе може да правите глупости, но днес е Марсилезата, песента на френската съпротива, така че ме наричайте „Господин президент“ или „сър“.       Макрон казал на тийнейджъра, който започнал да пее няколко реда от социалистическия хим \"Интернационала\", да \"върши нещата в правилния ред\".\r\n\"В деня, в който искате да започнете революция, първо учете, за да получите степен и да се храните, нали? И тогава можете да поучавате други\", каза още Макрон.\r\nРазмяната на фрази, заснета с камера, стана хит в социалните медии.", "date": "2018.06.18", "title": "Ученик разгневи Макрон с \"Как е, Ману?\" (ВИДЕО)"}
{"url": "https://www.actualno.com/sofia/potopyt-v-stolicata-narushi-dvijenieto-na-gradskija-transport-news_680362.html", "text": "     Всички екипи на аварийното звено, пожарната, КАТ, техниците от „Управление на трафика“, „Столичен електротранспорт“ и „Метрополитен“ са на терен и отстраняват възникнали проблеми вследствие на силния дъжд, съобщиха от пресцентъра на СО.\r\nВ социалните мрежи се появиха любителски кадри с наводнени метростанции – „Сердика”, „НДК”, „Софийски университет”, „Витоша”, „Г.М. Димитров” и други.      Към момента  КАТ отклоняват движението на автобусите по бул. „Евлоги и Христо Георгиеви“ и по бул. „П. Славейков“ посока бул. „Ив. Гешов“.\r\nСпряно е движението на трамваите по бул. „К. Величков“ в посока бул. „Ал. Стамболийски“, по ул. \"Каменоделска\", по бул. \"Дондуков\" и пл. \"Възраждане\", по ул. \"Козлодуй\" и \"К. Стоилов\".    Тролей №9 от ул. „Г. С. Раковски“ продължава по бул. „Сливница“.", "date": "2018.06.18", "title": "Потопът в столицата наруши движението на градския транспорт"}
{"url": "https://www.actualno.com/society/vas-otmeni-unificiraneto-na-razmera-na-mesechnite-dobavki-za-horata-s-uvrejdanija-news_680331.html", "text": "   . Това съобщиха от пресцентъра на ВАС.  С Решение № 7706 по адм. дело № 4602 от 2018 г. върховните съдии отмениха окончателно разпоредбите на чл. 24, ал. 2, чл. 25 и чл. 26 от Правилника за прилагане на Закона за интеграция на хората с увреждания, приет с Постановление № 343 от 17.12.2004 г. на Министерския съвет.   Текстовете определят базата за изчисляване на месечната добавка за социална интеграция според гарантирания минимален доход, месечната добавка за социална интеграция за транспортни услуги в размер 15% от гарантирания минимален доход и месечната добавка за ползване на информационни и телекомуникационни услуги в размер 20% от гарантирания минимален доход.   Петчленният състав на ВАС смята, че , тъй като водещият критерий според Закона за интеграция на хората с увреждания за определянето на размера й са единствено индивидуалните потребности на хората с увреждания. и препятства упражняването на основните им прави и свободи, гарантирани с Конвенцията за правата на хората с увреждания. на конкретното лице с трайни увреждания и със степента на намалена работоспособност, или вида и степента на увреждането. Индивидуалните потребности на всяко лице се определят въз основа на методика, утвърдена от министъра на труда и социалната политика, по предложение на изпълнителния директор на Агенцията за хората с увреждания и на изпълнителния директор на Агенцията за социално подпомагане. Добавката е диференцирана и представлява парични средства, които допълват собствените доходи и са предназначени за покриване на допълнителни разходи за транспорт, информационни и телекомуникационни услуги, обучение; балнеолечение и рехабилитационни услуги, лекарства и др.       Върховните съдии смятат още, че чрез обвързването на размера на добавката с гарантирания минимален доход се препятства упражняването на гарантираните с Конвенцията за правата на хората с увреждания права и свободи - свободата на придвижване, правото на пълноценно включване в общността, личната мобилност и свобода на изразяване на мнение, свобода на достъпа до информация, правото на образование, правото на достъп до рехабилитационни услуги и осигуряването на подходящ жизнен стандарт.", "date": "2018.06.18", "title": "ВАС отмени унифицирането на размера на месечните добавки за хората с увреждания"}
{"url": "https://www.actualno.com/asia/bivsh-izraelski-ministyr-obvinen-v-shpionaj-za-iran-news_680342.html", "text": "     Контраразузнавателната агенция съобщи, че бившият министър гонен Сегев е бил обвинен в петък в „престъпления при предаването на информация на врага по време на война и в шпионаж срещу Израел.\"\r\n\"Разследване от страна на Шин Бет и полицията откри, че Сегев е бил нает и действал като агент от името на иранското разузнаване\", се казва в изявление.      Полицейско изявление по случая гласи, че обвиненият е бил арестуван миналия месец при завръщането си в Израел, след като му е бил отказан достъп в западноафриканската държава Екваториална Гвинея заради престъпленията ме.\r\nПреди той живееше в Нигерия, казаха от полицията.    От Шин Бет казват, че Сегев е бил в контакт с длъжностни лица на иранското посолство в Нигерия, а по-късно посещава ислямската република за срещи с разузнавателните си \"ръководители\".   \"Сегев е дал на тези, за които е работил, информация, свързана с енергийния пазар, обекти за сигурността в Израел, сгради и служители в политически и охранителни органи и др.\", пише в това съобщение.\r\nПо думите на адвокатите на Сегев голяма част от подробностите от обвиненията срещу клиента им са под забрана за огласяване от страна на властите и малкото, което може да се съобщи, създава подвеждащо впечатление.    Сегев е работил в кабинета на премиера Ицхак Рабин в началото на 90-те години на миналия век. През 2004 г. той беше обвинен в опита да внесе незаконно 30 000 ахпеча екстази в Израел от Холандия, използвайки дипломатически паспорт с фалшифицирана дата за валидност.", "date": "2018.06.18", "title": "Бивш израелски министър обвинен в шпионаж за Иран"}
{"url": "https://www.actualno.com/society/izgubili-sme-pochti-na-100-nasajdenijata-ot-praskovi-kajsii-i-slivi-zaradi-izmryzvaneto-na-1-mart-news_680334.html", "text": "   Това каза доц. д-р Сава Табаков, преподавател в Катедрата по овощарство в Аграрния университет в Пловдив във връзка със състоянието на овощните култури през първата половина на годината.  „Първо предизвикателство пред производителите през 2018 г. беше голямото измръзване, което се случи на 1 март. Тогава в някои райони температурите бяха от минус 18 до минус 22 градуса сутринта и то при снежна покривка. А първи март е една късна дата, при която овошките нямат добра студоустойчивост. Овощните дървета бяха излезли от покой, пъпките бяха тръгнали да се развиват, да набъбват и в някои райони този студ доведе до масово измръзване още на пъпка – на прасковите, на сливите, на кайсиите (практически на 100%), на бадема. Това беше първият сериозен удар върху овощарството и след това вече това е вторият период с по-чести явления като градушката. Първият беше малко по-рано, когато районът на Карнобат и Айтос чак до Каблешково беше съсипан от много мощна градушка с голям обхват и продължителност“, каза още д-р Табаков и посочи, че има и някои места от Югозападна България, които са засегнати.   „Ако мога да обобщя, примерно в сливенския регион има измръзване на прасковите още от 1 март, а там това е основна култура. Районът на Харманли и Свиленград също е засегнат от измръзване оттогава. Старозагорският регион също“, коментира той.   На въпрос какви мерки могат да вземат стопаните в такива случи, д-р Табаков обясни, че единият вариант са застраховките, предаде Фокус.\r\n„Но хората трябва да са наясно, че застраховките покриват производствените разходи, а не очакваната сума от дейността на стопанина. Другото, което трябва да имат предвид стопаните, е, че трябва да вземат фитосанитарни мерки след такива тежки бури и поройни дъждове. На първо място, неразпространение на гъбни болести, за което трябва да се реагира бързо. Най-популярни са медните препарати, но хората трябва да са наясно, че голяма част от овощните растения са чувствителни към такива препарати по време на вегетацията. Медта проявява известна цитотоксичност по време на вегетацията, затова може да се използва вместо мед алуминиев фозетил - препарати с активно вещество алуминиев фозетил, което има известно бактерицидно действие срещу някои бактериални и някои гъбни болести“, каза още той.       ", "date": "2018.06.18", "title": "Изгубили сме почти на 100% насажденията от праскови, кайсии и сливи заради измръзването на 1 март"}
{"url": "https://www.actualno.com/crime/kamion-se-vrjaza-v-ceh-ima-zaginal-news_680352.html", "text": "     ПТП стана малко след 17.00 часа на влизане в село Горски извор на международния път Е-80.   Най-вероятната причина за катастрофата е мократа настилка. Предполага се, че шофьорът е загубил управление, камионът е излязъл от пътя и се е врязал в малък цех. Само по щастливи обстоятелства там не е имало други хора.   При удара камионът е почти смачкан и шофьорът му е загинал веднага.\r\nНа мястото на инцидента има коли на пожарната, гражданска защита и линейка. Очаква се да пристигнат и криминалисти, които да направят оглед.    ", "date": "2018.06.18", "title": "Камион се вряза в цех, има загинал"}
{"url": "https://www.actualno.com/america/trymp-sasht-njama-da-stanat-lager-za-migranti-news_680353.html", "text": "     Президентът е изправен пред все по-голям натиск да спре да оставя семействата разделени като възпиращ фактор за незаконната имиграция.   \"Съединените щати няма да бъдат мигрантски лагер и няма да бъдат място за хващане на бежанци\", каза Тръмп.“Няма да стане“.   „ Гледаше какво се случва в Европа, гледаш какво се случва на други места, не можем да допуснем това да се случи в Съединените щати. Това няма да стане, докато съм на власт.“", "date": "2018.06.18", "title": "Тръмп: САЩ няма да станат лагер за мигранти"}
{"url": "https://www.actualno.com/help/11-godishnijat-zlatomir-ima-nujda-ot-pomosht-za-lechenie-news_680298.html", "text": "  11-годишният Златомир Миленов има нужда от помощ за лечение. Ученици и учители от СУ „Васил Левски“ в Гълъбово, област Стара Загора, предприеха благородна инициатива борба в подкрепа на ученика.  Заместник-директорката на учебното заведение Кремена Колева се обърна към обществеността с огромна молба и разказа за какво се борят в последните учебни дни ученици и родители.   \"Преди две седмици разбрахме, че наш ученик от четвърти клас е в много тежко състояние. Поставиха му коварната диагноза \"рак в напреднал стадий\". За всички нас беше огромен шок. Семейството на детето е с нисък социален статус и вече е затънало в заеми за лечението. В Турция дават надежда на детето, но трябват около 50 000 лв.“   Кремена Колева обяви и различните инициативи, чрез които ще се събират средства: благотворителен концерт, който ще се състои на 18 юни (понеделник), изработени от учителите предмети за благотворителен базар, поставени каси в различни обществени сгради, събиране на дарения от училищния парламент, но сумата е огромна за възможностите на обществото.\r\n\"Моля ви за помощ от сърце, не като зам.-директор на училище, не като учител, а като майка, защото всички деца заслужават да живеят, длъжни са да живеят, необходими са ни. А точно това детенце е истинско слънчице. И няма да позволим да угасне. Никога! Докато имаме сили, ще се борим да върнем надеждата и усмивката му!\"        ", "date": "2018.06.18", "title": "11-годишният Златомир има нужда от помощ за лечение"}
{"url": "https://www.actualno.com/cars/v-germanija-arestuvaha-izpylnitelnija-direktor-na-audi-news_680277.html", "text": "  Изпълнителният директор на Audi проф. Рупърт Стадлер е арестуван заради връзката си със скандала за фалшифицирането на вредните емисии на колите, произведени от компанията майка Volkswagen, предаде БГНЕС.  От Audi потвърдиха новината за ареста и допълниха, че \"г-н Стадлер е невинен до доказване на противното\". \"Заповедта за арест е на база опасения за укриване на доказателства\", заявиха прокурорите.   Миналата седмица от германската прокуратура заявиха, че Стадлер и друг член на управителния съвет се считат за заподозрени от 30 май. \"Всеки от тях е обвинен в измама за това, че пряко или косвено са участвали във фалшифицирането на удостоверенията. Става въпрос за удостоверенията за изхвърлените газови емисии от автомобилите, като въпросните са били оборудвани със специални устройства, отчитащи грешна информация и занижаващи данните при тестове”\" се казва още в изявлението.   Преди няколко месеца прокурорите от Мюнхен и Брауншвайг започнаха разследване във връзка с действията на Volkswagen и Audi, след като от компанията-майка признаха през 2015 година, че са използвали софтуер за манипулация на отчетените газове при тестове.", "date": "2018.06.18", "title": "В Германия арестуваха изпълнителния директор на Audi"}
{"url": "https://www.actualno.com/balkani/cherna-gora-se-oplaka-ot-narasnal-pritok-na-migranti-vlizashti-prez-albanija-news_680284.html", "text": "   , предава македонската електронна медия „Локално“.  „През първите пет месеца на годината имаше около 1500 нелегални пресичания на границата, което е значително повече, отколкото през предходната година. Очевидно е, че има проблем и тенденциите не са добре“, заяви Маркович в интервю пред австрийски медии.   Той подчерта, че Черна гора има план да предприеме множество мерки, целящи намаляването на броя на нелегалните мигранти, които навлизат от нейна територия в ЕС, допълвайки, че са необходими общи усилия в региона в отговор на това предизвикателство, предаде Фокус.   Министър-председателят съобщи, че черногорските власти подготвят специално място за настаняването на мигрантите, ако страната бъде засегната от миграционната вълна.\r\nСпоред Маркович в момента има тенденции за създаване на нов маршрут за мигриране от Гърция, през Албания, Черна гора и Босна и Херцеговина към Европа.    ", "date": "2018.06.18", "title": "Черна гора се оплака от нараснал приток на мигранти, влизащи през Албания"}
{"url": "https://www.actualno.com/blagoevgrad/35-po-rihter-razlulja-rajona-na-belica-news_680272.html", "text": "   у нас, предаде БГНЕС.  Земният трус е усетен в 12:00 ч. днес с епицентър на 21 км югоизточно от Белица, на 57 км източно от Благоевград и на 103 км южно от София, с дълбочина 9 км.   Според Геофизичния институт на БАН трусът е с магнитуд 3,6 по Рихтер, с дълбочина 15 км и епицентър между селата Брезница и Корница.    .", "date": "2018.06.18", "title": "3,5 по Рихтер разлюля района на Белица"}
{"url": "https://www.actualno.com/balkani/aresti-v-skopie-i-atina-zaradi-novoto-ime-na-makedonija-news_680361.html", "text": "   Македонското МВР съобщи, че за да се предотврати насилствено нахлуване в Собранието е употребен сълзотворен газ.  Кабинетът на Зоран Заев одобри проектозакон за ратификация на договора с Гърция за новото име - Република Северна Македония. Проектът се очаква да бъде внесен в парламента утре.   В София, в рамките на конференцията на комисиите по европейските въпроси на парламентите от Европейския съюз, македонският външен министър Никола Димитров припомни, че Скопие очаква покана за присъединяване към НАТО и дата за начало на преговори за еврочленство.   „Чакаме пред вратата на ЕС и НАТО твърде много години. За нас е важно да знаем, че веднъж намерили ключа, няма да има друга врата, която да бъде затръшната в лицето ни“, каза Димитров.\r\nВ гръцката столица Атина тази сутрин е бил арестуван депутатът от крайнодясната партия „Златна зора“ Константинос Барбарусис, който се укриваше от петък, когато призова от парламентарната трибуна за военен преврат заради договора за името на Македония. Прокуратурата го обвинява в държавна измяна.    ", "date": "2018.06.18", "title": "Арести в Скопие и Атина заради новото име на Македония"}
{"url": "https://www.actualno.com/society/novinite-naj-vajnoto-za-denja-18-uni-news_680335.html", "text": "  Редакционният екип на ви представя най-важните новини за изминалия ден, 18 юни.   Официално всеки, който иска да влезе в ЕС, трябва да влезе на контролно-пропускателните пунктове (КПП) – там да му се видят отпечатъците, да се прегледа, да се види\". Това заяви премиерът Бойко Борисов по въпроса с овладяването на миграционните потоци в Европейския съюз по време на пленарната среща на конференцията на комисиите по европейски въпроси на парламентите на ЕС.         Гръцкият външен министър Никос Кодзияс заяви, че правителството на страната му има предвид всички възможни варианти за развитието на ситуацията и че националните интересите на страната са защитени, а договорът със Скопие ще влезе в сила едва след приключването на необходимите конституционни промени, предава македонската електронна медия „Макфакс“. Силна гръмотевична буря с проливен дъжд удари София тази вечер. Потребители на социалните мрежи алармират за наводнени улици в целия град.     Делото срещу бившия директор на НДК Мирослав Боршош и бившия председател на съвета на директорите Валентин Кръстев беше прекратена от Софийския градски съд с мотива, че обвинението е неясно, противоречиво и двамата не могат да разберат за какво престъпление ги съдят. Кметът на Войнягово Тодор Танковски е хванат с подкуп. В момента униформени броят парите на паркинг в Карлово, съобщи \"Марица\". Танковски е на 24 години и е най-младият кмет в Пловдивска област. Граждански искове на обща стойност близо милион лева бяха допуснати по делото срещу бившия здравен министър Петър Москов. Той е обвиняем заедно със заместника си Адам Персенски и трима души от фирмата производител на ваксини \"Бул Био''.   Общо 32 преместваеми обекта са поставени върху плажната ивица в курортен комплекс „Слънчев бряг“, без да са предвидени или са в несъответствие с одобрената от министъра на туризма схема и са без разрешения за поставяне от главния архитект на община Несебър. Спасителният кораб Aquarius с над 600 бежанци на борда акостира на испанския бряг на 17 юни. Сега бежанците могат да поискат убежище в Испания и Франция. Но конфликтът между европейските страни относно най-популярния маршрут не свършва дотук. В топлия сезон през Средиземно море ще тръгнат още кораби с мигранти, които Рим вече отказва да приеме. Хора, които нямат филологическо образование всяка година внасят законопроекти за езика. Езикът не е нещо, което може да оковем със закон, той се развива независимо от нас и нашата воля и тази на кабинетните езиковеди.\" Това каза преподавателят в Софийски университет Надежда Сталянова. Група руски военни експерти ще направи инспекция от 18 до 22 юни на част от територията на България. Инспекцията е в рамките на реализацията на Виенския документ от 2011 година, съобщи началникът на Центъра по намаляването на ядрената опасност към Министерството на отбраната на Русия Сергей Рижков.", "date": "2018.06.18", "title": "Новините: Най-важното за деня, 18 юни"}
{"url": "https://www.actualno.com/europe/es-udylji-sankciite-za-krim-i-sevastopol-s-edna-godina-news_680271.html", "text": "  Съветът на Европейския съюз продължи до 23 юни 2019 г. действието на ограничителните мерки в отговор на незаконното анексиране на Крим и Севастопол от Русия.  Мерките се прилагат спрямо лица от ЕС и дружества, установени в ЕС. Те са ограничени до територията на Крим и Севастопол. Санкциите включват забрана за:   - внос в ЕС на стоки с произход от Крим или Севастопол;   - инвестиране в Крим или Севастопол, което означава, че нито европейците, нито дружествата, установени в ЕС, могат да купуват недвижими имоти или предприятия в Крим, да финансират кримски дружества или да предоставят съответните услуги;\r\n- туристически услуги в Крим или Севастопол, по-специално европейски туристически кораби не могат да акостират в пристанища на Кримския полуостров освен в случай на извънредна ситуация;       - износ на някои стоки и технологии за кримски дружества или за използване в Крим в секторите на транспорта, телекомуникациите и енергетиката и свързани с търсенето, проучването и добива на нефт, газ и минерални ресурси.\r\nОсвен това не трябва да се предоставят и техническа помощ, брокерски, строителни или инженерни услуги, свързани с инфраструктурата в тези сектори.", "date": "2018.06.18", "title": "ЕС удължи санкциите за Крим и Севастопол с една година"}
{"url": "https://www.actualno.com/crime/myj-pochina-sled-napadenie-s-bradva-pri-semeen-skandal-news_680274.html", "text": "   . Това съобщиха от пресцентъра на МВР.  Скандалът е станал на 14 юни в семейно жилище в областния град. 26-годишен мъж е нанесъл удари с брадва по тялото на 56-годишния. Пострадалият е настанен за лечение в плевенска болница, където на 17 юни е починал.   Първоначално извършителят е задържан за срок до 24 часа по Закона за МВР. С постановление на наблюдаващия прокурор е задържан за 72 часа, а днес предстои прокуратурата да внесе искане в съда за вземане на мярка за неотклонение „Задържане под стража“.   По случая е образувано досъдебно производство. Действията по разследването продължават.", "date": "2018.06.18", "title": "Мъж почина след нападение с брадва при семеен скандал"}
{"url": "https://www.actualno.com/velikotarnovo/festival-na-istoricheskite-vyzstanovki-shte-se-provede-na-carevec-news_680275.html", "text": "   Това съобщиха от пресцентъра на Община Велико Търново. Славните години от епохата на Второто българско царство ще оживеят чрез . Големият културен форум ще се състои в периода , а поводът за третото му издание е навършването на 800 години, откакто цар Иван Асен II (1218-1242 г.) се възкачва на българския престол.  Откриването ще бъде на 29 юни от 19.00 часа с демонстрации на бойни хватки и сражения в крепостта. Същата вечер образът на великия владетел ще оживее в театралната постановка „Сватбите на Йоан Асен II”, която ще бъде поставена в Царския дворец. Спектакълът ще бъде представен от състав на великотърновския Музикално-драматичен театър „Константин Кисимов“. Режисьор на постановката е Антони Цонев.   144 реанактори от България, Румъния, Украйна и Сърбия ще участват в големия фестивал. Те ще покажат конкретни . В детайли – горещо и студено коване, точиларство, обработка на кожи, производство на пергамент, сечене на монети, дърворезба, ножарство, плетене на дантела и на колани на кори. На място ще бъде показана и средновековната българска и европейска кухня.    ще подчертаят отличните войскови умения на средновековните българи от Търновград. Всеки посетител ще може да участва в състезания по стрелба с лък и арбалет, както и да изучава бойни техники за боравене с оръжия. Всяка от трите вечери ще завърши с ", "date": "2018.06.18", "title": "Фестивал на историческите възстановки ще се проведе на Царевец"}
{"url": "https://www.actualno.com/healthy/grajdanski-iskove-za-blizo-milion-sreshtu-bivshija-zdraven-ministyr-petyr-moskov-news_680286.html", "text": "   Той е обвиняем заедно със заместника си Адам Персенски и трима души от фирмата производител на ваксини \"Бул Био''.  Според прокуратурата Москов е договорил бартер на ваксини с Турция и в резултат    Според държавното обвинение по този начин за Министерството на здравеопазването са нанесени щети за над 325 млн. лева.   Съдът конституира здравното министерство и фирма ,,Бул Био'' като частни ищци, като общите им искове са за над 900 000 лева.\r\nОфициално бе даден и ход на делото, тъй като предишното разпоредително заседание бе отложено. Делото не тръгна в средата на април заради нередовно призоваване на ощетените юридически лица, които в случая са Министерството на здравеопазването и посоченото в обвинителния акт търговско дружество. Пред журналисти Петър Москов коментира, че не съжалява за начина, по който е подходил за решаването на кризата с ваксините, предаде Дарик.       Срещу Петър Москов е повдигнато и второ обвинение заради това, че на 27 ноември 2015 г., отново в качеството му на здравен министър умишлено е улеснил за Третото обвинение срещу Москов заради и от това са произтекли значителни щети в размер на повече от 100 000 лв.", "date": "2018.06.18", "title": "Граждански искове за близо милион срещу бившия здравен министър Петър Москов"}
{"url": "https://www.actualno.com/crime/83-godishna-jena-izchezna-v-sofija-news_680294.html", "text": "  Столичното Осмо РУ издирва Еличка Георгиева Шумилина от София. Тя е видяна за последно на 15 юни (петък) около 13 часа, когато напуска дома си и оттогава е в неизвестност. Жената е висока около 162 см, пълно телосложение, къса коса и кафяви очи. Няма данни за това с какво е била облечена. Възрастната жена е трудно подвижва, придвижва се с бастун.  От полицията призовават хората, които имат информация за възрастната жена, да сигнализират при гарантирана анонимност на тел. 112, 02/9825310, 02/9827339 или в най близкото районно управление.   ", "date": "2018.06.18", "title": "83-годишна жена изчезна в София "}
{"url": "https://www.actualno.com/faces/frojd-kojto-dade-ime-na-demonite-news_680258.html", "text": "  Нека започнем с няколко великолепни цитата.                                   Фигурата на Зигмунд Фройд, бащата на психоанализата, е една от най-противоречивите в световната история. И въпреки всичко съвременният свят продължава да живее под знака на Фройд. Както казва екранният му образ в \"Опасен метод\" - \"Аз само отворих врата, през която вие ще влезете\".\r\nФройд е роден в не особено богато еврейско австрийско семейство. Баща му Каломан Фройд е търговец на вълна и вече има две деца от два предишни брака. Зигмунд е първото дете от третия му брак с Амалия Натансон, от който се раждат още пет момичета и едно момче. Четири от сестрите на учения десетилетия по-късно ще намерят смъртта си в концлагерите. Под влияние на своя приятел Хайнрих Браун, Фройд започва да учи право, но доста бързо се отказва от кариерата на юист. Решава да учи медицина, подтикнат и от чутото по време на публично четене стихотворение на Карл Брюл „Природа“, приписвано по това време на Гьоте. В края на 1873 година той постъпва във Виенския университет, където става привърженик на биологичния дарвинизъм, превърнал се в модел за собствените му научни изследвания.\r\nПрез 1885 г. Фройд е специализант в Париж при д-р Шарко. Там той наблюдава случаи на хистерия и ефекта на хипнозата и сугестията върху тях. Шарко впрочем се опитва да прави нещо, което изглежда напълно странно за тогавашния свят на медицината: да премахва симптоми със слово. “Излизам от уроците му като от Нотр-Дам… дали зрънцето ще донесе плод един ден, не зная. Това, което зная е, че никое друго човешко същество не ме е докосвало по този начин”, пише по-късно Фройд. По същото време друга изключително влиятелна личност се появява в живота му – виенският лекар Йозеф Бройер, който също лекува психически болните с думи чрез метод, който нарича \"катартичен\". Години по-късно Фройд ще даде висока оценка на катартичния метод като непосредствен предвестник на психоанализата и като нейно ядро. Д-р Бройер обаче не се е осмелил да направи онова, което ученикът му ще се извърши - да се насочи към сексуалността, която ще отключи вратата на психоанализата. Веднъж отправил се натам, пътят на Фройд към големите му научни открития вече изглежда особено надежден. Макар книгата му \"Тълкуване на сънищата\" да се продала в едва 351 бройки в първите шест години от издаването й, ученият вече бил уверен, че е на прав път. Впрочем, известно е, че той казвал за себе си: \"Аз не съм учен, аз съм конквистадор\". \r\nОткритието, че азът не е господар в собствения си дом - една от най-известните максими на Фройд - накарало самият психоаналитик да си отреди радикална роля в културната история на човечеството - според него преобръщането на геоцентричния модел на Коперник и теорията на еволюцията на Дарвин са двете единствени съразмерими с грандиозния принос на психоанализата идеи. А ето някои от най-важните му идеи. Едно от най-важните достижения на психоанализата е структурирането на личността и разслояването й в три сили - То, Аз и Свръхаз. То - това е резервоарът на инстинктите, страстите, желанията. Свръхаз - натрупванията от норми, забрани, морал - големият цензор на желанията. Азът - рационалната ни природа, поставена в менгемето между То и Свръхаз, която взема решения в зависимост от това дали \"долния\" или \"горния\" етаж е по-мощен. Така човек е непрекъснато подчинен на несъзнателните си импулси и цял живот играе на криеница със себе си, бягайки от тях, сублимирайки половите си нагони в креативна дейност и опитвайки се да намери баланс. Именно тънката игра между То и Свръхаз според Фройд често отключва неврозите. \r\nТази постановка кара Фройд да обърне голямо внимание на сънищата. През деня свръхазът и азът потискат То, а неговите необуздани инстикти нахлуват единствено през нощта, когато \"пазачите\" спят. Оттам и известните думи на Фройд, че сънуваме онова, което ни е липсвало през деня. Впрочем, една от причините да не можем да запомним сънищата си веднага след като се събудим от сън, Фройд обяснява тъкмо с намесата на азът и свръхазът - те поемат своята функция и блокират достъпа ни до \"дивите коне\", препускащи в подсъзнанието ни. Една от големите идеи на австрийския учен. Теорията на двата нагона - еротичния и този към смъртта, Ерос и Танатос, е базирана на принципа, че организмите са родени с определени физиологични нужди и когато тези нужди не са удовлетворени, се създава негативно състояние на напрежение. Когато нуждата е задоволена, нагонът се редуцира (тоест намалява се напрежението) и организмът се завръща към състояние на релаксация (Фройд го нарича \"Принципа на Нирвана\"). Според теорията, нагонът има склонност да увеличава напрежението и да оперира чрез контролна система за обратна връзка почти като термостат. В \"Цивилизацията и разочарованието от нея\" Фройд осъществява едно страховито пророчество за Втората световна война, осъществено тъкмо през термините на психоанализата, пишейки, че безсмъртния противник на Ерос - Танатос ще излезе на бял свят, за да реализира стремежа към разрушение и смърт. Фройд открито защитава идеята, че достиженията на цивилизацията се осъществяват благодарение на непрекъснато потискане на инстиктите, което кара индивидите да търсят компенсаторния път на сублимацията. Цивилизацията е тъкмо продукт на тази сублимация, а човечеството е общо взето осъдено на нещастие след като непрекъснато погребва инстиктите си: Фройд не бил оптимист, че на този културен фон щастието е възможно, макар че многократно казвал, че призванието на човека въобще не е в това да е щастлив. Да кажеш през 1935 г., че хомосексуалността не е психическо заболяване, е изключително скандален и прогресистки акт. Фройд отбеляза, че хомосексуалистите често се отличават с особено високото си интелектуално развитие и етична култура. През 1930 г. той подписва публично изявление, с което да отмени закон, който криминализира хомосексуализма. В известното си писмо до майка, желаеща да излекува сина си от хомосексуалност Фройд пише: \"Хомосексуалността със сигурност не е предимство, но не е нищо, от което да се срамувате, нито порок, нито деградация; Тя не може да бъде класифицирана като болест.\" Фройд е един от първите специалисти, които определят кокаина като добро обезболяващо. Психоаналитикът редовно взима дози от белия прах, а още в студентските години изследвал анастезията с кокаин. Младият Фройд пише следното: \"Изпитвал съм действието на кокаина върху себе си. Той подтиска чувството за глад, сънливост, умора и изостря интелектуалните способности на човека\". По-късно психиатърът започва да препоръчва кокаина като терапевтично средство при лечение на психически разстройства. До онзи момент все още наркотикът се слави като лекарство, разрушителните му последици и пристрастяването изглеждат като далечни странични ефекти.\r\nФройд се опитал да лекува с кокаин приятеля си Ернст фон Флайшъл, който страдал от морфинова зависимост. Но морфиновата се сменила с кокаинова зависимост и скоро Фон Флайшъл починал от предозиране. Въпреки това Фройд продължавал да твърди, че кокаинът е полезен и безопасен.\r\nВ комбинация с около две кутии цигари на ден Фройд нанесъл непоправими последици на здравето си - през 1923 г. е диагностициран с рак на гърлото. Въпреки, че преживява повече от 30 операции, болките, които Фройд изпитва заради рака на гърлото, стават непоносими. През 1939 г. бащата на психоанализата убеждава своя приятел Макс Шур да му помогне да сложи край на живота си. Това става факт на 23 септември, след като Шур му слага една след друга 3 дози морфин. \r\nПоследната част от живота си Фройд прекарва извън Германия, където са изгорени всички негови трудове.", "date": "2018.06.18", "title": "Фройд, който даде име на демоните "}
{"url": "https://www.actualno.com/viewpoint/porednata-bylgarka-vlubena-v-nasilieto-news_680232.html", "text": "  В неделя станаха ясни детайлите около , майка на 2-годишния им син, като побоят започнал още в ресторант в Айтос, продължил по пътя към дома им и завършил там, където полицията открила Ивета безжизнена.  На насилието - и към младата жена, и към детето, е станал свидетел персоналът в заведението. Свидетели са били и съседите. Мнозина обявиха, че всички тези хора е трябвало да реагират, за да предотвратят трагедията. И в общия случай е така. В конкретния казус обаче това не би помогнало. Защото    Когато държавата не си върши работата и позволява мъже да убиват жените си, въпреки че жертвите са сигнализирали институциите многократно, е едно.    Случаят, логично, разпали полемиката за домашното насилие. Мнозина, естествено, заклеймиха Теньо и поискаха най-суровото наказание за него. По статистика мнозинството от българите са твърдо против домашното насилие. Странно обаче, пак по статистика, всяка четвърта жена у нас е била жертва на тормоз.\r\nЗащото се появиха         И с подобен мироглед, с подобно възпитание и подобен пример, Проблемът с домашното насилие е първо психологически и след това институционален. . Изходът може да бъде само един - на момчетата, че агресията, особено спрямо жените, е абсолютно недопустима, и на момичетата - че те могат да са уверени и равноправни партньори, които е добре да бягат надалеч от мъже, които ги нараняват и не ги заслужават.\r\nДали обаче България е дорасла до това ниво, е спорно. Мнозинството се увлече по пропагандата за някакъв измислен трети пол и не обърна никакво внимание на конвенция, чиято основна цел беше защита на жените. Просто не отрази проблема като достатъчно значим и належащ. На всички тези хора сега им остава да се молят синът им утре да не се окаже убиец, а дъщеря им - пребита безжизнена в някой апартамент от възлюбения си, защото като Теньо и Ивета има още много.         ", "date": "2018.06.18", "title": "Поредната българка, влюбена в насилието"}
{"url": "https://www.actualno.com/healthy/sydyt-opravda-ilko-semerdjiev-news_680303.html", "text": "  Софийски градски съд оправда бившия  служебен здравен министър Илко Семерджиев, обвинен за престъпление  против реда на управлението. Семерджиев беше служебен  вицепремиер по социални политики и служебен министър на здравеопазването  в служебното правителство през 2017 г. Обвинителният акт срещу него бе внесен в съда в края на февруари 2018 г., предаде БГНЕС. Семерджиев бе обвинен за това,  че на 24 март 2017 г. в София е употребил заплашване, с цел да принуди  орган на власт - Изпълнителния директор на Изпълнителна агенция по  лекарствата /ИАЛ/ към Министерство на здравеопазването, да извърши нещо,  свързано с функцията му, а именно - да назначи конкретно лице за  заместник- изпълнителен директор на Изпълнителна агенция по лекарствата  към МЗ– престъпление по чл. 269, ал. 1 от Наказателния кодекс. Поведението на Илко Семерджиев  е било мотивирано от отказа на изпълнителния директор на ИАЛ да назначи  конкретно лице за свой заместник, поради открития конфликт на интереси.  Подразнен от този отказ Семерджиев, възползвайки се от властовата си  позиция по отношение на Изпълнителния директор на ИАЛ, го заплашил с  уволнение, ако не промени решението си.  ", "date": "2018.06.18", "title": "Съдът оправда Илко Семерджиев "}
{"url": "https://www.actualno.com/sofia/arestuvaha-myj-pytuval-bez-bilet-v-stolichnija-gradski-transport-video-news_680241.html", "text": "      Това става ясно от клип, публикуван от гражданин в социалните мрежи.   На него се вижда как мъжът е повален на земята и служители на МВР и Центъра за градска мобилност му поставят белезници. Все още няма подробности по случая.   По непотвърдени данни задържаният мъж е от столичния квартал Люлин и е болен от епилепсия, като постоянно получава припадъци.     ", "date": "2018.06.18", "title": "Арестуваха мъж, пътувал без билет в столичния градски транспорт (ВИДЕО)"}
{"url": "https://www.actualno.com/actualno/deputatska-karta-sreshtu-pistolet-a-mvr-news_680223.html", "text": "  \"Лично аз ще предложа поетапно въвеждане на видеорегистратори във всеки автомобил. Добре е да има видимост от различни гледни точки на автомобила. Мисля, че това ще повлияе върху агресията на пътя и ще даде ясна картина за пътните инциденти\". Това заяви в сутрешния блок на Нова телевизия депутатът от БСП Явор Божанков, който се забърка в инцидент на магистрала \"Хемус\".   Случаят е направо банален от гледна точка българска действителност - някой не прави достатъчно бързо път на друг шофьор. Единственият въпрос е кой точно е направил провокацията.      Крайно интересно е, че Божанков така и не отговори на въпроса вадил ли е депутатската си карта. А хората, които се оплакват от него, казват, че са имали видеорегистратор.\r\nЧе някой спестява истина е ясно и най-вероятно го правят и двете страни. Български депутат да не се възползва от това, че е народен представител - вие вярвате ли го? Почти толкова, колкото това да си преместиш показно пистолета точно когато има конфликтна ситуация на пътя. Точно за такива случаи съществува МВР - особено пък като има запис. Само че полицията досега я няма в картинката - няма и да я проима. И именно заради това все по-често ще се вади оръжие - а депутатите нека са наясно, че са основни виновници да се стигне дотук. Да знаят и, че когато се вади оръжие, вероятността да се използва се увеличава. Така ще е, щом има отказ от държава.    ", "date": "2018.06.18", "title": "Депутатска карта срещу пистолет - а МВР?"}
{"url": "https://www.actualno.com/society/muzikautor-s-kampanija-sreshtu-unizitelnata-situacija-avtori-da-se-otkazvat-ot-pravata-si-news_680293.html", "text": "  Над 30 000 лева ще раздаде за първи път тази година \"Музикаутор\" от своя културен фонд специално за проекти на млади автори, съобщиха от организацията.  За индивидуални проекти през сесия 2018 г. ще бъдат отпуснати общо 154 000 лева, като крайният срок за кандидатстване е 3 юли 2018 г. Това беше обявено на пресконференция, организирана по повод стимулите, които дава Културният фонд за развитието на българската музика.\r\n„Трябва да се обръщаме към историята, за да виждаме значението от това, което сме направили“, подчерта председателят на \"Музикаутор\" Ясен Козев, който коментира, че преди 26 години организацията е започнала от едно бюро и един компютър.   Изпълнителният директор Иван Димитров коментира, че днес \"Музикаутор\" е фактор, като становището на организацията бе потърсено и от законодателния орган по повод предложенията за въвеждане на квота за българска музика в медиите. \"Музикаутор\" подкрепя тази идея предвид широко разпространената практика в Европа. По отношение на културния фонд Иван Димитров подчерта, че през годините той се модернизира и става все по-рефлективен.   За последните четири сесии на културния фонд \"Музикаутор\" е стимулирал българското творчество с близо 750 000 лв., като е подкрепил над 230 проекта на български автори. Деян Каменов – Дидо от Д2, изброи някои от тях: Стефан Вълдобрев за албума „10 и ½“, Остава за албума „Океан“, Живко Петров за албума „After4“, Вида Пиронкова за нейни песни, сред които „Гълъбо“, която бе оценена изключително високо от слушателите на БГ Радио, както и много други проекти от най-различни жанрове, включително симфонична и фолклорна музика.    „На фона на това много често творците са поставени в унизителната ситуация да се откажат от авторските си права и да се лишат от собствените си доходи“, изтъкна Стоян Михалев – заместник-председател на \"Музикаутор\".\r\nПолзвателите явно се възползват от по-слабата позиция, в която се намират авторите, и им предлагат да подпишат декларация за отказ от права, ако искат да участват в концерт, конкурс, да ги излъчат по телевизията, радиото или да участват в друго мероприятие.   Такъв пример е конкурсът на БНР за нова българска поп и рок песен „Пролет“, но също и при взаимоотношенията с ползватели като BOX TV, радио Зорана, BG Music Company (сега Еврохолидей Къмпании 88 ЕООД) за турнето „Вечните песни на България“ и много други. „На практика нарушителите искат авторите да кредитират тази порочна практика“, изрази възмущението си Стоян Михалев и подчерта, че по този начин се руши и без това крехкият в България модел на авторското право. „В същото време авторските права са белег на цивилизационното, обществено и демократично развитие“, подчерта още той.    Ето защо \"Музикаутор\" стартира кампания, насочена към членовете за негативните ефекти от отказа от права. Организацията реализира и превантивни мерки в тази посока, включително чрез занижаване на оценката на проекти на автори, кандидатствали по културния фонд, но които са отстъпвали правата си.\r\n\"Музикаутор\" ще учреди грамота и награда за своя 3000-ен член, който в близко време ще се регистрира в дружеството“, съобщи в заключение Ясен Козев, като допълни, че развитието на българската музика и творчество минава през защита на авторските права.", "date": "2018.06.18", "title": "\"Музикаутор\" с кампания срещу унизителната ситуация автори да се отказват от правата си"}
{"url": "https://www.actualno.com/politics/pavlova-izpylnihme-zadachata-na-predsedatelstvoto-da-bydem-mediator-news_680230.html", "text": "  По време на председателството си поставихме амбициозна задача и я изпълнихме - да градим мостове и да бъдем медиатор, който води конструктивен диалог. Това каза министърът за Българското председателство на Съвета на ЕС Лиляна Павлова по време на пленарната среща на конференцията на комисиите по европейски въпроси на парламентите на ЕС, предаде агенция „Фокус“.  „През 2018 година, като последна преди изборите през 2019 година, беше важно да сме отговорни“, посочи тя. „Председателството ни работи по всички теми от европейския дневен ред и дневния ред на триото. Нямаше тема или законодателно досие, по които да не сме работили“, заяви министър Павлова.   „Споразумението за командированите работници беше един от най-важните успехи на Българското председателство“, изтъкна Павлова. „Много работа беше свършена. За нас е важно, че имаме пълна приемственост с австрийското председателство“, посочи Лиляна Павлова. „Тази приемственост ще даде гаранция за това, че усилията, които положихме и ще положим, ще гарантират сигурна, стабилна и обединена Европа“, каза още министър Павлова.   ", "date": "2018.06.18", "title": "Павлова: Изпълнихме задачата на председателството - да бъдем медиатор"}
{"url": "https://www.actualno.com/politics/borisov-predlaga-prevencija-sreshtu-migrantite-zatvarjane-na-vsichki-granici-v-es-i-vlizane-samo-prez-kpp-news_680224.html", "text": "  „ \". Това заяви премиерът Бойко Борисов по въпроса с овладяването на миграционните потоци в Европейския съюз по време на пленарната среща на конференцията на комисиите по европейски въпроси на парламентите на ЕС, предаде БГНЕС.  Това не е нещо по-различно от това, което се прави в САЩ, Канада и където и да е. . Държавите да се делят вътре в Европа. Държавите, които сме на първа линия, ако трябва да бъдат подпомагани, да се подпомогнат, и всичко да отиде на КПП. Ако не са спазени изискванията, който, откъдето е дошъл, да се върне там, откъдето идва, обясни Борисов. Затова първата дума се казва превенция – незабавно спиране на потока и от там спазване на правилата, поясни премиерът. Според него сме . „България се справи без много да приказваме, без много да се оплакваме, ние си създадохме надеждна охрана на българо-турската граница – с необходимите заграждения, с допълнителни полиция, кораби и от година и половина България има нова ситуация. На картата ще видите, че нашата граница, която се охранява, е колкото гръцката. “, категоричен бе министър-председателят.       Най-новата война беше тук на Балканите – в Косово. Решихме да дадем пример с колегите от Македония и това, което не можахме да постигнем с десетилетия, с колегата Зоран Заев успяхме да постигнем - да подпишем договора. Много се радвам, че тук в София Ципрас и Заев на среща на върха на Западните Балкани съобщиха, че ще подпишат, отбеляза Борисов.\r\nДа, протести има, но с помощта на Федерика Могерини, Матю Нимиц това стана успех, продължи Борисов. Доволен съм, че Хашим Тачи и Александър Вучич тук в София успяха да си подадат ръка, добави Борисов. Положихме доста усилия, има съществен напредък и оптимизъм, заяви премиерът.       Ако не бъдат хванати в рамките на ЕС дисциплинирани и подпомогнати, могат да се превърнат в източник на войни, смята Борисов. . . Затова, ако Европа не вземе мерки сега, после ще е късно, подчерта още премиерът Бойко Борисов.", "date": "2018.06.18", "title": "Борисов предлага превенция срещу мигрантите - затваряне на всички граници в ЕС и влизане само през КПП "}
{"url": "https://www.actualno.com/balkani/nikos-kodzias-ot-edin-milion-protestirashti-stignahme-do-4000-dushi-news_680236.html", "text": "   . Това само по себе си показва, че гръцкият народ събаря стереотипите. Това каза гръцкият министър на външните работи Никос Кодзиас по повод протестите срещу подписването на договора между Гърция и Македония за разрешаване на 27-годишния спор за името, предаде БГНЕС.  Вчера (17 юни), след подписването на споразумението, Кодзиас разговаря с областния управител за Западна Македония Теодорос Карипидис, който му предаде протестна декларация срещу договора с властите в Скопие.   Карипидис информира министъра подробно за протестите. По този повод Кодзиас подчерта, че броят на протестиращите е много малък и попита \"дали става въпрос за протест или за опит да се попречи на подписването на договора\".   \"Тук местното население не трябва да протестира. Най-важното нещо за хората е те да имат възможност за по-добър живот и развитие, а това може да стане благодарение на сътрудничеството между двете държави\", каза още Кодзиас.", "date": "2018.06.18", "title": "Никос Кодзиас: От един милион протестиращи стигнахме до 4000 души"}
{"url": "https://www.actualno.com/interest/nova-nasoka-pri-lechenieto-na-depresijata-pri-horata-news_680178.html", "text": "  Американски психолози изясниха, че електрическата активност на мозъка на пациент с депресия при получаване на възнаграждение може да бъде обективен показател за ефективността на лечението. Резултатите от изследването са публикувани в изданието The Journal of Clinical Psychiatry.  В изследването участвали 63 пациенти с клинически доказана депресия. По време на експеримента на участниците показали две врати. Зад едната от тях имало награда – малка сума пари. Ако участникът избирал вратата към парите ги получавал, ако не – губел тази възможност, пише БГНЕС.   След експеримента пациентите били разделени на две групи. На първата бил предписан тримесечен курс с антидепресанти, а втората трябвало да премине курс по когнитивно поведенческа психотерапия веднъж седмично за същия период. Част от пациентите останали в контролната група без предписано лечение.   След този период експериментът бил проведен още веднъж. Изяснило се, че увеличението на електрическата активност на мозъка е свързано с намаление на депресивните симптоми и тревожността. Освен това хората с особено ниски показатели били повлияни положително от антидепресантите, а не от психотерапията. В резултат на изследването учените стигнали до извода, че показателите на електрическата активност на главния мозък при получаване на възнаграждение могат да помогнат за диагностициране на депресията и за оценка на ефективността от избраните методи на лечение.", "date": "2018.06.18", "title": "Нова насока при лечението на депресията при хората"}
{"url": "https://www.actualno.com/europe/jilishten-kompleks-v-danija-zabrani-batutite-decata-vikali-prekaleno-news_680235.html", "text": "  Асоциацията на жилищните кооперативи в датски град забрани на жителите на жилищен комплекс да разполага детски батути, съобщи Лента.ру.  \"Някои наематели решиха да поставят за децата си батути, заради което страдат всички останали.\", се казва в заявлението на асоциацията. Съседите се оплакали от непоносим шум от играещите деца. Освен това се опасяват, че скачащите може да надничат през прозорците.   В рамките на две седмици кооперативът ще прекрати договора за наем с тези, които не се съобразят с решението.   От ръководството на кооператива признали, че нововъведението е намеса в личния живот на хората, но допълниха, че не могат да игнорират исканията на недоволните от детските викове.", "date": "2018.06.18", "title": "Жилищен комплекс в Дания забрани батутите, децата викали прекалено"}
{"url": "https://www.actualno.com/smolyan/dnes-e-praznikyt-na-obedinenija-grad-smoljan-news_680231.html", "text": "     „Всяка част на селищнокварталната броеница има свой минал пулс, динамика и историческа пъстрота. Но вече 58 години Устово, Райково и Смолян са единни в стремежа си да развиват Смолян като модерен туристически център, чисто и спокойно селище, наследило уникалното духовно наследство на много поколения родопчани, тяхната енергия, инициативност и талант. Изразявам уважение и признателност към всички, които работят и творят в нашия град, съхраняват неговите традиции, създават модерния му и европейски облик“, каза в поздравлението си кметът Николай Мелемов.\r\nСпоред областния управител Недялко Славов датата 18 юни има специална символика, не защото е свързана с административното съединение на трите селища, а заради породеното от този акт единение между населението им.   Като смолянчани всички вече принадлежат към една общност и това дава нов тласък за развитието на града, който днес е модерен европейски областен център с добре изградена инфраструктура и работещи институции.\r\n„Това са примерите, които трябва да ръководят делата ни и за напред – тези примери от нашата история,  които доказват, че обединението води към постигане на успехи и добро! И нека винаги, чрез градивен диалог и приемане на различията по между си, намираме пътя към единението, загърбвайки безпринципното противопоставяне и разрушителния егоизъм! Нека изразяваме личностните си амбиции с отговорността на достойни смолянчани, родопчани, българи и европейци, защото само така ще дадем добър пример и ще оставим ценно наследство за нашите деца!“, подчерта Славов.    В рамките на днешния ден са предвидени редица прояви. Вт 14,30 на стария център ще бъде даден старт на велосипедно състезание „Обиколката на Смолян“. За 17 часа е предвиден концерт на Общинския духов оркестър, който ще се състои на площад “България“. Там ще бъде и награждаването на победителите от велообиколката.\r\nА от 18,30 часа започва празничния концерт, посветен на обединения град, в който ще вземат участие танцьори, певци и музиканти от читалищата в трите квартала.", "date": "2018.06.18", "title": "Днес е празникът на обединения град Смолян"}
{"url": "https://www.actualno.com/football/programata-za-svetovnoto-pyrvenstvo-po-futbol-za-dnes-18-uni-news_680187.html", "text": "  След неуспехите на и във вчерашните им първи мачове от 21-вото Световно първенство по футбол, днес, 18 юни, предстои включването в шампионата на един от любимите национални отбори на мнозина български фенове - Англия.  Англичаните излизат срещу Тунис, а срещата е последна за деня - в 21:00 часа българско време. В групата на Англия са още коравият отбор на Колумбия, както и Япония.   Иначе денят започва с мач от група F. В 15:00 часа българско време Швеция се изправя срещу Южна Корея, а победата може да се окаже изключително ценна, след като Германия вече се провали срещу Мексико.   Белгия пък се очертава да е един от фаворитите, който да си тръгне с победа след първия мач. Възпитаниците на Роберто Мартинес се изправят срещу Панама в 18:00 часа.     ", "date": "2018.06.18", "title": "Програмата за Световното първенство по футбол за днес, 18 юни"}
{"url": "https://www.actualno.com/europe/mikrobus-se-vrjaza-v-tylpa-na-festival-v-holandija-news_680186.html", "text": "  Микробус се вряза в тълпа на фестивала PinkPop в Холандия, съобщи Reuters. По информация от полицията един човек е загинал, а трима са ранени.  Шофьорът е избягал от мястото на инцидента. В момента той и превозното средство се издирват. Причините за случилото се не са установени и засега от полицията не говорят за терористичен акт.   RTL съобщава, че над мястото кръжи хеликоптер, има екипи на Спешна помощ и много полиция. Съобщава се хората да внимават за автомобил \"Фиат Добло\", като част от регистрационния му номер е неизвестна, а другата е \"250\".   Според информацията за събитието, което трае три дни, Бруно Марс е бил най-известният музикант, взел участие във фестивала. Той е пял късно снощи (17 юни).", "date": "2018.06.18", "title": "Микробус се вряза в тълпа на фестивал в Холандия"}
{"url": "https://www.actualno.com/europe/ispanija-prie-aquarius-no-kakvo-shte-stane-s-drugite-bejanci-news_680225.html", "text": "     Испанските социални мрежи се изпълниха със снимки на бежанците. Пътниците на Aquarius изкараха седмица и половина в открито море.   Aquarius е бивш германски риболовен кораб, предназначен за охрана, който вече няколко години неправителствената организация  SOS Mediterranee е наела.  На борда му правозащитниците неведнъж са пренасочвали мигранти от Африка и Сирия, бедстващи в Средиземно море, в Европа. Този път корабът тръгна от Либия към Италия, но италианското правителство отказа да допусне мигрантите в страната и на 12 юни затвори пристанищата си за плавателни съдове с бежанци.   След като Испания изяви желание да приеме бежанците, корабът премина четири пъти повече път от първоначално предвидения маршрут.\r\n\"Сутринта валеше дъжд, палубата и стълбите са мокри и хлъзгави. Хората най-често лежат на земята – бременни жени, кърмачки, бебета, малки деца, пациенти с изгаряния и такива, които сме успели да извадим от водата.\" Това разказва координаторът от \"Лекари без граници\" Алойс Вимар за руското издание \"Коммерсант\".    През 2016 година медиите съобщиха, че Aquarius може да побере 500 души, но този път на борда му имаше 629 бежанци. Това са хора от 26 страни – Алжир,  Либия, Мароко, Нигерия, Сенегал, Южен Судан, а също и от Афганистан, Пакистан и Бангладеш.   В Twitter профила на \"Лекари без граници\" За да пренасочи мигрантите от бреговете на Италия в Испания, италианската брегова охрана предала на борда вода, продоволствия и играчки за децата, а така също и осигурила два допълнителни кораба Dattilo и Orione. Няколкостотин полицаи съпровождали плавателните съдове.\r\nНа бреговете на Валенсия мигрантите били посрещнати от служители на Червения кръст в Испания, полиция, юристи и доброволци. След направени медицински прегледи над 200 души са били хоспитализирани.  За повечето, пристигнали във Валенсия, дългият път от Африка приключва след медицинския преглед и оформянето на нужните документи. Те ще бъдат настанени във временни лагери за бежанци, а после – в постоянни. Но не всички ще получат убежище, предупреждават от Европа. На спасените им предстои да преминат проверка за безопасност и да подадат молба за убежище или жителство, ако имат право на това.    Част от мигрантите ще се насочат към Франция, която се съгласи да разгледа отделни заявки за получаване на убежище. По данни на испанските медии, заявленията за преминаване във Франция подават главно граждани на Алжир и Мароко.  Представител на френското правителство заяви, че засега не може да се ангажира с точния брой на мигрантите, които страната ще приеме.\r\nМакар историята с Aquarius да приключи, европейските страни не стигнаха до компромис по въпроса с мигрантите. Редица видни политици и обществени деятели, включително и папа Франциск, призоваха да се помни, преди всичко, за човешките идеали. Само от началото на годината в Средиземно море потънаха повече от 5000 души и да оставяш без помощ нови, жадуващи за по-добър живот, не е хуманно.   От друга страна, според социологически проучвания, решението на италианските власти да не приемат бежанците е подкрепено от 80% от италианците. По данни на Eurostat броят на потърсили убежище в ЕС се е увеличил от половин милион през 2014 година до 1,2 милиона през 2015-2016 година. През 2017 година техният брой е намалял до 650 хил. души.\r\nОколо 20% от молбите за убежище са към Италия, почти една трета към Германия и една десета част към Гърция. Останалите 25 страни от ЕС са готови да приемат по-малък брой бежанци. От началото на 2018 година Италия е приела 40% от мигрантите, тръгнали към Европа през Средиземно море, Гърция около 35%, а Испания – 25%.\r\nВ тези условия Рим изрази възмущението си от упреците по негов адрес. Като изрази благодарност към испанските власти, вътрешният министър на Италия Матео Салвини допълни, че би бил още по–благодарен, ако Испания приеме 66 629 мигранти – толкова, колкото Италия е приела през изминалата година.\r\nПредстои Италия да представи свои собствени предложения за радикална промяна на Дъблинското споразумение за прием на мигранти. Основата му е, че в рамките на ЕС регистриран за пръв път в дадена страна-членка кандидат-бежанец може да бъде върнат обратно в нея от друга страна-членка, в която кандидатът отива и иска да получи статут.      Междувременно Матео Салвини предупреди, че край бреговете на Либия има още два кораба с бежанци и Италия предупреждава предварително, че няма да ги приеме. А \"Лекари без граници\" и други правозащитници продължават да спасяват живота, а Aquarius скоро ще отплава за нови пътници.", "date": "2018.06.18", "title": "Испания прие Aquarius, но какво ще стане с другите бежанци?"}
{"url": "https://www.actualno.com/politics/gerb-gotovi-s-pochti-vsichki-kandidati-za-kmetove-za-izborite-dogodina-news_680247.html", "text": "   В диалог сме със структурите ни в цялата страна. Ще изненадаме БСП. Хората виждат коя е партията, която работи в интерес на гражданите. Това коментира пред журналисти в Благоевград заместник-председателят на ГЕРБ и председател на ПГ на партията Цветан Цветанов, съобщиха от пресцентъра на ПП ГЕРБ.  Днес Цветанов ще проведе поредица от срещи с общинските ръководства на ГЕРБ в област Благоевград.   „Политиката на БСП за конфронтиране не е добра за страната, затова не е изненада, че социологически проучвания, направени по поръчка на ГЕРБ, ни дават преднина с над 4% пред БСП“, отбеляза председателят на ПГ на ГЕРБ.   ", "date": "2018.06.18", "title": "ГЕРБ готови с почти всички кандидати за кметове за изборите догодина "}
{"url": "https://www.actualno.com/society/ministerstvoto-na-kulturata-njamalo-pravno-osnovanie-da-remontira-porutenoto-chitalishte-v-grad-shipka-news_680245.html", "text": "  Министерство на културата не може да ремонтира Народно читалище „Светлина - 1861 г.“ - Шипка, . Това съобщиха от пресцентъра на Министерство на културата във връзка с медийни публикации по повод лошото състояние на сградата на Народно читалище „Светлина - 1861 г.“.  В позицията си по казуса Министерството посочва още, че „старата сграда на читалището няма статут на недвижима културна ценност. Тя е частна общинска собственост. \", поясняват още от ведомството.       Припомняме, че уникалната сграда на читалище „Светлина” в град Шипка, някога изглеждала изключително красива, . Няколко снимки, които преди дни фотографът Божидар Чоторов публикува в социалните мрежи, бяха споделяни и коментирани стотици пъти. Снимки, които развълнуваха много хора и поставиха въпроса дали ще се намерят ли пари за ремонт на тази ценна сграда.\r\nОказва се, че въпросното читалище е строено с дарителски средства и доброволен труд, отбелязва Нова телевизия. Стана ясно също така, че за ремонта на някога функциониралата културна институция са необходими около     ", "date": "2018.06.18", "title": "Министерството на културата нямало правно основание да ремонтира порутеното читалище в град Шипка"}
{"url": "https://www.actualno.com/plovdiv/umno-smetosybirane-startira-v-plovdiv-news_680182.html", "text": "  Върху контейнерите за смет по ул. \"Иван Вазов\" в Пловдив са монтирани датчици, които следят доколко са пълни с отпадъци, като с помощта на мобилно приложение контролът може да се извършва във всеки един момент. Това съобщиха за Радио \"Фокус\" – Пловдив от Общинско предприятие \"Чистота\". Въвеждането на така нареченото \"умно сметосъбиране\" (Smart waste management) е сред постиженията, с които Община Пловдив спечели националния приз \"Най-иновативна община\" на Асоциацията на Българските градове и региони.  \"Това ще доведе до още по-добро качество на услугата по сметосъбирането. Точната информация ни дава възможност за гъвкави решения, така че ако някой контейнер отново се напълни след редовното му обслужване по график, да реагираме своевременно\", коментира директорът на ОП \"Чистота\" Иван Стоянов.   Подобни устройства предстои да бъдат монтирани и върху първите подземни контейнери в Пловдив, които сега се изграждат на ул. \"Отец Паисий\". За удобство на гражданите там се предвижда да бъдат поставени и червени и зелени светодиоди, по които да се ориентират за степента на запълненост на съдовете за смет.   ", "date": "2018.06.18", "title": "Умно сметосъбиране стартира в Пловдив"}
{"url": "https://www.actualno.com/healthy/bezplatni-pregledi-za-tuberkuloza-shte-se-provedat-v-cjalata-strana-news_680176.html", "text": "  За втори път през тази година ще се проведат безплатни прегледи за туберкулоза в лечебни заведения за диагностика и лечение на туберкулозата във всички областни градове на страната.  Кампанията „Седмица на отворените врати” стартира на 18 юни и ще продължи до 22 юни. Инициативата се осъществява по Програма „Подобряване на устойчивостта на Националната програма по туберкулоза” към Министерството на здравеопазването, финансирана от Глобалния фонд за борба срещу СПИН, туберкулоза и малария. Ежегодната проява е доказала своята ефективност за повишаване на обществената информираност за заболяването и за предоставяне на безплатен достъп до медицински услуги.   По време на „Седмицата на отворените врати“ на всеки желаещ се предлага скрининг за риска от туберкулоза чрез анкета и консултации. На лицата, които са в риск се провеждат допълнителни прегледи и изследвания. При откриването на случаи на туберкулоза своевременно се предприемат мерки за хоспитализация и лечение, в резултат на което се прекъсва веригата за предаване на инфекцията.   По време на проведената през месец март кампания общо анкетирани за туберкулоза са 3 004 лица. На 1436 лица в риск от туберкулоза са извършени медицински прегледи и допълнителни изследвания. Открити са 32 лица с туберкулоза и 110 лица с латентна туберкулозна инфекция, които са започнали лечение.\r\nИнициативата се провежда от 2009 г. и е допринесла за по-добра разкриваемост на случаите на туберкулоза и латентна туберкулозна инфекция, ефективна превенция на туберкулозата в страната и осигуряване на достъп до здравни грижи.       ", "date": "2018.06.18", "title": "Безплатни прегледи за туберкулоза ще се проведат в цялата страна"}
{"url": "https://www.actualno.com/politics/zaharieva-makedonija-njama-da-ima-teritorialni-pretencii-kym-nas-i-zaradi-gryckija-dogovor-news_680185.html", "text": "  Неслучайно настоявахме толкова много да подпишем Договор за добросъседство и сътрудничество като условие преди да дадем зелена светлина за преговори за влизане на Македония в ЕС и НАТО. Така външният ни министър Екатерина Захариева обясни защо с името Република Северна Македония няма да има опасност от териториални претенции от страна на Скопие към България.   . .   Същевременно Захариева обяви, че България подкрепя стремежа на македонското правителство да подобри отношенията си със съседите си, визирайки съпротивата на македонския президент Георге Иванов и отказа на премиера Бойко Борисов да го приеме в края на миналата седмица. Външният ни министър обаче счита отношенията ни с Македония за добри – не са били толкова добри от 20 години насам, каза тя пред Нова телевизия. Искаме да живеем в стабилен регион, подчерта Захариева.   На изричен въпрос дали руското влияние минава през Георге Иванов, външният ни министър отвърна, че при подписването на договора между Македония и Гърция имало поздравления и от Сергей Лавров.\r\nНа 26 юни ще се гледа темата за разширяване на ЕС на ниво Съвет на външни министри и ако има съгласие за решение за започване на реални преговори, на 29 юни може да има решение и на европейските премиери – тогава членството на Македония в ЕС ще е реална перспектива, смята Захариева. Тя, обаче, заяви и, че ентусиазмът в ЕС и НАТО не бил голям, но Македония щяла да бъде приета при окончателно одобрение на договора с Гърция.       Трябва да има преглед на учебните програми на Македония, напомни Захариева, визирайки точка от нашия договор със Скопие, според която се създава експертна комисия, която трябва да излиза с доклад веднъж годишно. За разлика от , в същата тема е много по-сериозно разгледана - месец след влизането в сила на договора, трябва да бъде създадена постоянна съвместна комисия от експерти по исторически, археологични и образователни въпроси. Работата на комисията ще бъде надзиравана от външните министерства на двете държави. Тя ще проучи всички учебници и помагала в двете държави и в специално уточнен предварителен срок ще ги ревизира – при това така, че да се използват още от първата учебна година след влизане в сила на договора (чл. 8). И още – тази комисия ще проучва всяко ново издание на учебник и ще се събира регулярно на заседание поне два пъти годишно.\r\nЕкатерина Захариева призна и, че в Гърция съпротивата срещу договора е голяма, но след интензивните разговори се наблюдава увеличаваща се подкрепа за документа. Все още обаче около 70% от гърците не го харесват.\r\nЗа финал външният ни министър коментира Северна Корея и видя в севернокорейския ядрен арсенал заплаха и за България. Тя каза, че би посетила КНДР, но трябва да се види как Северна Корея ще изпълни споразумението за ядрено разоръжаване. Засега не бих премахнала санкциите срещу КНДР, е нейното мнение.    ", "date": "2018.06.18", "title": "Захариева: Македония няма да има териториални претенции към нас и заради гръцкия договор"}
{"url": "https://www.actualno.com/europe/merkel-poluchi-otsrochka-ot-koalicionnija-si-partnior-za-bejancite-news_680181.html", "text": "  Вътрешният министър на Германия и лидер на коалиционния партньор на Ангела Меркел – баварците от Християнсоциалния съюз (ХСС) Хорст Зеехофер, изглежда е склонен да даде повече време на германския канцлер за договаряне на по-строго споразумение относно мигрантската политика с партньорите на Германия в ЕС.  Зеехофер категорично настоява Германия да връща още от границата влезли през друга страна-членка на ЕС кандидат-бежанци или да връща в страната по произход кандидат-бежанци, които не са получили убежище в Германия. Вътрешният министър обаче беше категоричен, че няма намерение да разваля коалицията заради миграционната политика, пише Агенция \"Фокус\".   Същевременно Зеехофер обяви, че иска да бъде намален броят на бежанците в Германия. Очаква се, че през следващите няколко дни Меркел да води преговори с други големи европейски държави, за да успее да договори приемливо и за своите вътрешни партньори споразумение.   ", "date": "2018.06.18", "title": "Меркел получи отсрочка от коалиционния си партньор за бежанците"}
{"url": "https://www.actualno.com/education/ekspert-ezikyt-ne-e-neshto-koeto-moje-da-okovem-sys-zakon-news_680189.html", "text": "  \"Хора, които нямат филологическо образование всяка година внасят законопроекти за езика. Езикът не е нещо, което може да оковем със закон, той се развива независимо от нас и нашата воля и тази на кабинетните езиковеди.\" Това каза преподавателят в Софийски университет Надежда Сталянова.  Според нея езикът не може да се канализира чрез закон, \"не може да има и езикови полицаи.\"   По думите на Сталянова \"не е същественият проблем дали ще напишем кратка или пълна форма, големият проблем на грамотността е друг - тя е нежелана в обществото. Младите хора нямат усета за това как се говори в различната ситуация. Хора от администрация не ги притеснява, че не може да напишат един документ грамотно. Нашето общество е виновно, че ние всички проявяваме безкрайна търпимост към неграмотността, така че обвинителния пръст не е към учителите.  Езикът не се нуждае от промени, ние трябва да погледнем себе си да работим над себе си.\"   Според писателя Елена Алексиева да има закон за езика е все едно да направи закон за градушките. Според нея предложението започва да постига своите популистки цели.\r\n\"Не може да вържем езика, да го насочваме, но не бива да забравяме нещо, което е същината- бедният, страдащият език е проекция на една бедна и страдаща психика, а тя отразява беден и страдащ емоционален живот, бедно мислене и душевност\", допълни още Алексиева пред БНТ.       По думите ѝ \"проблемът е в предишното поколение, поколението на родителите ни, защото поколението на нашите родители независимо с какво се занимаваха, пишеха и се изразяваха съвършено грамотно, независимо къде са израсли и какво са учили. Езикът не е нещо различно от нас, трябва да започнем с уважението към него.\"\r\nПрипомняме, че преди дни \"Обединени патриоти\" предложиха да има Закон за опазване на българския език. По-късно се заговори и за ", "date": "2018.06.18", "title": "Експерт: Езикът не е нещо, което може да оковем със закон"}
{"url": "https://www.actualno.com/chronicles/umira-hristo-smirnenski-news_679933.html", "text": "  Христо Смирненски е роден на 17 септември 1898 г. в град Кукуш,    Македония (днес Гърция), в семейството на сладкаря Димитър Измирлиев и    Елисавета Попанастасова. По това време този македонски край все още бил    под османско робство. Още като дете Христо обичал да слуша приказки и    песни и да ги преразказва на приятелите си, дори сам съчинявал  стихчета.   Когато е на пет-годишна възраст избухва Илинденското  въстание (20 юли   1903 г.) и пред очите на бъдещия поет турците  извършват кървава  разправа  с населението. В Кукуш той завършва  четвърто отделение и през  1908 г.  родителите му го пращат да учи в  София, където живее при  семейството на  дядо си по съребрена линия  Анастас Кръстев. Известният  поет-хуморист  Владимир Попатанасов - Пепо,  който е негов вуйчо, го  запознава с Елин  Пелин, Стилиян Чилингиров и  Пенчо Славейков. След  смъртта на дядо си  през август 1910 г. се  завръща у дома. През 1911 г.  Христо завършва  прогимназията в Кукуш, но  баща му няма финансовата  възможност да плати  за обучението му в  Солунската гимназия.  През октомври 1912 г. започва Балканската война и на двадесет и петия    ден от същия месец българските войски освобождават Кукуш. (По силата   на  Берлинския договор част от Македония и Южна Тракия и след    Освобождението остават под османско присъствие.) Смирненски е едва на 13    години. Радостта на населението обаче е твърде кратка. След победата    между балканските съюзници изникват разногласия и избухва    Междусъюзническата война. Пред опасността от настъпващите гръцки войски    жителите напускат Кукуш, градът е опожарен. Семейството на Димитър    Измирлиев заедно с хилядите бежанци се отправя да търси спасение и    препитание в София. Въпреки състоянието на мизерия в което се намират    Димитър Измирлиев и жена му държат децата им да учат. Христо се записва в    Техническото училище, но заедно с по-малкия си брат Антон помага в    издръжката на семейството — продават вестници.\r\nОт началото на 1915 г. по примера на по-големия си брат, хумориста    Тома Измирлиев (1895 — 1935), 16-годишния Христо започва да сътрудничи    на хумористичните издания — най-напред на вестник „К'во да е“, където  за   пръв път се подписва с един от най-известните си псевдоними като    хуморист — Ведбал. От следващата година той публикува хумористични    стихове и фейлетони в „Българан“, „Родна лира“, „Художествена седмица“,    „Смях и сълзи“, „Барабан“, „Сила“. Необикновено находчив и плодовит,    Ведбал, въпреки младостта си, става един от най-търсените и популярни  за   онова време хумористи. През 1917 г. за пръв път се подписва с    псевдонима Смирненски, с който остава в класиката на българската    литература.   Ученик в Техническото училище, той продължава да се труди — като    обикновен работник, продавач в колониален магазин и др. По това време    избухва Първата световна война. През май 1917 г. Христо е принуден да    постъпи като юнкер във Военното училище, но въпреки суровото казармено    всекидневие продължава да пише и да публикува в хумористичните издания.  В   края на годината избухва Октомврийската революция. Командването на    училището въвежда продължителна карантина с цел да се избегне    проникването на „вредни идеи“. През април 1918 г. излиза първата му    сбирка — „Разнокалибрени въздишки и стихове в проза“. Тя е с    хумористичен характер и излиза под перото на Ведбал, но по-късно е    разкритикувана от собствения си автор.   Силно въздействие върху идейното развитие на младия поет оказва    Войнишкото въстание през 1918 г. Срещу разбунтувалите се срещу Фердинанд    и буржоазията войници са хвърлени дори юнкерите от Военното училище.    Смирненски става свидетел на най-кръвопролитния сблъсък — край Захарна    фабрика. Отвратен от жестокостта, с която правителството потушава    въстанието, той твърдо решава и напуска Военното училище през ноември.    За това баща му е принуден да заплати голямо обезщетение.Цивилният  живот   предлага много радости на младия хуморист — срещи с колеги  писатели и   разходки и екскурзии край София. Смирненски става член на  редколегията   на „Българан“, но същевременно е изкарва прехраната си  като отначало е   писар II разред в Управлението по транспорта, после  карнетист, след  това  е чиновник в Дирекцията на стопанските грижи,  репортер, касиер,   редактор, коректор.    1919 и 1920 г. са бурни години в живота на София, време на социални    конфликти. През ноември 1919 г. по решение на Комунистическата партия    започва да излиза седмичното хумористично художествено-литературно    списание „Червен смях“. Участието на Смирненски в списването му има    решаващо значение за него — хуморът му става все по-социално насочен.    Той участва в демонстрации и митинги, на които се поставят искания за    амнистия на осъдените войници, подобряване материалното положение на    трудещите се и др. Постепенно социалната принадлежност на Смирненски    става решаващ фактор в идеологическите му възгледи и той се пропива със    съзнанието, че е боец на пролетариата. През пролетта на 1920 г. става    член на Комунистическия младежки съюз, а през 1921 г. — на    Комунистическата партия.\r\n1920 г. е преломна в творческия път на Смирненски. Лявата критика    оценява естетическите му търсения и творби създадени до този момент като    прояви на „декадентския“ символизъм, като поетически постижения,  които   не дават никакви основания „да се предположи за яркия му  поетически   талант“. Първото си истинско стихотворение, както твърди  тази   социалистическа литературна критика, Смирненски пише за  първомайския   брой на „Червен смях“. Стихотворението се казва „Първи  май“.\r\nСлед това свое стихотворение Смирненски започва цяла поредица,    публикувана на страниците на „Червен смях“: „Ний“ (26 юни 1920),    „Червените ескадрони“ (3 септември 1920), „Улицата“ и „Утрешния ден“ (24    септемри 1920), „Херолди на новия ден“ (15 октомври 1920), „Северно    сияние“ (29 октомври 1920), „През бурята“ (6 януари 1921), „Бурята в    Берлин“ (13 януари 1921), „Йохан“ (27 януари 1921) и др. В партийните    издания „Червен смях“ и „Работнически вестник“ виждат бял свят няколко    десетки негови творби, представляващи ярко новата естетическа линия в    творчеството на поета.       В края на февруари 1922 г. партийното издателство „Общо работническо    Кооперативно дружество „Освобождение“ отпечатва втората и последна    издадена приживе стихосбирка на Смирненски — „Да бъде ден!“. Отпечатана в    1500 бройки сбирката се разпродава бързо и няколко месеца по-късно    кооперативното дружество „Освобождение“ пуска второ издание. „Да бъде    ден!“ въвежда поета като ярко талантлива и добре отграничена    индивидуалност — творец, чието творчество е силно социално ангажирано,    което носи новия ценностен модел, новите обществени и естетически каузи  в   разноликата българска литература на второто десетилетие на 20 век. С    „Да бъде ден!“ Смирненски излиза извън границите на политическата и    идеологическа ангажираност и заявява безкористното човеколюбие,  пламенен   хуманизъм, блянът за щастие на човечеството, превърнали се в  негова   творческа философия. Тук именно Смирненски най-ярко се сближава  с   нравствения заряд на Ботевите творби и средството което Ботев  намира за   противопоставяне срещу човеконенавистничеството — борбата,  революцията.   За лявата литературна критика Смирненски митопоетизира  събуденото   класово самочувствие на пролетарското мнозинство и бунта му  срещу   социалните несправедливости. Смирненски възпява с неповторим  лиричен   маниер копнежа по щастие и безсмъртната любов към хората,  обобщени   философски в „Херолди на новия ден!“ — „Какво по-божествено  щастие/ от   бляна да бъдеш човек“ (сетне Смирненски изключва това  стихотворение от   стихосбирката). През пролетта на 1921 г. Смирненски  заболява от паратиф и   през лятото заминава в рилското село Радуил, за  да се лекува. Завърнал   се в София той продължава да пише и публикува  лирически,   хумористично-сатирични стихове и фейлетони. По случай една  стачка на   тютюневите работници той пише стихотворението „Жълтата  гостенка“ (15 юли   1922). През 1922 г. отново не се чувства добре и  през лятото отново   заминава за Радуил, при свои приятели. Там прекарва  един особено   плодотворен месец. Тук той написва стихотворенията  „Юноша“ и   „Каменарче“, фейлетоните „В трена“ и „В Самоковския общински  съвет“,   импресиите „Босоногите деца“ и „Смело, товаришчи!“, очерците  „Пожар в   Рила“ и „Куртова поляна“. В началото на септември е в  Чамкория, където   работи като измервач в горското стопанство. В края на  годината се   завръща в София и до първите месеци на 1923 г. е в период  на особена   творческа активност. Пише „Зимни вечери“, „Роза  Люксембург“, „Съветска   Русия“ и сатирата „На гости у дявола“.\r\nЖълтата гостенка, туберколозата, не подминава и самият Смирненски. В    началото на април поетът неочаквано получава кръвоизлив и лекарите    откриват каверна. Лекарските препоръки за чист въздух, силна храна и    пълно спокойствие обаче са непосилни за бедния Христо. Родителите му    наемат слънчева стая в Горна баня и там състоянието му се стабилизира.    Но и тук Смирненски не престава да твори и да посреща множество    посетители. В края на май е отпечатана и последната му творба — сатирата    „Приказка за стълбата“, в която поета разобличава политическите    ренегати, въздигнали се от социалните низини и станали „принцове“. Тази    сатирична творба на Смирненски неслучайно е номинирана от българската    литературна критика за най-зрялата в неговото творчество. Не само тези    ренегати засяга тя. Тя се отнася за „всички, които ще кажат: Това не  се   отнася до мене“ — онези, които се изкачват по стълбата (на властта,  но и   на живота) с цената на принципите си, на нравствеността си,  която   продават на Дявола за да стъпят на всяко едно ново стъпало.\r\nНов кръвоизлив на 5 юни прави състоянието му критично. Той незабавно    трябва да постъпи в санаториум, но свободно легло не се намира.    Лекарския консулт поставя безнадеждна диагноза — милиарна туберколоза.    Преврата от 9 юни оставя Смирненски без храна и лекарства за цели два    дни. Той е преместен спешно в близък частен санаториум, но твърде  късно.   Около 6:30 ч. сутринта на 18 юни 1923 г. той издъхва, малко  преди да   навърши 25-годишна възраст. „Поиска лист да пише, но това си  остава   последното негово желание“, спомня си по-късно сестра му.  Тялото на   Христо е изложено в църквата „Св. Крал“ още по пладне същия  ден, където   прочувствено слово произнася Гео Милев.\r\nИзточник: Уикипедия", "date": "2018.06.18", "title": "Умира Христо Смирненски"}
{"url": "https://www.actualno.com/politics/ruski-voenni-shte-napravjat-inspekcija-na-chast-ot-teritorijata-na-bylgarija-news_680184.html", "text": "  Група руски военни експерти ще направи инспекция от 18 до 22 юни на част от територията на България. Инспекцията е в рамките на реализацията на Виенския документ от 2011 година, съобщи началникът на Центъра по намаляването на ядрената опасност към Министерството на отбраната на Русия Сергей Рижков.  \"Инспекцията се провежда с цел определяна на мащабите на осъществяваната военна дейност или липсата на такава в пределите на указания район, подлежаща на предварително уведомяване. Площта на района е 16 хил. кв км\", се казва още в съобщението.   По време на мероприятието руските инспектори ще посетят учебни райони и полигони, ще получат информация за провежданата военна дейност в района, както и информация за, намиращите се в района, формирования и военни части на българските въоръжени сили. Те ще бъдат информирани и за планираните за юни 2018 година тактически учения, допълва РИА Новости.   През април, в рамките на реализацията на документа, подобна инспекция е била направена във Великобритания.\r\nОт сайта на Центъра по намаляването на ядрената опасност към Министерството на отбраната на Русия става ясно, че в периода 5-9 юни 2017 година е бил извършен наблюдателен полет със самолет Ан-30Б. Той е излетял от летище Бургас и е бил с максимален обхват от 660 км.        съдържа политически обвързващи мерки за укрепване на доверието и сигурността (МУДС), които целят повишаване на откритостта и прозрачността по отношение на военните дейности, извършвани на територията, заобикалящите морски зони и въздушното пространство на всички европейски държави (за Русия от западната граница до Урал) и страните-членки на ОССЕ от Централна Азия.\r\nЗа постигането на целите на Виенския документ е предвиден механизъм за обмен на информация относно военните сили, основните системи въоръжения и техника и тяхното разположение, бюджет и доставки, както и механизъм за консултации и сътрудничество чрез нотификации и срещи относно необичайни военните действия. Заложено е осъществяването на военни контакти и сътрудничество на доброволна основа и провеждането на демонстрации на нови типове основни въоръжения и техника. Наред с това Виенският документ предвижда, че държавите ще се информират взаимно за определени военни дейности, в които участват повече от 9 хил. военнослужещи или повече от 250 танка, или повече от 500 бойни бронирани машини, или повече от 250 артилерийски системи.", "date": "2018.06.18", "title": "Руски военни ще направят инспекция на част от територията на България"}
{"url": "https://www.actualno.com/asia/silno-zemetresenie-v-japonija-s-danni-za-jertvi-news_680171.html", "text": "  Земетресение с магнитуд 5,9 стана на територията на Япония, съобщи Европейския средиземноморски сеизмологичен център, цитиран от БГНЕС. Малко по-късно бяха поправени данните за силата на труса - 6,1 по Рихтер.  Според данните на сеизмолозите епицентърът на земетресението се намира на 20 километра североизточно от Осака. Дълбочината на огнището е 15 километра.   По първоначални данни силният трус е довел до човешки жертви. Телевизия NHK съобщава за загинало дете - момиченце на девет годинки, и добавя, че има \"неуточнен брой\" смъртни случаи. Съгласно информация на агенция Киодо момичето било хванато в капан при срутването на стена край басейн в населено място северно от Осака. Дойде потвърждение и за загинал възрастен мъж, има информация и за трета жертва.   Със сигурност няма щети върху ядрена инфраструктура, казаха властите в Япония в югозападната част на главния остров Хоншу. По данни на Kansai Electric Power радиационният фон е в нормата. Компанията има две електроцентрали в района с четири атомни реактора.\r\nЗаради земетресението без централно електрозахранване останаха около 170 хиляди абонати. Спряно беше и движението на влаковете в югозападната част на острова, както и в метрото на Осака. Голямото международно летище Кансай прекрати приемането на самолети за оглед на пистите. Няма обаче обявена опасност от цунами.       Междувременно, няколко часа по-рано трус от 5,6 по Рихтер разтърси Гватемала. Това е поредното земетресение там след изригването на вулкана Фуего.  ", "date": "2018.06.18", "title": "Силно земетресение в Япония, с данни за жертви"}
{"url": "https://www.actualno.com/asia/kndr-ima-poveche-ot-3000-obekta-svyrzani-s-raketno-jadrenata-programa-news_680199.html", "text": "  Корейската народно-демократична република (КНДР) разполага с повече от 3000 обекта, свързани с ракетно-ядрената програма на страната, според оценките на американското разузнаване, пише БГНЕС.  Първите секретни ядрени разработки в Северна Корея са били регистрирани от американското разузнаване през 1982 г. Досега 36-годишният списък с ядрени обекти в Северна Корея се обновява постоянно. Източници на севернокорейските медии твърдят, че извършването на инспекции на тези съоръжения ще представлява \"сериозно предизвикателство\" за международната общност.   Вследствие на резултатите от срещата на 12 юни в Сингапур между президента на САЩ Доналд Тръмп и лидера на КНДР Ким Чен Ун бе подписан документ, в който Пхенян се съгласи за провеждането на пълно ядрено разоръжаване на Корейския полуостров, в замяна на гаранции за сигурност от Вашингтон.   В същото време Тръмп обеща да прекрати съвместните военни учения с Южна Корея, за които Пхенян дълго настояваше. Генералният директор на Международната агенция за атомна енергия Юкия Амано, коментирайки резултатите от тази среща на върха, заяви готовността на ядрените инспектори да възобновят ядрените проверки в КНДР.", "date": "2018.06.18", "title": "КНДР има повече от 3000 обекта, свързани с ракетно-ядрената програма"}
{"url": "https://www.actualno.com/burgas/48-policai-shte-bydat-komandirovani-v-pomorie-news_680180.html", "text": "  48 служители от вътрешността на страната ще следят за сигурността в Поморие по време на сезона. Това каза за Радио \"Фокус“ – Бургас Иван Алексиев, кмет на Община Поморие.  По думите му сред тях има и служители на КАТ, \"Вътрешен ред и сигурност“ и \"Охранителна дейност“. По думите му, тъй като градът не е голям не е проблем служителите да го обхождат пеша. \"Това ще се прави по главната улица, по крайбрежния булевард, по крайбрежната алея, в новия квартал на града, който стана много населен и с предимно руски граждани\", каза още Алексиев.   По думите му най-честите престъпления са от битов характер.   \"Нямаме тежки престъпления, предимно кражби на пари, на злато и накити от апартаменти и частни квартири. Обикновено това се случва, когато туристът е отишъл на плажа, оставил е парите и бижутата си на нощното шкафче, често и вратите на терасите са отворени, за да се проветрява. През сезона има много хора и на никого не му прави впечатление, че някой непознат ще влезе в сградата\", допълни кметът на Поморие.", "date": "2018.06.18", "title": "48 полицаи ще бъдат командировани в Поморие"}
{"url": "https://www.actualno.com/society/prognoza-za-vremeto-18-uni-ponedelnik-news_680164.html", "text": "  Днес отново ще има краткотрайни валежи с гръмотевични бури и градушки, на повече места и по-значителни в следобедните часове. Максимални температури между 23° и 28°, в София около 24°. Това съобщи за Агенция „Фокус“ дежурният метеоролог Христо Христов от Националния институт по метеорология и хидрология към БАН. Атмосферното налягане ще бъде малко по-ниско от средното за месеца и през деня ще се задържи почти без промяна.  Над Черноморието също ще се развива купеста и купесто-дъждовна облачност. Ще има краткотрайни валежи с гръмотевици, на повече места в следобедните часове. Ще духа до умерен североизточен вятър, но с временни усилвания. Максималните температури ще са 26°-28°. Температурата на морската вода е 23-25°. Вълнението на морето ще бъде 1-2 бала. И над планините ще се развива мощна купесто-дъждовна облачно и ще има краткотрайни валежи с гръмотевични бури. Ще духа до умерен северен вятър, но с временни усилвания. Максимална температура на височина 1200 метра около 18°, на 2000 метра – около 12°.   Във вторник и сряда ще има повече слънчеви часове. Валежите ще намалеят, ще бъдат на малко места и по-слаби. Все пак през първия ден в отделни планински райони в Западна България е възможно за кратко да бъдат интензивни. Вятърът ще е от изток-североизток, в Източна България - умерен. Температурите ще се повишат и в сряда, когато в повечето райони ще се задържи без валежи, максималните ще са между 27° и 32°. В четвъртък отново се повишава вероятността за следобедни краткотрайни валежи и гръмотевични бури. Източният вятър ще стихне. Дневните температури ще са почти без промяна.   ", "date": "2018.06.18", "title": "Прогноза за времето - 18 юни (понеделник)"}
{"url": "https://www.actualno.com/america/v-kolumbija-shte-ima-desen-prezident-fark-go-predupredi-da-vnimava-news_680172.html", "text": "  Кандидатът на десните Иван Дуке печели президентските избори след втория тур в Колумбия, проведен в неделя (17 юни), предаде БГНЕС.  Според официалните резултати, които са факт на база на 68,71% от преброените бюлетини, Иван Дуке, който е кандидат на Демократичен център, води с 55,56%, докато Густаво Петро от движението \"Човешка Колумбия\", е с 40,38%.   Десницата, чийто лидер е бившият президент на страната Алваро Урибе, иска ревизия на мирното споразумение с бившите партизани от ФАРК, постигнато след многогодишни преговори с усилията и на предишния президент Хуан Мануел Сантос. Дюке обаче каза, че ще запази сключените по-рано мирни споразумения с въстаниците от Революционните въоръжени сили на Колумбия (ФАРК).   \"Няма да разрешим мирът да бъде разрушен. Казваме на Колумбия, че няма да правим на пух и прах споразумението, но ще направим така, че мирът да стигне до всички колумбийци\", заяви Дуке пред хиляди свои привърженици в Богота.\r\nОт ФАРК вече предупредиха Дуке да покаже \"здрав разум\". \"Необходимо е да има превес на здравия разум, това, което страната изисква, е неразделен мир, който ни води към очакваното помирение (...) Заобикалянето на тази цел не може да бъде програма на правителството\", посочи Общата революционна алтернативна сила (ФАРК) в изявление, с което партията иска да се срещне с десния кандидат, победил на втория тур на президентските избори.       ", "date": "2018.06.18", "title": "В Колумбия ще има десен президент, ФАРК го предупреди да внимава"}
{"url": "https://www.actualno.com/cite/da-se-napravi-zakon-za-opazvane-na-ezika-e-vse-edno-da-napravite-zakon-za-gradushkite-news_680192.html", "text": "   \" Това каза писателят Елена Алексиева в интервю за БНТ. Според нея предложението е популитско и то вече е постигнало целите си.  ", "date": "2018.06.18", "title": "Да се направи закон за опазване на езика е все едно да направите закон за градушките"}
{"url": "https://www.actualno.com/balkani/bezredici-i-raneni-policai-zaradi-dogovora-za-makedonija-video-news_680175.html", "text": "  Подписаният вчера (18 юни) за името на Македония при Преспанското езеро предизвика поредни протести и безредици както в Македония, така и в Гърция, предаде БГНЕС.  Македонската полиция разпръсна със сълзотворен газ демонстранти, недоволни от документа. Полицейските сили са били нападнати с бомбички и камъни пред македонския парламент. И отново сред протестиращите е имало много членове на футболни агитки - такива, каквито се считат за \"ударна сила\" при организацията на протести от политически партии. На протеста са присъствали Янко Бачев от \"Единствена Македония\", както и бившите депутати Солза Гърчева, Филип Петровски и Александър Пандов.   Арестувани са 25 души, а 7 полицаи са били ранени, предава Агенция \"Фокус\", по информация на Радио \"Свободна Европа\".   В Гърция пък пострадаха 14 души - също след протест срещу договора. Безредиците станаха в градчето Писодери, в района на Преспанското езеро. Полицията блокира преминаването на автобусите, които превозваха протестиращи към мястото на подписването на споразумението в селището Псарадес.        При опита на демонстрантите да пробият загражданията, полицията употреби сълзотворен газ и имаше сблъсъци. Сред пострадалите, според съобщението на полицията, са 7 полицаи и 7 от протестиращите. След оказване на първа помощ те са напуснали болницата, където са били откарани.", "date": "2018.06.18", "title": "Безредици и ранени полицаи заради договора за Македония (ВИДЕО)"}
{"url": "https://www.actualno.com/crime/zasedanija-po-delata-sreshtu-moskov-i-borshosh-news_680174.html", "text": "  Две съдебни дела, срещу знакови за българската политика фигури, ще се проведат днес, 18 юни.  Специализираният наказателен съд ще проведе заседание по делото срещу бившия министър на здравеопазването Петър Москов, неговия заместник Адам Персенски и останалите трима души от \"Бул Био НЦЗПБ\" ЕООД. Сред тях са Росен Алексиев, който е изпълнявал длъжността изпълнителен директор на \"Бул Био\" между 24 юни и 1 юли 2016 година, както и д-р Юлиана Ценкова - началник \"Качествен контрол\" на \"Бул Био\". Петимата станаха подсъдими във връзка с ваксините \"Пентаксим\", \"Еувакс Б\" и \"Тетадиф\", като точно за \"Тетадиф\" и производството му е обвинен Алексиев, припомня БГНЕС.   Делото не тръгна в средата на април заради нередовно призоваване на ощетените юридически лица, които в случая са Министерството на здравеопазването и посоченото в обвинителния акт търговско дружество. Пред журналисти Петър Москов коментира, че не съжалява за начина, по който е подходил за решаването на кризата с ваксините.   На Москов му бе повдигнато обвинение заради приетите като дарение през 2015 г. от Министерството на здравеопазването на Турция 100 хил. дози ваксина за деца \"Пентаксим – 0.5 мл.\" и 100 хил. дози ваксина \"Хепатит Б\" – \"Еувакс Б\", които не са разрешени за употреба на територията на България. Според прокуратурата от действията на Москов тогава са настъпили вреди за българското здравно министерство в размер на 325 233,87 лв., но и неимуществени вреди, изразяващи се в недоверие на гражданите в дейността му.\r\nСрещу Петър Москов е повдигнато и второ обвинение заради това, че на 27 ноември 2015 г., отново в качеството му на здравен министър умишлено е улеснил сключване на неизгодна сделка с \"Бул Био НЦЗПБ\" ЕООД за дарение на 5 000 000 дози ваксини \"БЦЖ\".    Третото обвинение засяга периода 20 юни 2016 г. – 1 юли 2016 г., за който прокуратурата твърди, че като министър на здравеопазването и принципал на \"Бул Био НЦЗПБ\" ЕООД, Петър Москов не е упражнил достатъчно контрол върху работа на лица и от това са произтекли значителни щети в размер на 110 003, 46 лв. Според прокуратурата в резултат на престъпното бездействие на Москов е допуснато в база на \"Бул Био\" в кв. Суходол да бъде произведена и съхранявана ваксина \"Тетадиф\", без Изпълнителната агенция по лекарствата да е била уведомена и без да е дала разрешение за нейното производство.   Срещу Персенски има обвинение обвинение, че на 9 юли 2015 г., като длъжностно лице, в съучастие като помагач на Москов, умишлено е улеснил министъра да наруши и да не изпълни служебните си задължения при получаване на дарението от 100 хил. дози \"Еувакс Б\", като от действията му са настъпили имуществени вреди в размер на 325 233, 87 лв. ДДС и е нарушен авторитетът на Министерство на здравеопазването за осъществяване на ефективен контрол по изпълнение на лекарствената политика на държавата - престъпление по чл. чл. 282, ал. 3, вр. ал. 2, вр.ал.1, вр.чл. 20, ал. 4, вр. ал. 1 от НК. За това деяние се предвижда наказание \"лишаване от свобода\" от 3 до 10 години.\r\nВторото обвинение на Адам Персенски е за това, че в качеството си на длъжностно лице е подбудил и подпомогнал на Л.Д. (управител на „Бул Био“ ЕООД) да сключат неизгодна сделка с Министерство на здравеопазването, от която е настъпила значителна вреда за \"Бул Био\" ЕООД в размер на 427 788, 31 лв. с ДДС. Деянието е съставлява престъпление по чл. 220, ал.1, вр. чл. 201 ал.3 и ал. 4, вр. ал.1 от НК, и за него се предвижда наказание \"лишаване от свобода\" от 1 до 6 години.    Същевременно, Софийски градски съд ще проведе разпоредително заседание по делото срещу бившия изпълнителен директор на Националния дворец на културата Мирослав Боршош и бившия председател на Съвета на директорите на НДК Валентин Кръстев. Двамата са обвинени за длъжностно присвояване в особено големи размери, при което е ощетен НДК.\r\nОбвинителният акт срещу Боршош бе внесен на 31 май. Прокуратурата го обвинява за нецелево разходване на целеви средства, умишлена безстопанственост, сключване на множество неизгодни сделки, длъжностно присвояване и принуда. Бившият изпълнителен директор е обвинен за това, че е разпоредил част от целевите средства – в размер на 3 431 146,06 лв. да бъдат разходвани за заплащане на разходи, които не са свързани с дейностите, за които са били отпуснати.   С решение на Министерски съвет от 03.08.2017 г. е увеличен капиталът на Националния дворец на културата със 17 млн. лв., като средствата са били с целево предназначение – за преустройството, модернизацията и адаптирането на основната сграда на НДК за нуждите на българското председателство на Съвета на Европейския съюз през 2018 година. В хода на разследването е установено, че в периода 16.01.2015 г. - 24.01.2017 г. Боршош е сключил договори с адвокатски дружества при наличие на назначени 2- ма юрисконсулти, за изработване на уеб сайт и изготвяне на технически паспорти, при съществуващ интернет сайт на НДК и изработени два технически паспорта на сградата. С тези действия той е осъществил престъплението умишлена безстопанственост в особено големи размери, представляваща особено тежък случай – настъпилите щети за НДК са в общ размер 389 624,82 лв.\r\nСъбрани са още и доказателства за друго престъпление, извършено от Боршош - умишлена безстопанственост, от която са последвали значителни щети за НДК в общ размер на 28 399,61лв., а именно: на 09.09.2015 г. е отправил искане до Министерски съвет за предоставяне на моторни превозни средства за служебни цели. В същото време НДК е разполагало с лек автомобил \"Ситроен\" С4 и с микробус “Хюндай“. Въпреки това и преди да изчака решението на МС, на 18.09.2015г. е сключил договор при условията на оперативен лизинг за отдаване на автомобил \"Лексус\" ЛС 600 за срок от 12 месеца, за което е заплатена сумата от 14 199 лв. На 16.10.2015г. Министерският съвет е уважил искането от 09.09.2015г. и на „НДК-КЦС“ ЕАД е предоставен за временно ползване и стопанисване автомобил \"Пежо\" 607. Боршош не е прекратил договора за оперативен лизинг, а на следващата година /на 27.09.2016г./ отново е сключил договор при условията на оперативен лизинг за автомобил \"Лексус\" ЛС 600, за което отново са заплатени средства в размер на 14 199 лв.\r\nОт събраните и анализирани доказателства е установено още, че в периода 24.11.2014 г. – 23.12.2015 г. Боршош съзнателно е сключил 15 неизгодни сделки, от които за НДК са настъпили значителни вреди в размер на 86 740 лв. Договорите са: 6 за PR- обслужване, при назначени в НДК 4 – ма служители за тази дейност и 9 за процесуално представителство пред съдебни органи, при назначени 2- ма юрисконсулти.\r\nБоршош е обвинен и за престъпление по чл. 203 ал. 1 вр. чл. 201 от НК – длъжностно присвояване в особено големи размери, представляващо особено тежък случай. На 01.11.2016 г. присвоил чужди пари в размер на 3 971 999,52лв., собственост на НДК, поверени му да ги управлява.      Председателят на Съвета на директорите е обвинен за това, че е принудил трима служители на НДК, назначени за членове на комисия за провеждане на открита процедура за възлагане на обществена поръчка с предмет „Проектиране, преустройство и адаптация на основната сграда на НДК за нуждите на Българското председателство на Съвета на ЕС през 2018 г.“, да подпишат Протокол за провеждане на открита процедура за възлагане на обществена поръчка с предмет „Проектиране, преустройство и адаптация на основната сграда на НДК за нуждите на Българското председателство на Съвета на ЕС през 2018 г. като занижат оценката по показателя „Техническо предложение“ на един от участниците в процедурата, и завишат оценката по показателя „Техническо предложение“ на друг участник в процедурата, като е употребил за това заплашване - престъпление по чл. 143, ал. 1 от НК.", "date": "2018.06.18", "title": "Заседания по делата срещу Москов и Боршош"}
{"url": "https://www.actualno.com/celebrate/sv-kiril-jerusalimski-news_679842.html", "text": "  Св. Кирил е роден около 315 г. в Йерусалим или неговите околнисти. След като прекарал част от живота си като отшелник и подвижник, бил приет в клира и посветен първоначално в дяконски и презвитерски чин, а през 346 г. тогавашният Йерусалимски епископ Максим го избрал да подготвя оглашените за кръщение и да наставлява новопокръстените. Прилежното и плодотворно изпълнение на това свещеническо задължение станало причина през 348-351 г., след смъртта на епископ Максим, св. Кирил да бъде избран за негов наследник.  Заради своята твърдост и ревност към чистотата на православната вяра по време развихрилата се арианска ерес Йерусалимският светител бил свалян три пъти от епископската катедра.   Св. Кирил се ползвал с голямо уважение от цялата църква и взел дейно участие на II Вселенски събор (381 г.). Доживял до дълбока старост и починал през 386 година. Църковните отци и писатели го наричат \"мъж със свят живот\" и \"защитник на апостолското учение\".    ", "date": "2018.06.18", "title": "Св. Кирил Йерусалимски"}
{"url": "https://www.actualno.com/interest/alkoholyt-pomaga-v-rabotata-news_680158.html", "text": "  Хората, които изобщо не пият за по-лоши служители, в сравнение с тези, които употребяват разумни количества алкохол. Това показват резултатите от изследване на учените от Института по хигиена във Финландия. Получените данни сочат, че абсолютната трезвост влияе зле на здравето на хората и следователно се отразява отрицателно на тяхната производителност, пише medikforum.ru.  Резултатите от проучването показват, че непиещите по-често излизат в болничен.   \"Хората, които напълно избягват употребата на алкохол са излизали в болнични 50% по-често заради причини, свързани с психическото състояние. Аналогична връзка се наблюдава и по отношение на стомашно-чревните разстройства, травмите на мускулите и костите, респираторните заболявания\", твърдят авторите на изследването.   Изводът е направен след анализът на данните на 47 520 души от три страни: Великобритания, Франция и Финландия. \r\nФинландските учени уточняват, че получените резултати не са доказателство за ползата на алкохола, защото в проучването не е отчетен рискът от ранна смърт и болести поради употребата на спиртни напитки.       ", "date": "2018.06.18", "title": "Алкохолът помага в работата"}
{"url": "https://www.actualno.com/asia/opek-izglejda-njama-da-uvelichi-dobiva-na-petrol-news_680168.html", "text": "  Три страни членки на ОПЕК се готвят да наложат вето на предложението да се увеличи общия обем на добива на петрол. Новината съобщи представителят на Иран в ОПЕК Хюсеин Каземпур Ардебили, предаде БГНЕС, позовавайки се на Bloomberg.  Освен Иран предложението ще бъде блокирано от Венецуела и Ирак. Решението за увеличаване се подкрепя от Саудитска Арабия и Русия.   На 7 юни агенция Reuters, като се позова на свои източници, съобщи, че САЩ са помолили Саудитска Арабия да увеличи добива на петрол. Един от източниците добави, че разговорът се е състоял на 7 май - ден преди президентът на САЩ Доналд Тръмп да обяви, че страната му излиза от договора за ядрената програма на Иран.   Срещата на ОПЕК е насрочена за 22-23 юни във Виена. Въпросът за отпускането на квотите няма да бъде обсъждан на нея. Няма да се обсъжда и въпросът за безсрочно продължаване на споразумението на ОПЕК и други държави, които добиват суров петрол.", "date": "2018.06.18", "title": "ОПЕК изглежда няма да увеличи добива на петрол"}
{"url": "https://www.actualno.com/asia/vyzdushen-udar-sreshtu-voenna-pozicija-v-sirija-s-obvinenija-kym-sasht-news_680173.html", "text": "  Обвинения към САЩ за извършен въздушен удар срещу позиция на поддръжници на Дамаск отправи режимът на Башар Асад.  Според Reuters от Дамаск са категорични, че водената от САЩ коалиция е ударила позиция в Ал Хара, в близост до Абу Кемал чрез безпилотни дронове. Ударът е довел до човешки жертви, но няма допълнителни уточнения.\r\nВ отговор Пентагона заяви, че авиацията на САЩ или международната антитерористична коалиция не е нанасяла въздушни удари в района на сирийския град Абу Кемал.      Служителят в пресцентъра на Министерството на отбраната на САЩ майор Адриан Ранкин Хелоуей заяви пред ТАСС: \"Ние (САЩ или коалицията), не сме извършвали въздушен удар в Абу Кемал\".      ", "date": "2018.06.18", "title": "Въздушен удар срещу военна позиция в Сирия, с обвинения към САЩ"}
{"url": "https://www.actualno.com/america/goljama-katastrofa-ubi-migranti-v-sasht-dokato-melanija-se-protivopostavi-na-trymp-news_680177.html", "text": "  Петима имигранти загинаха и няколко други бяха ранени в неделя, след преследване с висока скорост от граничен патрул в Тексас, САЩ, предаде БГНЕС.  Шофьор на джип отказал да спре и опитал да избяга от патрула с висока скорост край град Биг Уелс.   В автомобила е имало общо 14 души. Шофьорът е карал с около 160 км в час при опита да избяга от преследвачите, но изгубил контрол и автомобилът се преобърнал. Четирима души загинали на място, пети починал в болницата. Водачът не е сериозно ранен.   Смъртоносната катастрофа става в момент, в който САЩ са изправени пред сериозна криза с нелегалната имиграция. През последните шест седмици заради нелегално преминавана на границата близо 2 000 деца се оказаха разделени от родителите си. Заради това първата дама Мелания Тръмп поиска промяна в политиката на САЩ към мигрантите и настоя да не се разделят деца от родителите им. \"Трябва да сме държава, която следва законите, но и управлява със сърцето си\", заяви Мелания чрез говорителя си, но съпругът ѝ видя вината за сегашното положение в закон, прокаран от демократите - макар да не стана ясно кой точно закон.     ", "date": "2018.06.18", "title": "Голяма катастрофа уби мигранти в САЩ, докато Мелания се противопостави на Тръмп"}
{"url": "https://www.actualno.com/society/poddryjkata-na-lichnite-dokumenti-shte-struva-po-12-mln-lv-godishno-do-vyvejdane-na-sistemata-s-chip-news_680163.html", "text": "   Това става ясно от обществена поръчка, обявена от ведомството. Парите ще бъдат похарчени . В обществената поръчка е записан срок за изпълнение 24 месеца и стойност почти 24 млн. лв., но същевременно е оставена опция за продължаване на дейностите с още 12 месеца, което пък ще доведе и до 12 млн. лв. допълнителни разходи. Така разходите могат да скочат до 36 млн. лв.   Срещу пари по сега обявената поръчка ще се закупи голямо количество техника и софтуерни продукти. Сред тях са сървъри, специални печатащи глави за принтери, системи за събиране на пръстови отпечатъци, мастила за лични документи, компютри, машини за производство на паспорти, системи за лазерно перфориране на снимките върху личните документи, унищожители на документи и друга техника.   Продуктите и техниката се използват в целия процес по производство на лични документи, става ясно от поръчката. Става дума за няколко операции, като първата е събиране на личните данни на всеки гражданин в определена бланка с номер. Въпросната бланка преминава през няколко етапа на обработка, преди да стане готов документ. Един от тях е обработка и лазерното перфориране на снимката в личния документ, пише .   Сегашната поръчка е само за поддръжка на съществуващата система за лични документи. Тя трябва да отпадне с въвеждане на новите, в които трябва да има чип с информация. Въпреки че въпросният чип е от изключителна важност за използването на електронни услуги - държавни и общински, въвеждането му бе отложено на няколко пъти. Преди три години МВР обяви обществена поръчка за 500 млн. лв. за нови лични документи с идеята издаването им да започне от 2017 г. Впоследствие обаче търгът бе отменен.", "date": "2018.06.18", "title": "Поддръжката на личните документи ще струва по 12 млн. лв. годишно до въвеждане на системата с чип"}
{"url": "https://www.actualno.com/asenovgrad/kak-da-nauchim-deteto-si-da-poseshtava-zybolekar-news_680204.html", "text": "   Зъболекарка от Асеновград събра малчугани, за да им покаже, че не е нужно да се страхуват, когато трябва да посетят дентален кабинет.  Пред родителите, пък, тя разкри няколко тайни, относно детската зъбна хигиена. Иновативният метод на д-р Мира, както тя ни се представи, започна с кратък разпит, чисто по детски. Зъболекарката проучи по колко пъти дневно и по какъв начин малките й приятели си мият зъбите. За добра устна хигиена това е необходимо да се случва сутрин и вечер.\r\nЗъбите трябва да се търкат добре първо отпред, после от вътрешната страна, след това отгоре. Накрая се измива и езикът. Децата научиха и кои са храните, от които могат да се получат петна по зъбките им. След урока зъболекарката раздаде на присъстващите вкусни розови таблетки, оцветяващи местата, които не са измити добре. Последва групово и забавно миене на детски зъби. А после нямаше дете, което да не седна на зъболекарския стол и да не отвори уста доброволно.    Възникването на идеята за дентална работилница се е родила съвсем спонтанно, когато д-р Мира се е завърнала на работа, след почти 3-годишно майчинство. “От една страна, като родител, вече бях наясно, че децата изпитват дискомфорт от срещите си с всякакъв род медицински лица - лекари, лаборанти, стоматолози. От друга страна, стоеше тежестта от детските ми спомени и моят собствен ужас от чакането на пейката пред кабинет.”, разказа пред екипа на Actualno.com стоматоложката от Асеновград. Тя казва, че целта на работилницата е да бъдат запознавани децата с това, какво представлява посещението при зъболекар, и то в условие без да имат реална нужда от помощ. В такъв момент липсват болка и стрес и се отваря място за безкрайното им любопитство.       “Знаем, че няма нищо по-добро от профилактиката. Учим чрез игра. А една добра профилактика ще доведе до късна поява на евентуален проблем или възникнал такъв, ще бъде хванат навреме. Това означава спестена болка и не дотам скъпо лечение.”, обясни подробно д-р Мира.\r\nТя посочи, че малките момиченца и момченца се страхуват не от зъболекаря, а от непознатото, новото, неочакваното, което ги залива, когато обичайно има болка и дискомфорт. Зъболекарката уточни, че в такива момента децата комуникират трудно. Не са в кондиция да следват чужди инструкции и воденето до кабинета не става по тяхно желание. Често сядането на стоматологичния стол е насилствено, след което следват хиляди увещания, от страна на родителя.       По думите й, в безсилието си от тази ситуация често и деца, и майки, и татковци си тръгват ядосани или разплакани. Тя смята, че чрез провеждането на подобни инициативи малчуганите знаят какво предстои. Запознават се със своя зъболекар и се чувстват спокойни. Така се елиминира голяма част от стреса и напрежението и самите деца позволяват да им бъде помогнато. Понякога е добре малчуганите да водят със себе си и своята любима плюшена играчка, например, която също да бъде \"прегледана\" от стоматолога.\r\nНеобходимо е децата предварително да посетят кабинет, да разучат обстановката и да се отпуснат, без да има оказван натиск върху тях. Зъболекарката от Асеновград отправи съвет и към родителите. Най-важен е личният пример и създаването на рутина. Децата трябва да бъдат водени на профилактични прегледи на всеки шест месеца. Ежедневната хигиена, под формата на игра, докато са малки, с показване как мама и татко или кака и батко мият своите зъби, също е от полза. Страхотна тренировка е и забавлението с оцветяваща зъбната плака таблетка (при по-големи деца).\r\nШарената четка за зъби с любим герой също е способ, който спомага. “При децата любопитството е водещото, за да се постави добро начало. А после е необходимо постоянство, от страна на родителите. Защото рутината е нещо, което малчуганите харесват. Тя им създава усещане за сигурност, стабилност и спокойствие. Веднъж създадена в ранна възраст, рутината бива спазвана без особен проблем от децата.”, каза в заключение д-р Мира.", "date": "2018.06.18", "title": "Как да научим детето си да посещава зъболекар"}
{"url": "https://www.actualno.com/business/srebyrnijat-fond-syvsem-bez-prihodi-news_680162.html", "text": "  Концесиите са единственият източник на приходи в Сребърния фонд през последните пет години. Постъпленията от приватизация отдавна са пресъхнали, а от бюджетния излишък, с който управляващите се хвалят толкова много, не е влязъл нито един лев. В края на май в резервния фонд, който след време трябва да допълва основните пенсии на българите, има 2.902 млрд. лв., показват последните данни на финансовото министерство. Сумата е с около 117 млн. лв. повече от края на 2017 г., като 103 млн. лв. от тях са дошли от концесии. 31 май е крайният срок, в който по закон в Сребърния фонд трябва да се внесат всички постъпления, дължими от предходната година. От приватизация са влезли символичните 770 хил. лв., а от глоби и санкции, свързани със следприватизационния процес, приходите са 2 млн. лв.  Въпреки хвалбите на правителството за бюджетни излишъци през 2016 и 2017 г., по това перо няма постъпления. По закон 25% от реализирания излишък на държавния бюджет трябва да се превеждат във фонда. Държавният бюджет обаче се различава от консолидираната фискална програма, по която за 2016 и 2017 г. бе отчетено положително бюджетно салдо, след няколко поредни години на дефицити. За миналата година излишъкът е 845 млн. лв., или 0.8% от БВП. От тях 309 млн. лв. са излишък по националния бюджет, а останалите 536 млн. лв. по европейските средства. В националния бюджет влизат държавният бюджет, бюджетите на общините, на Държавното обществено осигуряване и на здравната каса, на БАН, БНТ, БТА, БНР. В крайна сметка, ако националният бюджет е на плюс, то държавният е на червено с 8.7 млн. лв., за което обаче - волно или неволно - не се тръби от управляващите. А в държавния бюджет влизат сметките на министерствата, държавните ведомства, Народното събрание и съдебната власт. Това е приходоизточникът, който по закон трябва да захранва Сребърния фонд. По същата причина за отчетната 2016 г., когато по големия бюджет бяха отчетени 1.6% излишък от над 1.4 млрд. лв., отново няма постъпления в Сребърния фонд.   При създаването на резервния пенсионен фонд преди десетина години идеята бе той непрекъснато да се пълни от приходи от приватизация и концесии, а средствата да се множат, като се инвестират разумно - съгласно ясна стратегия и законов регламент. За този период обаче фондът нито се управлява, нито се пълни по закон. В резултат на това средствата в него стигат за изплащането на пенсиите едва за няколко месеца. По време на първото правителството на ГЕРБ, по предложение на тогавашния финансов министър Симеон Дянков, бе създаден законов механизъм за отклоняване на постъпленията от приватизация и използването им за други цели. Държавни дружества се прехвърляха в Държавна консолидационна компания, която на практика ги продаваше и превеждаше постъпленията като дивидент към държавата. Според експерти от БСК по този начин са отклонени около 500 млн. лв, пише .   Опитите да се заобиколи попълването на фонда продължават и през тази година. В Закона за държавния бюджет за 2018 г. има текст, че очакваните 480 млн. лв. еднократен приход от концесията на летище София няма да бъдат преведени в Сребърния фонд, както би трябвало да стане по закон. Парите от тази планирана от години концесия трябва да отидат за погасяване на борчовете на фалиралите на практика Български държавни железници.\r\nВъпреки че по закон до 70% от средствата във фонда могат да се инвестират в акции на страни - членки от ЕС, до 30% - в акции на трети страни, и до 30% - в облигации, парите на фонда стоят на годишни депозити в БНБ. Така вместо да се множат, на практика те се топят. За 2017 г. БНБ определи отрицателна лихва от минус 0.10%, което означава, че за съхранението на парите централната банка е удържала около 2.8 млн. лв. За да не се ощетява фондът, тази загуба се покрива от централния бюджет, т.е. липсващите пари се взимат от джоба на българските данъкоплатци. И тази година средствата в Сребърния фонд ще носят загуби, след като правителството прие в края на миналата година поредната стратегия за управление на фонда, която отново предвижда парите да стоят на депозит в БНБ. Аргументите са, че инвестициите в акции са рискови, а в облигации могат да доведат до отрицателна доходност.       ", "date": "2018.06.18", "title": "Сребърният фонд - съвсем без приходи"}
{"url": "https://www.actualno.com/curious/luboven-horoskop-za-18-22-uni-news_680207.html", "text": "     Ще имате стабилната подкрепа на партньора, особено ако се нуждаете от финанси или съвет, свързан с финансов въпрос.    През новата седмица социалният и любовният ви живот ще се слеят в емоционалната еуфория. Очакват ви приятни срещи.     Отделете време, в което да споделите вашите амбиции свързани с кариерата с любимия човек. Той ще ви предложи подкрепа, а доверието ви ще премине на ново ниво. Трябва да промените мирогледа си и да „влезете в обувките” на половинката си. Само така ще си обясните някои действия, които ви дразнят.     Не забравяйте да покажете своята любов и благодарност към любимия човек. Той ще ви отвърне със същото. Дори да изпитвате тревожност по отношение на любовта, това ще отмине към средата на седмицата. Периодът е подходящ да планирате романтично пътуване само за двама ви.    Чувствате се така, сякаш сте открили вашата сродна душа. На този етап запазете емоциите и мислите само за себе си. Юни ви е качил на любовната вълна категорично. Либидото ви е с космични величини, така че страстта ще е във вашия дом тази седмица. През тези дни вашето внимание ще бъде фокусирано върху някакви положителни промени в интериора на дома. Поинтересувайте се какви елементи от фън шуй може да добавите, за да привлечете повече хармония. Любимият човек се нуждае от вашата подкрепа, затова не забравяйте да бъдете до него, макар неговите тревоги да ви се струват детински и неоснователни.    Обвързаните Водолеи ще се радват на щедростта и вниманието на партньора си. Възможно е да получите скъп подарък. Мислите ви ще бъдат изпълнени със сантиментални размисли и романтични идеи, които ще искате да сподели с партньора, но за съжаление ще останете неразбрани.", "date": "2018.06.18", "title": "Любовен хороскоп за 18 - 22 юни"}
{"url": "https://www.actualno.com/curious/5-priznaka-che-vryzkata-vi-e-istinska-news_680209.html", "text": "  Понякога, когато се справяте с поредната кавга, е трудно да си спомните какво прави вас и партньора ви толкова подходящи един за друг. Но науката е установила общи черти във всички процъфтяващи двойки и залагаме, че поне някои от тях се отнасят за вас двамата. Ето пет ключови индикатори, че любовта ви е тук и няма намерение да си отива.      Малките неща, които правите един за друг, са мощни начини за повишаване на позитивността в брака ви. От сгъването на чорапите по начина, по който им харесва,  до вземането на  бурито от любимото мексиканско заведение по пътя към дома, малките неща имат значение. Тези малки жестове се натрупват с течение на времето и ще осигурят буфер на позитивност в брака ви, така че когато влизате в конфликт, ще бъде по-лесно да  включите  положителни взаимодействия, които надделяват над отрицателните.    Страхотна новина: Не е нужно да правите секс всяка вечер (или дори всяка седмица), за да имате фантастична връзка, според проучване, публикувано в списание за лични и социални отношения. Интересното е обаче, че дори малките актове на физическа привързаност - независимо от това къде ви водят - имат голямо въздействие. Инициирането [на физически контакт] съобщава желанието да бъдеш близък, да правиш секс, да създаваш интерес към връзката. Дори когато двойките не правят секс, те укрепват връзката, като комуникират с желанията си да бъдат близки и ангажирани с нея. Дори прегръдката може да намали стреса, да намали депресията и да повиши имунитета.        Винаги сме смятали за забавно, когато хората избират партньори, които изглеждат точно като тях , но се оказва, че копирането на поведението на другия по всякакъв начин може да бъде белег на трайна любов. Хората в процъфтяващи взаимоотношения поемат навиците, интересите и маниерите на своите партньори. Това се нарича самопокритие и това е знак, че вашата любов е силна и трайна.     Когато една двойка е силно свързана, двамата приемат всяко желание на другия за свързване. Например, ако единия се интересува от история, другия винаги с радост изслушва това, което партньора му има да каже във връзка с последните исторически статии, които е прочел. Така двамата успяват да се свържат на много по-дълбоко ниво и да развият по-здрави и щастливи отношения.    Като цяло, ако разглеждате романтичните взаимоотношения като радостни и изпълняващи, е по-вероятно да сте удовлетворени във вашите собствени взаимоотношения. Откъде идват вашите виждания за взаимоотношенията? Вашите родители, най-вече. Според изследване, публикувано в академичното списание \"Демография\", \"Децата, които съобщават, че родителите им са щастливо женени, са по-малко склонни да подкрепят развода като приемливо решение, отколкото децата на по-малко щастливи родители.", "date": "2018.06.18", "title": "5 признака, че връзката ви е истинска"}
{"url": "https://www.actualno.com/kustendil/v-dupnica-mylchat-koga-shte-byde-remontirana-popiljana-ot-dyjd-ulica-snimka-news_680183.html", "text": "  Не мога да кажа кога точно ще бъде завършен ремонтът, започваме такъв още днес. Това обяви зам.-кметът на Дупница Крум Милев, който побърза да си тръгне, след като каза, че всички са виновни, но най-вече природата. Той коментира пред Нова телевизия ситуацията с разрушената ул. \"Родопи\", с която Дупница се прочу през почивните дни. Обещания само за 24 часа, след това – дъното на земята, нищо няма да се оправи, отвърна моментално една от живущите. Улицата е в това състояние след уж завършен проект на ВиК за подмяна на тръбопровод. Местното дружество твърди, че проектът е бил завършен преди дъждовете, но живеещи на улицата казват, че била насипана само баластра след подмяната на тръбата и с това се приключило.  Дъждът нанесе пораженията в събота, 16 юни.   ", "date": "2018.06.18", "title": "В Дупница мълчат кога ще бъде ремонтирана попиляна от дъжд улица (СНИМКА)"}
{"url": "https://www.actualno.com/politics/rumen-radev-pravitelstvoto-pokaza-kuraj-kato-izbra-temata-zapadni-balkani-news_680201.html", "text": "  Правителството показа кураж, като избра много трудна тема като Западните Балкани. Регионът е много крехък, няма гаранция за успех, но някой трябваше да поеме отговорността и да посочи проблемите. Това каза президентът Румен Радев на пленарната среща на конференцията на комисиите по европейски въпроси на парламентите на ЕС, предаде агенция \"Фокус\".  „Правителството успя да управлява дневния ред на Европа, като показа умения и разви атмосфера на честен и отворен диалог“, заяви Радев. „Оценката на такава сложна дейност като председателството изисква сложна система от критерии, като се започне от приоритетите и се приключи с постигнатите резултати“, обясни държавният глава.   „Правителството разработи точните приоритети за председателството. Всички сме съгласни, че не можем да говорим за просперираща Европа, без да гарантираме сигурността и стабилността на Западните Балкани“, посочи Румен Радев. „Ако не им дадем европейска перспектива, те рано или късно ще дадат балканска перспектива на Европа“, каза още президентът.   ", "date": "2018.06.18", "title": "Румен Радев: Правителството показа кураж, като избра темата Западни Балкани"}
{"url": "https://www.actualno.com/politics/partija-sinio-edinstvo-se-razpusna-news_680248.html", "text": "     Решението е взето на национална конференция в неделя. В позиция на партията се казва, че тя е основана с основна задача да катализира процеса по създаването на нова, модерна десница в България и се припомня провала на традицонната десница в България.   Според вече разпусналата се партия \"нито Реформаторски блок или Нова Република преди, нито Демократична България сега, са в състояние да предложат вдъхновяваща перспектива за България.\"   \"Синьо единство\" вече не желае да бъде част от този фарс. Разпускаме се като последен възможен политически пример и като доказателство, че верният път е възможен, но той е само за смелите\", се казва още в решението за разпускане.", "date": "2018.06.18", "title": "Партия \"Синьо единство\" се разпусна"}
{"url": "https://www.actualno.com/society/nacionalnijat-syvet-za-integracija-na-horata-s-uvrejdanija-shte-zasedava-v-ms-news_680359.html", "text": "     Председател на съвета е министърът на труда и социалната политика Бисер Петков. В дискусията ще участват националният омбудсман Мая Манолова, ръководители на национално представителните организации на работодателите и на синдикатите, както и представители на родителите на деца с увреждания.   По време на заседанието ще бъде обсъден проекта на Закон за личната помощ, внесен от омбудсмана Мая Манолова.   ", "date": "2018.06.18", "title": "Националният съвет за интеграция на хората с увреждания ще заседава в МС"}
{"url": "https://www.actualno.com/asenovgrad/pitbul-umyrtvi-drugo-domashno-kuche-i-uhapa-chovek-news_680205.html", "text": "   Малко преди това е скочил и срещу мъж, водел друго куче от дребна порода.  За случая от първо лице разказа потърпевшата Мария Полякова. Сутинта около 9:30 ч. в събота тя получила обаждане от майка си. Възрастната жена живее в съседен блок, а по телефона звучала уплашено. Когато Мария отишла при майка си, тя й разказала, че домашният им любимец е разкъсан от питбул.   Жената обяснила, че е излязла със своя мини пинчер. Отивала е до близкия магазин, водейки го на каишка с нагръдник. Връщайки се по обратния път, те се срещнали с питбула, който се отскубнал от своята стопанка. Спуснал се към възрастната жена, която опитала да вдигне своето куче. Тогава питбулът скочил срещу нея и разкъсал пинчера в корема.   „Тя е викала и удряла по голямото куче, но то не пускало. Четирима души са се притекли на помощ и са се борили да отскубнат нашия домашен любимец. Успели са, но лекарите в пловдивска клиника не можаха да го спасят, защото всички вътрешности са му били разкъсани.“, сподели разстоена Мария Полякова.\r\nТя и съпругът й са открили собствениците на питбула. Сигнализирали са в Полицията, където са предоставили и писмени обяснения. Относно жалбата полицаи са им отговорили, че „когато куче умъртви куче, не се води престъпление“. Майката на Мария е в болница заради наранявания. Тя е ухапана от пинчера, който се е опитал да се защити. В паниката и опитите си да го спаси, жената не го е пуснала и затова то я е захапало. По думите на Мария Полякова, отново в съботния ден е възникнал и още един инцидент с потърпевш.       Мъж е пострадал при идентичен случай със същия питбул. Той е опитал да спаси домашния си любимец, вдигайки го високо над себе си. Вследствие на това, питбулът е захапал човека. Мъжът вече си е извадил медицинско свидетелство и се е заканил да потърси отговорност от стопаните. Мария, пък, възнамерява да подаде жалба в Община Асеновград с искане кучето да бъде иззето от хората, които се грижат за него. Жената казва, че питбулът бива отглеждан заключен в обща стая без светлина (мазе).\r\nТя подчерта, че четириногото не е било подразнено или предизвикано от хора или други животни, преди нападението, а стопаните го разхождали без намордник и нагръдник, само с каишка около врата. „Толкова много деца играят пред блоковете в квартал „Запад“. Животното не е виновно. Просто не е добре възпитано. Но трябва да се вземат мерки. Иначе може да има необратими последствия.“, посочи потърпевшата. Тя заяви, че шокът и травмата няма как да бъдат обезщетени, но до момента никой от собствениците на питбула не е поднесъл извинения за случилото се. Не са предложили и поемане на разходите по медицинската интервенция и медикаменти за мини пинчера, които са в размер на 130 лева.\r\nЕкипът на се опита да се свърже и със семейството, чието куче е нападнало другото четириного. Към момента не сме получили гледната точка от собствениците на питбула. В тяхна защита, жители от квартал „Запад“ посочиха, че познават кучето и независимо от едрата си порода, то не е агресивно и злонамерено.    ", "date": "2018.06.18", "title": "Питбул умъртви друго домашно куче и ухапа човек"}
{"url": "https://www.actualno.com/america/na-denja-na-nezavisimostta-shte-e-jasno-dali-i-kak-trymp-shte-byde-razpitan-za-ruskata-namesa-news_680167.html", "text": "  Новото звездно име в юридическия екип на американския президент Доналд Тръмп - Рудолф Джулиани, бивш кмет на Ню Йорк и един от най-приближените на Тръмп политици, категорично е против милиардерът да свидетелства пред специалния прокурор по разследването на т.нар. руска намеса в американските президентски избори Робърт Мълър.  Пред CBS Джулиани изрично каза, че е посъветвал Тръмп да не говори пред Мълър, но президентът на САЩ искал да го направи. Крайният срок, в който ще бъде решено какво ще стане, по думите на бившия кмет на Ню Йорк, е 4 юли (бел. ред. - ). Водят се преговори между екипите на Тръмп и Мълър и е възможно да има писмени показания от страна на американския президент, под клетва - нещо, което Тръмп искал. Имало обаче съгласие при всички положения да бъде направен аудиозапис.   \"Мислим, че нещата може да бъдат ограничени до специфични въпроси и да приключим за около два часа\", каза Рудолф Джулиани.   Джулиани призова и да се проведе специална вътрешна проверка във ведомствата, водещи разследванията по повод обвиненията за \"руската връзка\" на Тръмп. По този начин, според Джулиани, ще се разкрият истинските причини за повдигането на подобни обвинения, пише БГНЕС.", "date": "2018.06.18", "title": "На Деня на независимостта ще е ясно дали и как Тръмп ще бъде разпитан за руската намеса"}
{"url": "https://www.actualno.com/society/dyrjavata-otpuska-izvynredna-pomosht-za-rozoproizvoditelite-news_680252.html", "text": "   Целта е укрепване на розопроизводството и запазване и стимулиране на този традиционен и важен отрасъл за страната. 2018 г. Това съобщиха от пресцентъра на Министерството на земеделието, храните и горите.  Подпомагането се предоставя на площ, за покриване на част от разходите по отглеждане на културата маслодайна роза.   Общият размер на предоставената помощ на един земеделски стопанин или предприятие    Размерът за подпомагането на хектар ще се определи от Министерство на земеделието, храните и горите, след подаване на всички заявления за участие по схемата.\r\nДържавната помощ се предоставя на физически лица, еднолични търговци и юридически лица, регистрирани като земеделски стопани съгласно Наредба №3 от 1999 г., отглеждащи маслодайна роза.       Лицата могат да кандидатстват в Областните дирекции на ДФ ”Земеделие”, отдел „Прилагане на схеми и мерки за подпомагане” по постоянен адрес на физическото лице или едноличния търговец (при кандидатстване на ФЛ или ЕТ) и по седалището на юридическото лице (при кандидатстване на ЮЛ).", "date": "2018.06.18", "title": "Държавата отпуска извънредна помощ за розопроизводителите"}
{"url": "https://www.actualno.com/society/prebitoto-do-smyrt-ot-myja-si-momiche-otrichalo-da-e-jertva-na-domashno-nasilie-news_680213.html", "text": "   Това съобщи Румяна Арнаудова, говорител на главния прокурор.   , пред което се е случило всичко.\r\nСлед сигнал от съседи, чули виковете, младата жена била транспортирана с тежка черепно-мозъчна травма и наранявания по цялото тяло в реанимация на бургаската болница. Въпреки усилията на лекарите тя е починала.      „Извършителят е направил пълни самопризнания. Изразил е съжаление. Поводът е скарване помежду им за грижите, които се полагат за детето”, заяви Арнаудова, цитирана от Нова тв.\r\n„По данни на полицията преди около година и половина . На практика е отрекла каквито и да е насилствени действия”, заяви Арнаудова.    По думите й извършителят е изтърпял 6-годишна ефективна присъда. Излязъл е скоро от затвора.", "date": "2018.06.18", "title": "Пребитото до смърт от мъжа си момиче отричало да е жертва на домашно насилие"}
{"url": "https://www.actualno.com/balkani/arestuvaha-deputata-ot-zlatna-zora-kojto-prizova-za-voenen-prevrat-v-gyrcija-news_680263.html", "text": "  Тази сутрин в апартамент в северната  част на Атина бе задържан депутатът от \"Златна зора\" Константинос  Барбарусис, който от парламента призова за военен преврат. Той беше  обявен за общодържавно издирване, но успя да избяга с кола, която се  движеше с над 180 км/час. Барбарусис бе задържан от Дирекцията за борба с  тероризма. Освен, че се преследваше наказателно за държавна измяна след  изявлението от парламентарната трибуна, опитът за бягство от властите  допълнително утежни положението му, като към това също се прибавя и  опасно шофиране. Константинос Барбарусис,  говорейки от парламента, призова армията да арестува Ципрас, Каменос и  Павлопулос , след което неговата партия бе отстранена от дебата за вота  за недоверие към правителството. И въпреки, че членовете на  парламентарната група на \"Златна зора\" с аплодисменти приветстваха речта  на Барбарусис, вероятно за да избегнат допълнителни нарушения на  законите (в Гърция все още продължава процесът срещу \"Златна зора\"),  малко по-късно той беше изгонен от партията , предаде БГНЕС. Гръцката прокуратурата  повдигна обвинения срещу Барбарусис за държавна измяна и според закона,  след подадена жалба от министъра на отбраната Панос Каменос и  заместник-министър на отбраната Фотис Кувелис, Барбарусис трябва да бъде  арестуван в рамките на 48 часа.  ", "date": "2018.06.18", "title": "Арестуваха депутата от \"Златна зора\", който призова за военен преврат в Гърция"}
{"url": "https://www.actualno.com/health/eto-kolko-tochno-voda-trjabva-da-priemash-vseki-den-news_680211.html", "text": "  Всеки говори за хидратация. Хидратация за загуба на тегло, хидратация за кожата, хидратация против подуване. Чувствате се уморени? Пийнете малко вода. Нуждаете се от повече енергия? Водата е решението! И докато няма препоръка за точното количество вода, което трябва да приемате ежедневно, ето какво казват диетолозите по въпроса.  Ако бъдете хидратирани правилно, ще увеличите енергийните си нива, ще подобрите психическата си яснота, ще подобрите храносмилането и ще помогнете на тялото си да върши милионите неща, които прави всеки ден,  но по-ефективно!    Около половината от телесното ви тегло (в килограми) - в течни унции - е чудесна отправна точка. Ако тежите 79 килограма, ще са ви  необходими приблизително 88 унции вода на ден, което се разделя  на около 11 чаши на ден (8 унции в една чаша).\r\nЗависи от вашите цели, вашата дейност, вашият климат и други неща, които влияят на хидратацията, но според повечето диетолози 64-80 унции на ден е перфектен вариант за повечето хора.  Но трябва да се стремите към  по-високи стойности  ако сте активни, живеете в топъл климат, пиете алкохол или  искате да отслабнете . За много хора това количество унции се равнява на около половината от теглото им в килограми или повече.    Досадно ли ви е да следите колко вода пиете всеки ден? Ако не измервате колко вода пиете всеки ден, погледнете цвета на урината си. Бледо жълто е целта през целия ден и най-добрата индикация за адекватна хидратация.", "date": "2018.06.18", "title": "Ето колко точно вода трябва да приемаш всеки ден"}
{"url": "https://www.actualno.com/balkani/makedonskoto-pravitelstvo-odobri-dogovora-s-gyrcija-news_680266.html", "text": "  От кабинета на премиера Зоран Заев  уточниха, че договорът с Гърция е одобрен на днешното 74-то правителствено  заседание. Министерският съвет в Скопие веднага ще изпрати договора в  парламента, където депутатите ще трябва да го одобрят, а след това  президентът Георге Иванов в седемдневен срок ще трябва да го подпише.  При евентуално вето от страна на Иванов, договорът ще бъде върнат отново  в парламента за повторно гласуване, където ще трябва да бъде одобрен  поне от 61 депутати в 120-местния македонски парламент. След това,  съгласно конституцията на Р. Македония държавният глава е длъжен да го  подпише. На среща на брега на  Преспанското езеро, на границата между двете държави, където бе  подписано споразумението, слагащо край на спора, започнал преди 27  години, присъстваха и двамата премиери Зоран Заев и Алексис Ципрас.  Регионът преживя достатъчно страдания, така че нека от днес нататък пеем  радостни песни на Балканите, заяви министър-председателят на Гърция  Алексис Ципрас. \"Ще се срещнем с огромни  предизвикателства по пътя ни, но имаме нужда да приложим по ефективен  начин двустранните политики. Това са политики, базирани на споделени  цели на Балканите за бъдещето на Европейския съюз. Това ще бъде  категорично затваряне на една глава на различията в региона\", заяви  Ципрас след подписването на договора. Гръцкият премиер отбеляза, че е  голям почитател на балканския фолклор и музика. Днес пишем една нова  песен заедно, заяви той. \"Нашата цел е тази песен да чества братството,  успеха, просперитета и добрите съседски отношения. Регионът преживя  достатъчно страдания, така че нека пеем радостни песни на Балканите\",  категоричен бе Ципрас. \"Поемаме първа стъпка към бъдещето. Народите ни  имат нужда от това историческо събитие\", каза още той. \"Какъв невероятен, красив ден  от историята ни. Нека щастието ни бъде с нас и за напред\". С тези думи  започна изказването си министър-председателят на Македония Зоран Заев.  Когато имаш вяра, мечта и надежда – можеш да преместваш планини,  перифразира Заев мисли на философът Аристотел. \"С Гърция наистина  преместихме планини. Във времена, когато имаше много недоверие, ние  сложихме край на един спор, продължил години. Това бяха три десетилетия  на несигурност по отношение на несигурност за нашето бъдеще\", заяви Заев. \" Този договор ни дава вдъхновение и кураж, вдъхновение да започнем нови  инициативи, които да допринесат за добрия живот на гражданите и на  Македония, и на Гърция. Този договор ни дава нов приятел. С Гърция ще  бъдем партньори и сътрудници. Полагаме основи на пътя за общото ни  бъдеще\", каза Зоран Заев, цитиран от БГНЕС. На място присъстваха  върховният представител на Европейския съюз по въпросите на външните  работи и политиката на сигурност Федерика Могерини и еврокомисарят по  разширяването Йоханес Хан. Изявление направи и посредникът от ООН по преговорите Матю Нимиц.  ", "date": "2018.06.18", "title": "Македонското правителство одобри договора с Гърция"}
{"url": "https://www.actualno.com/sofia/ot-1-uli-zapochva-preasfaltiraneto-na-uchastyk-ot-stolichnija-bul-vasil-levski-news_680256.html", "text": "   Това каза кметът на София Йорданка Фандъкова по време на проверка на реконструкцията на столичния булевард „Тодор Каблешков“.  „Времето е променливо, но пък достатъчно много настояваме пред изпълнителите, ако има забавяне, то да се компенсира. До момента нямаме забавяне на нито един от обектите\", каза още Фандъкова. Трябва да бъде изграден участъкът от релсите на булеварда, така че изцяло трамвай номер 7 да бъде бърз. В средата на август трябва да имаме изцяло завършен обект там\", допълни тя.    , допълни Фандъкова, цитирана от Фокус.   \"Въпреки лошото време обектът в момента е в график. Общо е около половин километър изцяло разширен булевард с две платна с по две ленти. Булевардът е много важен, тъй като е част от вътрешния ринг на града\", допълни кметът на София.    \"След направени отчуждения имаме готовност . Върви много активно отчуждаването на другите участъци. До този момент по протежението на бул. \"Тодор Каблешков\" сме отчуждили 37 дка, за да можем да работим - това са над 23 млн. лева. Предстои отчуждаването на още 35 дка\", допълни още Фандъкова.\r\n\"Обектът тук включва подземна инфраструктура, цялостно асфалтиране, нови тротоари, ново осветление\", каза още тя.", "date": "2018.06.18", "title": "От 1 юли започва преасфалтирането на участък от столичния бул. \"Васил Левски\""}
{"url": "https://www.actualno.com/balkani/cipras-vse-e-edno-bjahme-na-svatba-sled-podpisvaneto-na-dogovora-news_680219.html", "text": "  Атмосферата по време на обяда с македонския премиер Зоран Заев след подписването на Договора за разрешаване на спора за името беше много добра. Това каза гръцкият премиер Алкесис Ципрас по повод срещата му с премиера Зоран Заев в Отешево вчера след обед. \" \", заяви още Ципрас, цитиран от БГНЕС.  Междувременно след вчерашното подписване на споразумението между Македония и Гърция, македонският канал, излъчващ на албански език, Алсат-М, изброи стъпките за неговото прилагане.   Днес се очаква да бъде приет закон за ратифициране на споразумението между Македония и Гърция на правителствена сесия, след което той ще бъде представен за приемане в македонския парламент. За да се приеме в парламента, се изисква обикновено мнозинство - тоест поне 61 депутати в залата, от които най-малко 31 да гласуват „за“.   Съгласно процедурите след приемането, законът се изпраща на президента за подпис, който има седем дни, за да подпише указ. Ако Георге Иванов упражни правото си на отложено вето, законът за ратификацията се връща в парламентарната процедура.\r\nАко се гласува с най-малко 61 гласа в повторната процедура, Иванов е длъжен да го подпише, отбелязва още агенция \"Фокус\".       Ако една от страните не приеме договора по време на вътрешните процедури, това ще означава, че споразумението няма да се приложи. .\r\nДо края на годината Македония ще трябва да приеме изменения в конституцията си.", "date": "2018.06.18", "title": "Ципрас: Все е едно бяхме на сватба след подписването на договора"}
{"url": "https://www.actualno.com/europe/es-i-avstralija-zapochnaha-pregovori-za-tyrgovsko-sporazumenie-news_680319.html", "text": "  В австралийската столица Канбера  комисарят по въпросите на търговията Сесилия Малмстрьом заедно с  министър-председателя на Австралия Малкълм Търнбул и министъра на  търговията Стивън Чиобо официално започнаха преговори за всеобхватно и  амбициозно търговско споразумение между ЕС и Австралия, съобщиха от ЕК. Австралия е една от  отбелязващите най-голям растеж развити икономики в света. Бъдещото  споразумение ще позволи на европейските предприятия да се конкурират при  еднакви условия с предприятията от държавите, с които Австралия вече  има търговски споразумения. ЕС вече е вторият по големина търговски  партньор на Австралия. Двустранната търговия със стоки расте с постоянни  темпове през последните години, като миналата година достигна почти 48  милиарда евро. Секторите, от които се формира  по-голямата част от износа на ЕС за Австралия, са транспортно  оборудване, машини и апарати, химикали, храни и услуги. Двустранната  търговия с услуги възлиза на около 28 милиарда евро. Чрез споразумението  търговията със стоки между двете страни партньори би могла да се  увеличи с над една трета, предаде БГНЕС. След днешното събитие първият  официален кръг от преговорите между екипите от преговарящи на двете  страни ще се проведе в Брюксел от 2 до 6 юли. Започването на преговори с  Австралия идва след приключването на търговските преговори с Япония през  миналата година и с Мексико през пролетта на тази година, както и след  влизането в сила на търговското споразумение между ЕС и Канада през  септември миналата година.  ", "date": "2018.06.18", "title": "ЕС и Австралия започнаха преговори за търговско споразумение "}
{"url": "https://www.actualno.com/cosmos/izlojba-v-ban-pokazva-kostuma-i-aparatite-na-kosmonavta-aleksandyr-aleksandrov-news_680179.html", "text": "  Изложба, посветена на 30-годишнината от полета на Александър Александров по научната програма \"Шипка\" ще бъде изложена от 18 до 22 юни във фоайето на Централната сграда на БАН. Тя се организира от Института за космически изследвания и технологии и ще се открие в присъствието на големия летец-космонавт.  Ще бъдат експонирани оригиналните апарати и системи, разработени специално за тази програма, с които той и други космонавти са провеждали научни експерименти на борда на орбиталната станция \"Мир\". Ще бъдат показани също скафандъра и костюма на космонавта, както и научни публикации свързани с подготовката, реализацията и резултатите на тази програма, фото и видео материали и други.   В експозицията ще могат да бъдат видени и други знакови прибори и апаратни системи, разработени от български учени, инженери и специалисти, благодарение на които България продължава да заема достойно място сред космическите държави.   ", "date": "2018.06.18", "title": "Изложба в БАН показва костюма и апаратите на космонавта Александър Александров"}
{"url": "https://www.actualno.com/smolyan/chepelare-nagradi-laureatite-v-unikalnija-konkurs-za-nova-bylgarska-muzika-v-78-news_680251.html", "text": "     Препълнената зала на НЧ „Родопска искра 1880“ изслуша 12-те номинирани творби, а журито оцени носителите на наградите от седмото музикално издание.\r\nПроизведенията бяха изпълнени от Оркестъра за народна музика на БНР с диригент Димитър Христов и Хор „Космически гласове” с диригент Ваня Монева.   „Пролет“ на Юлиян Слабаков стана лауреат при вокалните произведения. Втората награда отиде при Илиян Юручки за „Врит са са сбрали“. Третата бе присъдена на „Ой, Яно, Деничко“ с композитор Николай Гурбанов. Той спечели и сърцата на многобройните слушатели, която му отреди приза „Награда на публиката“.\r\nЛауреат при инструменталните творби стана Кирил Бележков с изпълнение на „Граовско хоро“. Втората награда в тази категория е за Ангел Чакъров с изпълнение на „Влашко хоро“. Третото място бе поделено между Ралф Айверсон за „Весела копаница“ и Пламен Дорбев за „Ганкината“.    Грамоти на всички участници за високо художествено майсторство връчи кметът на община Чепеларе Славка Чакърова.\r\n\"Чепеларе се гордее, че може да посрещне даровити композитори, които със своите произведения съживяват и доразвиват фолклорните ни песенни традиции. Благодарим на д-р Георги Лазаров, без чиято помощ и любов към българския фолклор този конкурс е немислим\", каза Чакърова.   Уникалният конкурс е за авторски вокални и инструментални произведения на фолклорна основа. Наградният му фонд е 10 000 лева за първите три места в две категории - за инструментални творби и вокални творби. Той е осигурен от фондация „Св. Георги Победоносец“ от Балтимор, САЩ.    Инициатор на форума е д-р Георги Лазаров, който така осигурява и наградния фонд на фестивала.\r\nЖурито бе председателствано от народната певица Татяна Сърбинска. В неговия състав бяха проф. Димитрина Кауфман, Георги Андреев, проф. Николай Стойков и доц. Иван Делирадев.", "date": "2018.06.18", "title": "Чепеларе награди лауреатите в уникалния конкурс за \"Нова българска музика в 7/8\""}
{"url": "https://www.actualno.com/society/dyrjavata-na-proverka-v-slynchev-brjag-32-premestvaemi-obekta-i-na-trite-plaja-sa-s-narushenija-news_680265.html", "text": "   и са без разрешения за поставяне от главния архитект на община Несебър.  От тях 20 обекта са на територията на плаж „Слънчев бряг – юг“, 5 са на „Слънчев бряг – централен“ и 7 - на „Слънчев бряг – север“. Това показват резултатите от извършената от ДНСК проверка на преместваемите обекти, поставени върху плажната ивица на морския курорт. Проверката бе по заповед на министър Николай Нанков в периода 11 – 13-ти юни тази година, съобщиха от Министерството на регионалното развитие и благоустройството (МРРБ).   Данните за обектите са предоставени на община Несебър и Министерството на туризма за предприемане на последващи действия по компетентност – съставяне на констативни актове и издаване на заповед от кмета на община Несебър по реда на чл. 57а от ЗУТ за премахване и/или за привеждането им в съответствие с одобрената схема.   На плаж „Слънчев бряг – юг“ премахнатите през 2017 г. строежи „метална ограда“ и „паркинг“ до хотел „Империал“ („Амфора“) са възстановени на същото място. До паркинга в западна посока върху плажната ивица, без разрешение за поставяне и без разрешение за строеж са изпълнени едно след друго волейболно игрище, спортна площадка, метална трибуна за зрители със сцена и бетонова настилка с приблизителна площ около 1000 кв. м и поставени върху нея около 65 бр. маси за 250 места.\r\nОбслужващата алея с обръщало към бившия ресторант „Фрегата“, осигуряваща достъпа до плажа, е предвидена в действащия регулационен план на к.к. „Слънчев бряг – изток“. От Община Несебър са представени одобрен проект и разрешение за строеж от 2008 г. за реконструкция на настилката на алеята, но същата не е въведена в експлоатация по законоустановения ред. Източно от алеята, върху плажната ивица, без разрешение за строеж е изпълнен открит паркинг с настилка от чакъл и филц с неправилна форма и приблизителна площ 8000 кв. м. Паркингът е ограничен с 2 бариери, а върху обслужващата алея са изпълнени още две бариери. В западната част на обръщалото е изпълнен навес за коли с метална конструкция, който видимо навлиза в площта заета от дюни. Южно от обръщалото върху съществуваща дюна са изпълнени бетонов път, паркинг с кабина за охрана и кабели с напрежение в нарушение на изричната забрана по чл. 17а, ал. 1 от ЗУЧК.       Данните за обектите с установени нарушения следва да се предоставят на кмета на община Несебър за предприемане на предвидените законосъобразни действия, съгласно предоставените му правомощия и компетентност по чл. 57а и чл. 225а от ЗУТ. Съгласно Допълнителните разпоредби на Закона за устройство на територията за тези преместваеми обекти са издадени разрешения за поставяне от главния архитект на община Несебър, посочват още от МРРБ.       ", "date": "2018.06.18", "title": "Държавата на проверка в Слънчев бряг: 32 преместваеми обекта и на трите плажа са с нарушения"}
{"url": "https://www.actualno.com/balkani/gryckijat-vynshen-ministyr-po-dobre-makedonija-da-ni-e-prijatel-otkolkoto-da-stane-velika-bylgarija-news_680296.html", "text": "   , а договорът със Скопие ще влезе в сила едва след приключването на необходимите конституционни промени, предава македонската електронна медия „Макфакс“.  Кодзияс заяви, че    \"Проблемите на външната политика са много сериозни и много неблагоприятни. Гърция това ли иска? Защото те говорят без да мислят за последиците\", коментира Кодзияс.   \"Трябва да разделим историческата Гърция и древна Гръцка Македония от географската такава. Ако не го направим, ще сме объркани\", допълни той.\r\nГръцкият министър също така отбеляза, че Турция се опитва да превърне албанския национализъм в ислямски фундаментализъм и да създаде база за обучение на ислямски екстремисти в близост до граничните пунктове, предаде Фокус.       Коментарът на Кодзияс последва обвиненията на бившия заместник-министър председател и министър на финансите на Гърция Евангелос Венизелос, който твърди, че правителството на Ципрас е „безгръбначно“ и не усеща ислямския фундаментализъм на гръцките граници.", "date": "2018.06.18", "title": "Гръцкият външен министър: По-добре Македония да ни е приятел, отколкото да стане Велика България"}
{"url": "https://www.actualno.com/society/zaradi-nejasno-obvinenie-sydyt-prekrati-deloto-sreshtu-borshosh-news_680301.html", "text": "     Решението на съда не е окончателно и може да бъде протестирано в седемдневен срок.   По думите на представителя на прокуратурата неговата страна ще обмисли дали да протестира, след като се запознае с мотивите на съда. Има вариант и да внесе направо ново обвинение.   Близо 30 минути съдия Стефан Милев, който е и бивш прокурор, изреждаше съществени процесуални нарушения в обвинителния акт. Според него за едни и същи действия Боршош веднъж е обвинен в безстопанственост, а след това - за сключване на неизгодна сделка.\r\nВ обвинителния акт е описано само едно разпореждане - за над 1.2 млн. лв., а за останалата част от сумата до 3.4 млн лв., за които двамата са на съд, няма никакви факти с какви действия са разходвани. Прокурорът само е препратил към експертизите под делото, но съдия Милев подчерта, че обвинението не се формира от вещите лица, а от прокурора.       ", "date": "2018.06.18", "title": "Заради неясно обвинение съдът прекрати делото срещу Боршош"}
{"url": "https://www.actualno.com/america/futbolnite-strasti-v-meksiko-predizvikaha-zemetresenie-news_680253.html", "text": "  Институтът за геологични и атмосферни изследвания в Мексико съобщи за изкуствено земетресение в столицата по време на мача на националния отбор по футбол с Германия на Световното по футбол.  По данни на организацията трусове са регистрирани поне на две места в Мексико седем секунди след като на 35-та минута от срещата мексиканците вкараха гол на германците. Вероятната причина за земетресението е радостта на запалянковците, съобщи meduza.io.   Засега не е ясно дали новината е шега.    ", "date": "2018.06.18", "title": "Футболните страсти в Мексико предизвикаха земетресение"}
{"url": "https://www.actualno.com/society/startira-takticheskoto-voennomorsko-uchenie-cherno-more-2018-news_680308.html", "text": "  Тактическото учение „Черно море -  2018” на Флотилия бойни и спомагателни кораби се провежда от днес, 18  юни до 22 юни. В него участват общо 25 бойни и спомагателни кораби и  катери от състава на флотилията и 2 вертолета АS 565 МB „Panter“ от  морската авиобаза „Чайка”, съобщиха от МО. „Черно море – 2018“ е  заключителен етап на подготовката за националното военноморско учение с  международно участие „Бриз -2018”, което ще се проведе през юли 2018 г. Тактическото учение на  Флотилия бойни и спомагателни кораби  дава възможност на участниците да  усъвършенстват своите умения при прилагане на оперативните процедури на  НАТО, да отработят използване на системите за управление на силите и  средствата на флотилията и други военноморски практики при планирането,  провеждането и анализа на дейностите. По време на „Черно море –  2018“ военнослужещите от Военноморските сили ще повишат подготовката си  при изпълнение на задачи за отразяване на атаките на въздушен, надводен и  подводен противник, противодействие на атаките на бързо движещи се  малки надводни цели, разузнаване за поставени мини и унищожаване на  участък от минно заграждение, контрол на корабоплаването, приемане и  предаване на товари на море, оказване на помощ на аварирал кораб, защита  на група надводни кораби от ядрено, химическо и бактериологично оръжие.  Ще бъде извършено водолазно обследване на район за заставане на  корабите на котва. На 22 юни в района на  пристанище Бургас във взаимодействие с правителствени и неправителствени  организации ще бъдат отработени епизоди по гасене на пожар на кораб в  пристанище и оказване на първа медицинска помощ и евакуация на  пострадали. Взаимодействието със структури на Министерството на  вътрешните работи ще бъде демонстрирано при извършване на бордова  инспекция на кораб, заподозрян в незаконен трафик на оръжие. Командир на оперативното  съединение на море е командирът на Флотилия бойни и спомагателни кораби  флотилен адмирал Мален Чубенков, а директор на учението е капитан I ранг  Ваньо Мусински – заместник-командир на флотилията.  ", "date": "2018.06.18", "title": "Стартира тактическото военноморско учение \"Черно море - 2018\""}
{"url": "https://www.actualno.com/europe/trymp-germanija-se-obyrna-protiv-liderite-si-news_680323.html", "text": "  \"Германският народ се обръща против лидерите си по въпросите за миграцията, които разтърсиха коалицията в Берлин. Престъпността в Германия расте\". Това написа Тръмп в Туитър.  Президента на САЩ отново заяви, че намира за голяма грешка допускането на външни хора с толкова различна култура.   \"Всички в Европа направиха голяма грешка да допуснат милиони хора, които толкова сериозно и насилствено са променили културата си\" да бъдат на континента, допълни още Тръп.   Малко по-късно американският президент публикува друг туит, който свързва случващото се в Европа с обстановката в САЩ.\r\n\"Не искаме това, което се случва с имиграцията в Европа, да се случи и с нас\", написа Тръмп.       ", "date": "2018.06.18", "title": "Тръмп: Германия се обърна против лидерите си"}
{"url": "https://www.actualno.com/curious/ninova-pozdravi-prezidenta-radev-za-rojdenija-mu-den-sys-snimka-ot-gorska-razhodka-news_680320.html", "text": "  Лидерът на БСП Корнелия Нинова поздрави президента Румен Радев за рождения му ден със снимка във Facebook и пожелание. На фотоса Нинова и Радев се уловени да се разхождат в гората.   \", гласи честитката на Корнелия Нинова, публикувана в социалната мрежа Facebook.    Припомняме, че по-рано стана ясно, че съпругата на държавния глава - Десислава Радева - ще подари на президента посещение на мистичната родопска пещера Дяволското гърло, свързана с легендата за Орфей и Евридика.\r\nДнес Румен Радев навършва 55 години.    ", "date": "2018.06.18", "title": "Нинова поздрави президента Радев за рождения му ден със снимка от горска разходка"}
{"url": "https://www.actualno.com/business/pyrva-investicionna-banka-startira-sedmoto-izdanie-na-konkursa-naj-dobra-bylgarska-firma-na-godinata-news_680259.html", "text": "  За седми пореден път авторитетният конкурс \"Най-добра българска фирма на годината\" ще отличи най-успешните български компании.  Инициатор на проекта е Първа инвестиционна банка (Fibank), а мисията на конкурса е да фокусира общественото внимание върху примерите за устойчив бизнес у нас и да популяризира широко добрите бизнес идеи и практики. Надпреварата цели да стимулира развитието на българското предприемачество и да мотивира фирмите в тяхната конкурентоспособност и иновативност.\r\nЖурито ще отличи компаниите, които показват стабилен растеж, възможности за справяне в конкурентна среда, потенциал за навлизане на нови пазари и прогресивни бизнес идеи. Задължително условие за участие е фирмите да имат български капитал, български мениджмънт и да представляват български бранд.   Членове на журито са водещи имена от бизнеса и медийните среди у нас: Чавдар Златев – Изпълнителен директор и член на УС на Fibank, Венелина Гочева – собственик и управител на Медийна група България, Лъчезар Богданов - управляващ партньор в \"Индъстри уоч\", финансистът Емил Хърсев, социологът Кънчо Стойчев - председател на „Произведено в България – съюз на малкия и среден бизнес“, Йордан Матеев - икономически журналист и изпълнителен директор на Сдружението за модерна търговия – България и Ваня Манова, мениджър на Mastercard за България и Македония.\r\nКатегориите, в които ще се състезават компаниите, са: \"Микро и малка фирма\", \"Средна и голяма фирма\" и \"Най-успешна българка в бизнеса - награда за женско предприемачество\". Освен тях, както всяка година, ще бъде присъдена и специална награда на публиката, която ще избере своя фаворит измежду включилите се в конкурса с пряко онлайн гласуване.    Фирмите, които желаят да участват в надпреварата, е необходимо да попълнят кратък електронен въпросник, който може да бъде намерен на . Заявки за участие ще се приемат до 7 октомври 2018 година.", "date": "2018.06.18", "title": "Първа инвестиционна банка стартира седмото издание на конкурса \"Най-добра българска фирма на годината\""}
{"url": "https://www.actualno.com/society/grajdansko-dvijenie-reformi-v-kulturata-nastoja-za-radikalni-promeni-pred-ministyr-banov-news_680332.html", "text": "  Вчера, на 16 юни в Пловдив, се състоя първия форум за критически преглед на българските културни политики. Гражданското движение „Реформи в културата“, като на поканата откликна и министърът на културата Боил Банов.  След началния общ преглед на културните политики, проф. Александър Кьосев оцени състоянието им като кризисно: всъщност обмислени, дългосрочни културни политики с визия за развитието на България,  ръководени от ясна стратегия, почти отсъстват. Последва кръгла маса за Пловдив като европейска столица на културата, която алармира за сериозните рискове и за спешните проблеми пред това събитие с национално значение. Във втората част на форума бяха прочетени доклади, посветени на нуждата от реформи в изпълнителските изкуства, на манипулациите по отношение на съвременното изкуство от страна на властта.  Накрая  бяха проведени две кръгли маси: първата, посветена на почти несъществуващата в България връзка между политиките за култура и образователната политика,  втората – за тревожното състояние на културното наследство и реставраторското дело.  Тезите на докладчиците бяха компетентни и  интересни, събудиха и оживени дискусии.   \"Събитието в Пловдив беше форум на високо професионално и аналитично ниво: ето защо буди тревога, че неговите оценки за ситуацията на българската култура, бяха така тревожни, остро критични. Пред очите и ушите на министъра експертите не спестиха нито един от нейните болни проблеми. От своя страна министърът и неговия екип очаквано не се съгласиха с всичко казано, макар че понякога доказателствата ги принуждаваха да признаят много от критичните тези. Те направиха полезни уточнения и разказаха за конкретни планове и добри намерения на министерството. Министърът публично пое ангажимент за няколко важни неща. Той заяви, че тази година националния фонд Култура ще повиши бюджета си с 500 хил. лева и че той лично ще контролира и предотврати отклоняването на пари от предназначените за проекти. Ангажира се още, че няма да позволи затварянето или преместването на Червената къща за култура и дебат в София и че след европрпедседателство ще осигури задоволителни бюджети за Центъра за книгата към НДК и за ДНК - пространството за съвременен танц и перформанс (тази година те имаха нулеви бюджети)\", съобщиха от гражданското движение \"Реформи в културата\".   Представителите на движението бяха на мнение, че тези мерки са недостатъчни, тъй като не решават принципните проблеми на българската култура. Въпреки това тяхната позиция беше, че става дума за позитивни стъпки. Те оцениха положително обещанията на министъра  и заявиха, че движението ще следи за тяхното изпълнение.", "date": "2018.06.18", "title": "Гражданско движение \"Реформи в културата\" настоя за радикални промени пред министър Банов"}
{"url": "https://www.actualno.com/football/gol-ot-duzpa-donese-uspeha-na-shvecija-sreshtu-ujna-koreja-news_680262.html", "text": "  Швеция започна с победа участието си на с гол от дузпа на Андрес Гранквист в 64'. След тази победс Швеция и Мексико делят първото място в група F,  след като вчера мексиканците постигнаха изненадваща победа срещу Германия. Следващият двубой на Швеция ще бъде именно срещу Бундестима в събота от 21:00 часа.   Двата тима не предложиха особено атрактивен футбол, като отново решаваща роля за крайния изход изигра системата за видео повторения. В 65-та минута капитанът на тима Андреас Гранквист реализира дузпа, отсъдена след консултация на рефера Хоел Акилар с ВАР. В последните минути играчите на Южна Корея натиснаха в търсене на изравнителен гол, но изпуснаха няколко чисти положения и в крайна сметка двубоят завърши 1:0 за Швеция.       За последно тези отбори са се срещали през 2005 година в два приятелски мача, завършили с равенства. Всички играчи на Швеция са здрави и на разположение на треньора, подобна е ситуацията и в щаба на Корея.\r\nЛюбопитно е, че най-голямата победа в историята на \"Тре Конур\" е 12:0 срещу днешния съперник. Това се случва на Олимпийските игри през 1948 година. Скандинавците обаче нямат победа в последните си 4 мача преди Мондиала. За последно шведите са губили в груповата фаза на Световно първенство през 1990 година.    Южна Корея спечели само една от последните си 9 срещи на мондиали - срещу Гърция, като това е и единственият им мач без допуснат гол от последните 12 на световен форум.", "date": "2018.06.18", "title": "Гол от дузпа донесе успеха на Швеция срещу Южна Корея"}
