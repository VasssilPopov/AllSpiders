{"url": "https://www.actualno.com/celebrate/dneven-horoskop-za-16-avgust-news_690041.html", "text": "        Това е ден за превръщане на лошите мисли в добри. Попречете на сивото да стане черно, като мобилизирате цялото си положително мислене. През този ден пред вас ще изникнат множество въпроси. Задайте ги и вижте какви ще са отговорите. Може би някой се опитва да ви излъже, но не бъдете прекалено мнителни.   Днес ще имате време да погледнете на себе си с други очи. Действително заслужавате да имате повече самочувствие. Не спирайте да преследвате върха нагоре.     Днес най-важното ще е да имате огромно доверие на партньора си. Възможни са конфликти, предизвикани от вашето поведение. През този ден е добре да се вслушвате в мнението на приятели, познати и дори странични хора. Само се постарайте техните гласове да не заглушат вашите собствени мисли и идеи. Не отстъпвайте от тях. Днес ще бъдете малка, но съществена част в нечий сложен механизъм. Ако имате нужда от тръпка, дори можете да си позволите да изнудвате този някой, но по-добре не го правете.   Този четвъртък ще е подходящ по-скоро да си помечтаете, отколкото да предприемате, каквито и да било активни действия. Ако все пак ви се наложи да действате, то потърсете помощ от близки приятели или колеги. През този ден отворете вратите за романтични преживявания и те няма да закъснеят. Днес не трябва да се занимавате с нищо, за което ще ви се наложи да давате обяснения. Днешния ден ще бъде добър за хора със съзидателен , но не и нравоучителен характер, така че ако мислите да изнасяте лекции на хората и да ги поучавате, то това няма да бъде вашия ден. Днес не трябва да забравяте, че и хората около вас имат своите емоции и чувства. Бъдете мили и толерантни, за да не се окажете в ситуация, в която ще ви го върнат тъпкано. Отношенията с околните са по-важни, отколкото си мислите.    Днес трябва да прекарате деня по такъв начин, че в последствие да не съжалявате за загубеното време. Не ставайте роб на мързела. Този четвъртък взимането на важно и отговорно решение ще бъде приятно само по себе си. Още по-доволни ще бъдете и от резултата. Ще има много неща, с които да се гордеете в края на деня.", "date": "2018.08.15", "title": "Дневен хороскоп за 16 август"}
{"url": "https://www.actualno.com/crime/avstriec-udari-kamerierka-v-zlatni-pjasyci-globiha-go-300-lv-news_690060.html", "text": "  Австрийски турист удари камериерка в курорта „Златни пясъци”, съобщи .     Това се случва година, след като швед удари служителка на хотел в „Слънчев бряг”.\r\nНовият инцидент е от понеделник – 13 август. Камериерката чисти стая, когато от съседната излиза агресивния австриец и вдига скандал, че е много шумно.\r\nЖената се извинява и казва, че след 5 минути приключва, но тогава получила удар в лицето, от който пада на земята.  Пострадалата е Оксана Софронева от Украйна, от два месеца работи у нас. Два дни след случилото се Оксана още е в шок. От падането на земята е със синини по тялото.   „Оскърбяваше ме на английски. Казах няма проблем, приключвам ей сега. Тогава той ме удари с юмрук в лицето и буквално излетях на земята, толкова силен беше удара”, разказва жената. Не може да каже дали австриецът е бил пиян, очите му обаче били изцъклени.\r\nДен след инцидента районния съд във Варна налага глоба от 300 лева на австриеца. „Не ми се извини. В залата каза, че го боляла главата и не знае защо така е постъпил”, казва Софрониева.    В съдебната зала австриецът изразява съжаление за стореното.\r\nМестонахождението на 33-годишния австриец, който работи в родината си като автомонтьор, е неизвестно. Вероятно вече е напуснал България.    Осъждам насилието върху камериерката, ударена от чуждестранен турист в хотел на „Златни пясъци“, написа министърът на туризма Николина Ангелкова в профила си в социалната мрежа Facebook.\r\n„И гостите, и българските граждани трябва да спазват законите на страната ни. Изключително важно е да запазим България като спокойна и сигурна дестинация, предлагаща качествен туризъм. Министерството на туризма следи състоянието на жената и при нужда е готово да съдейства“, отбелязва още Ангелкова.   ", "date": "2018.08.15", "title": "Австриец удари камериерка в \"Златни пясъци\", глобиха го 300 лв."}
{"url": "https://www.actualno.com/education/bydeshteto-na-uchilishteto-povjarvajte-mi-njama-da-stane-samo-s-pari-news_689980.html", "text": "        Системата на образованието е срутвана на два пъти през последните 70 години и би било наивно да смятаме, че добрата заплата на учителите ще оправи нещата. Нека се върнем за малко назад.    Образованието е една от двете сфери, в които правителството на Отечествения фронт предприема радикални промени незабавно след като завзема властта (втората сфера е тази на вътрешните работи). До края на септември 1944 г. са уволнени всички директори на дирекции в Министерството на просвещението, след тях – главните инспектори, а накрая - от 135 гимназиални директори в страната са уволнени 128. Още на 20 октомври 1944 е гласувана “Наредбата-закон за прочистване на учителския персонал...”, която отваря пътя за масово уволнение на учителите. Към ноември 1944 година, когато на много места вече буквално няма кой да преподава, възниква един съществен въпрос: откъде да вземем учители? Начинът, по който се отговаря на този въпрос, заслужава повече внимание, отколкото днес му отрежда едно онемяло от повсеместното невежество общество.  Свикнали сме да слушаме за насилие и уволнения около 9 септември 1944, но те са само част от големите щети, нанесени на българското образование тогава. Далеч по-същественият удар е нанесен с новите правила за упражняване на учителската професия. От тях отпадат основните изисквания, действали десетилетия наред. От декември 1944, за да станеш гимназиален учител, вече може да не си полагал държавен изпит, може да нямаш стаж и дори може да си учил само 3 години, вместо дотогава изискваните 5. Целият процес е известен като идеологизация на образованието, защото в училищата навлизат преподаватели, подбрани на принципа на партийната вярност, а не на професионалната подготовка. Тук обаче го цитираме по малко по-различна причина: за да илюстрираме светкавично осъществения императив за обезценяване на знанието, който впоследствие се превръща в трайна политика.\r\nНищо чудно, че българското средно образование се съвзема твърде бавно и твърде частично от този удар. И веднага понася нов.        \"9 септември може да е стихийно бедствие, но 90-те си бяха просто гробница\", казва столична начална учителка. Тя помни това, което нарича “властта на мутрите” - времето, в което държавата и общината са вдигнали ръце от образованието и на тяхно място са навлезли родителите мутри. Те заплашват учителите с разправа за написана забележка или ниска оценка. Лошото заплащане води до отлив на огромна част от качествените преподаватели, докато оставащите се сблъскват с един нов феномен, непознат в десетилетията назад: ученици, насърчавани да пренебрегват значението на знанието и да презират уважението в човешките отношения. Една омаломощена финансово, срината репутационно и изоставена политически професия, каквато е учителската, няма как да се пребори с това сама.\r\nНа мястото на комунизма, убиващ образованието с идеологическо подчинение и нехайство към професионализма, идва нещо съвсем нечувано: демократични власти, които не искат да подчиняват образованието на абсолютно нищо, защото просто не знаят какво да го правят. За 28 посткомунистически години всичко, което е известно за образователната система, се свежда до скандалите с обществените поръчки на учебници и скандално ниските нива на учителските заплати. Докато не отраснаха поне две поколения без нужните умения и знания, но заредени с настанилия се във вакуума национализъм.    Това, че учителите имат нужда от драстично увеличение на заплатите, е ясно за всеки жител в страната, и то от години, но нека изясним и друго: само с пари промяна няма да има. Системата на средното образование се нуждае от подготвени професионалисти с широк кръгозор, които са положили специални усилия, за да заслужат правото да станат учители. Системата е отдавна измислена не просто в Западна Европа, но и в самата България от началото на 20-и век: кандидатите за учители завършват специално висше образование, полагат (труден за взимане) държавен изпит за придобиване на учителски статут, преминават през пробен стаж, явяват се периодично на изпити и получават по-високи заплати, ако учениците им постигат по-високи резултати. И – разбира се – преподават по предварително начертани държавни стандарти, които имат за цел да изградят личности и да им дадат хоризонт.   ", "date": "2018.08.15", "title": "Бъдещето на училището: Повярвайте ми, няма да стане само с пари"}
{"url": "https://www.actualno.com/analysis/national-interest-predskaza-sluchajna-jadrena-vojna-news_689995.html", "text": "  САЩ, Русия или Китай могат напълно случайно да започнат ядрена световна война заради спецификата на системите на наблюдение и разузнаването, а така също и особеностите на разполагането на различните видове оръжие. В свой анализ преди системите за наблюдение и разузнаване в страните са се използвали само за следене на изстрелване на ядрени балистични ракети. Сега тези системи се използват и за проследяване на изстрелване на неядрени бойни глави. Така съществува опасност от объркване за използване на ядрено или неядрено оръжие, което може да доведе до съответен удар от другата страна.     Освен това САЩ,Русия и Китай нарочно объркват опонентите си, като разполагат ядрено и неядрено оръжие на едно и също място. Например Русия разполага подводниците си с балистични ракети с ядрени глави, там където има подводници с обикновено оръжие.   Друга причина за катастрофа може да бъде липсата на специализирани военни спътници за наблюдение и премахването на остарелите системи за наблюдение. Например, в САЩ в момента се подготвят едва четири спътника Advanced Extremely High Frequency (AEHF), които изцяло ще поемат задачата за наблюдение над изстрелването, както на ядрени, така и на неядрени ракети, което е напълно недостатъчно в сегашните условия. Същото така скоро ще бъде преустановена дейността на американската система за спътникова връзка Milstar.\r\nСпоред National Interest за решаването на тези проблеми страните трябва да разделят ядреното и неядреното оръжие или да създадат специални спътници, които ще могат да проследяват ядрените бойни глави, но да не реагират на обикновените. Ръководството на страните, обаче едва ли ще го направи заради големия финансов ресурс, който изисква подобно начинание.  По-рано сътрудници от университетите в Мичиган и Тенеси изчислиха, че ако бъде нанесен мащабен удар с ядрено оръжие по най-гъстонаселената китайска територия, това ще доведе до гибелта на 34 милиона души. Друга последица би било настъпването на ядрена зима, което ще повлече катастрофални щети на селското стопанство и ще повлече смъртта на стотици милиони души по целия свят, тъй като повечето от държавите няма да могат да изхранят населението си.   Русия и САЩ отдавна и многократно са превишили фаталния лимит от 100 бойни глави и разполагат с 14 хиляди ядрени заряда. Учените смятат, че американското правителство трябва да отдели повече внимание на търсенето на алтернативни източници на изхранване, които биха помогнали на хората да оцелеят след вероятно ядрена война в условията на ядрена есен.", "date": "2018.08.15", "title": "National Interest предсказа \"случайна\" ядрена война"}
{"url": "https://www.actualno.com/help/nikola-ima-nujda-ot-nashata-pomosht-za-da-se-dviji-normalno-news_690063.html", "text": "  Малкият Никола Петков Димов от Бургас има нужда от нашата помощ, за да проходи нормално.     Никола е роден на 13 ноември 2014 година с диагноза . Състоянието му причинява сериозно изоставане в развитието на едното краче. В момента разликата в дължината на краката е 4,5 см и в България на този етап няма адекватно лечение.\r\nДетето ходи със специална ортопедична стелка, която обаче вече не може да компенсира разликата и походката се нарушава сериозно. В България операции за подобен проблем се правят чак след 11-годишна възраст.\r\nДотогава не само разликата ще е по-голяма, но и тялото на детето може да получи множество изкривявания. Ето защо семейството е принудено да търси друг вариант за лечението на сина си.  В медицински център \"Света Мери\", Уест Палм Бийч, Флорида, САЩ могат да оперират Никола още сега, споделят близките му.\r\nСветовноизвестният детски ортопед-хирург д-р Пейли дава надежда, че крачето на Никола може да бъде оперирано и подложено на удължаване, ако интервенцията се извърши в този момент.\r\nРазликата може да бъде компенсирана и крачето да израсне нормално, без да се създава риск за здравето на детето. Скъсяването на крачето му в зряла костна възраст ще е 9,5 см, ако сега не се оперира.    В средата на септември д-р Пейли ще преглежда в Барселона, там ще назначат и дата за операцията на Ники.   Интервенцията се състои в поставяне на външен фиксатор за 10 седмици (това е периодът на удължаване). През това време има осигурена физиотерапия, прегледи и рентген в клиниката. \"След постигане на желания резултат, фиксаторът остава за още 10 седмици, но ще може да се приберем в България, след което ще се върнем, за да го премахнат и поставят пирон, за да се избегне фрактура на това място\", разказват близките на момчето.\r\n\"Сумата за операцията е и е непосилна за нашето семейство, за това се обръщаме към вас за помощ. Времето е малко, а сумата е голяма\", споделят родителите.\r\nБанкова сметка на кампанията:          ", "date": "2018.08.15", "title": "Никола има нужда от нашата помощ, за да се движи нормално"}
{"url": "https://www.actualno.com/varna/borisov-kraj-provadija-horata-da-karat-bezavarijno-da-ne-testvat-novija-pyt-s-visoki-skorosti-news_690050.html", "text": "  С този път за близо 18 млн. лв. ще се облекчи движението, ще бъде по-комфортно и по-бързо, отбеляза премиерът Бойко Борисов на откриването на ремонтираните участъци Старо Оряхово - Долни Чифлик и Гроздьово – Провадия.     Двата лота са обновени по Оперативна програма „Региони в растеж“ 2014-2020 г., съобщиха от правителствената пресслужба.   „Единственото, което бих помолил хората, е да карат безаварийно и да не го тестват непрекъснато с високи скорости, надявам се да се прояви разум“, добави премиерът Борисов.\r\nПо-късно днес Борисов посети и археологическите разкопки на обекта „Провадия Солницата“.  ", "date": "2018.08.15", "title": "Борисов край Провадия: Хората да карат безаварийно, да не тестват новия път с високи скорости"}
{"url": "https://www.actualno.com/crime/1655-fisha-sa-izdadeni-prez-vcherashnija-den-pri-specakcii-v-stranata-news_690052.html", "text": "  Продължават ежедневните засилени полицейски проверки по пътищата на страната, съобщиха от МВР.     Оттам допълват, че вчера (14 август) акцентът върху контрола е бил свързан с проверки за скорост, употреба на алкохол, наркотични вещества и/или техните аналози, за ползването на обезопасителни колани и система, неспазването на предимство на пешеходни пътеки и неправилно пресичане от пешеходците, неправоспособни водачи, техническа неизправност на автомобилите и неправилно изпреварване.    Отнети са 69 свидетелства за управление на МПС по причина неплатени задължения по ЗДвП. По време на осъществените проверки на място на гражданите са връчени общо 250 електронни фиша.  ", "date": "2018.08.15", "title": "1655 фиша са издадени през вчерашния ден при спецакции в страната"}
{"url": "https://www.actualno.com/society/novinite-naj-vajnoto-za-denja-15-avgust-news_690027.html", "text": "         Ниските цени и калпави дискове са виновни. Така премиерът Бойко Борисов описа проблема с липсата на Търговски регистър вече близо седмица. Премиерът Борисов и вицепремиерът Томислав Дончев коментираха за първи път срива в Търговския регистър преди заседанието на кабинета днес. Дончев обяви, че държавата планира да изгради , в което всички регистри да правят копия на информацията си.   Дефектиралите дискове са четири, по-рано от другата седмица няма да бъде възстановен в пълен обем Търговският регистър. Не можем да се ангажираме с точна дата и час. Това заяви директорът на Агенцията по вписванията Зорница Даскалова. Междувременно от БСП настояха за оставки заради така създалата се ситуация с регистъра. Всички, които имат задължителна застраховка \"Гражданска отговорност\" в Застрахователна компания Олимпик АД клон България, която ще се прекрати на 17 август 2018 г., вече могат да сключват нови полици с други застрахователи. Това обявиха от Комисията за финансов надзор.     Държавата ще връща млади учени с добавки от 1500 до 3000 лв. към заплатите за постодокторанти, ако работят в държавни научни и образователни институции.\r\nМеждувременно правителството одобри отпускането на в размер на 1,5 млн. за 2018 г. за предоставяне на стипендии на студентите, докторантите и специализантите от държавните висши училища и научни организации на Българската академия на науките за 2018 г. Служителите на телевизия BIT (Би Ай Ти) изпратиха отворено писмо, с което обръщат внимание върху ситуацията в медията. Тя може да бъде описана с една дума - неяснота.   Пазарджишкият окръжен съд реши, че бившият кмет на Стрелча и Пазарджик Иван Евстатиев трябва да бъде освободен от затвора предсрочно. Преди три години Евстатиев получи четиригодишна присъда за сексуално посегателство над непълнолетно момиче от Стрелча. С указ на президента Реджеп Тайип Ердоган Турция налага наказателни мита от между 10% и 140% на редица стоки, произведени в Съединените американски щати. Злополучният мост \"Моранди\", част от който се срути на 14 август, ще бъде изцяло разрушен. Това заяви заместник-министърът на инфраструктурата и транспорта на Италия Едуардо Рикси. Това е 29-годишният Салих Хатер, британски гражданин, роден в Судан. Линията на бедност в България през 2019 г. ще е 348 лева, реши правителството. Сумата е с 27 лева по-висока в сравнение с размера ѝ през настоящата година. Имен ден празнуват кръстените с имената Мара, Мария, Марийка, Мари, Марин, Мариян, Марияна, Мариана, Мариан, Маша, Мика, Мира, Мариета, Мариела, Марио, Преслав и Преслава.", "date": "2018.08.15", "title": "Новините: Най-важното за деня, 15 август"}
{"url": "https://www.actualno.com/europe/italija-objavi-izvynredno-polojenie-v-genua-sled-srutvaneto-na-mosta-news_690074.html", "text": "        На пресконференция той обясни, че предприема мярката по молба на местните власти. Конте критикува оператора на магистралата, която минаваше по моста \"Моранди\" - \"Аутостраде пер л'Италия\", и заяви, че властите няма да чакат края на полицейското разследване, за да предприемат действия срещу него.   По-рано днес вицепремиерите на Италия Луиджи ди Майо и Матео Салвини единодушно обявиха намерението си да отнемат концесията на Аутостраде пер л'Италия\".\r\nВ същото време министърът на икономиката и финансите Джовани Триа отчете \"необходимостта от сериозен план за държавни инвестиции в инфраструктурата, което е приоритет на правителството и за тази цел няма да има бюджетни ограничения\".  Министърът на транспорта и инфраструктурата каза днес, че \"Аутостраде пер л'Италия\" ще трябва да даде своя принос към разходите за реконструкцията на моста, съобщи агенция \"Ройтерс\".   Тонинели не отхвърли възможността концесията на магистрала А10 да бъде прехвърлена на държавната компания за управление на пътищата \"Анас\" (Anas), допълва \"Република\".\r\n\"Аутостраде пер л'Италия\" съобщи днес в комюнике, че е провеждала и те са показали удовлетворяващи резултати.    Операторът твърди, че програмата за поддържане на моста се определя от резултатите от редовните проверки и е била одобрена от министерството на инфраструктурата и транспорта.", "date": "2018.08.15", "title": "Италия обяви извънредно положение в Генуа след срутването на моста"}
{"url": "https://www.actualno.com/varna/dve-momcheta-se-izdirvat-kraj-moreto-vyv-varna-news_690075.html", "text": "        От полицията съобщиха, че и двете деца са на възраст под 10 години.   По непотвърдена засега информация, момчетата са били повлечени от вълна.", "date": "2018.08.15", "title": "Две момчета се издирват край морето във Варна"}
{"url": "https://www.actualno.com/crime/nad-35-kubika-nezakonna-dyrvesina-sa-zadyrjani-kraj-veliko-tyrnovo-news_690065.html", "text": "  Днес се проведе съвместна акция на горски инспектори при Регионална дирекция по горите - Велико Търново, служители на Държавно горско стопанство „Болярка“ и на РУ на МВР Павликени за съхранение на дървесина в частни домове в селата Димча и Върбовка, община Павликени, съобщиха от агенцията по горите.     Проверени са 13 бр. частни домове и е установено, че в осем от тях се съхраняват общо 30,50 кубика дърва за горене, немаркирани с контролна горска марка и без превозен билет. На нарушителите са съставени 12 акта, а дървесината е задържана.   Горските инспектори при РДГ – Велико Търново са констатирали също и незаконна сеч в частна горска територия, в землището на с. Кръвеник, община Севлиево. Задържани са един моторен трион и 4,40 плътни кубически метра иглолистни трупи.", "date": "2018.08.15", "title": "Над 35 кубика незаконна дървесина са задържани край Велико Търново"}
{"url": "https://www.actualno.com/europe/erdogan-e-razgovarjal-s-merkel-po-telefona-news_690061.html", "text": "  Германският канцлер Ангела Меркел е заявила в телефонен разговор с турския президент Реджеп Тайип Ердоган, че силната турска икономика е важна за Германия. Това каза журналисти източник от администрацията на турския президент, предаде ТАСС, цитирана от БГНЕС.     „Президентът Ердоган и канцлерът Меркел са обсъдили двустранните отношения между страните, ситуацията в Сирия и други регионални теми. Те също така са говорили и за предстоящата си среща в Берлин. В хода на разговора Меркел е подчертала, че силната турска икономика е важна за Германия”, сподели източникът.   Вчера (14 август) Меркел коментира икономическата нестабилност на Турция след срещата си с ръководителят на босненското правителство.\r\nТя също така сподели, че „никой няма интерес от икономическата дестабилизация на Турция, но предвид всичко направено до момента, една самостоятелна централна банка може би ще проработи” за утвърждаването на турската валута.   ", "date": "2018.08.15", "title": "Ердоган е разговарял с Меркел по телефона"}
{"url": "https://www.actualno.com/asia/narastva-broja-na-zaginalite-pri-vzriva-v-kabul-news_690067.html", "text": "   За това съобщава Ройтерс, цитирайки здравното министерство в страната.     По техни данни загиналите са 48 човека, а ранените 67. По-рано беше съобщено за 37 жертви и повече от 40 ранени.   Властите в Кабул заявиха, че става въпрос за самоубийствен атентат.\r\nВзривът е избухнал в 18-ти полицейски район в близост до обучителен център, който е известен с това, че подготвя ученици за кандидатстване в университети. В района на атентата е живеят предимно шиити, които доста често са нападани от членове на терористичната групировка „Ислямска Държава”.  ", "date": "2018.08.15", "title": "Нараства броя на загиналите при взрива в Кабул"}
{"url": "https://www.actualno.com/society/hotel-marinela-privetstva-princesata-na-katar-shejkha-al-tani-news_690022.html", "text": "  България стана домакин на второто издание на световната купа по футбол за деца в неравностойно положение, която ще се проведе в София между 12 и 19 август.Световна купа по футбол за деца в неравностойно положение – SATUC, се организира съвместно от едноименната фондация на принцесата на Катар Шейкха Ал Тани и от Български футболен съюз. На пресконференцията в зала „Витоша“ на хотел „Маринела“ Нейно Височество изрази благодарността си към БФС за положените усилия и организацията на турнира, както и на личностите, подкрепящи SATUC, които са дошли от цял свят специално за събитието. Сред тях са посланици и емблематични футболисти на националния отбор на Египет.     Откриването на Световното първенство по футбол за деца в неравностойно положение се състоя на 12 август, от 15:00, на официалния терен на Национална футболна база „Бояна“. Четвъртфиналите на турнира ще се проведат в понеделник, полуфиналите – във вторник, а финалите са предвидени за сряда.   Жребият за първенството бе изтеглен на официална церемония в зала „Витоша“ на хотел „Маринела“, от който стана ясно, че България ще играе срещу Либерия и Ирак в група А на Световното първенство по футбол за деца в неравностойно положение – SATUC. В турнира ще се включат представителни отбори от 12 държави, разпределени по три в общо 4 група.\r\nЗаместник изпълнителният директор на БФС Павел Колев сподели, че за него е огромно удоволствие да приветства Шейкха Ал Тани и всички нейни посланици, всички нейни съидейници в това амбициозно начинание, и че за БФС е огромно удоволствие да бъде домакин на този турнир, който напуска границите на континента и събира деца от цял свят. Той пожела късмет на всички деца, пристигнали от различни краища на света, за да участват в турнира, и подчерта, че се надява да успеят да опознаят нашата красива страна, въпреки краткия си престой от една седмица.  \"И най-вече се надяваме каузата, за която работи SATUC от толкова години и която Българския футболен съюз подкрепи, да бъде успешна, а именно всички деца да получат социално признание и интеграция, благодарение на футбола.\", допълни Павел Колев.   ", "date": "2018.08.15", "title": "Хотел \"Маринела\" приветства принцесата на Катар Шейкха Ал Тани"}
{"url": "https://www.actualno.com/balkani/gryckijat-ministyr-na-otbranata-pokani-turskija-si-kolega-na-oficialno-poseshtenie-news_690066.html", "text": "        Гръцкото министерство на отбраната заяви, че Каменос е говорил по телефона с Акар, след като двамата гръцки войници са освободени от съда.   „Той (Каменос) изрази своята признателност за освобождаването на двамата гръцки войници и го покани (Акар) на официална визита в Гърция”, се казва в изявлението от министерството.\r\nДвамата гръцки войници бяха задържани в затвор в Турция, след като преминаха границата на 2-ри март. Те твърдяха, че са се изгубили в мъглата. Задържането им допълнително засили напрежението между двете страни.  ", "date": "2018.08.15", "title": "Гръцкият министър на отбраната покани турския си колега на официално посещение"}
{"url": "https://www.actualno.com/cars/dizelite-veche-sa-krajno-nejelani-v-germanija-news_690028.html", "text": "  Там, където германските собственици на дизелови атомобили виждат проблем, клиентите от Италия и Австрия виждат отлична възможност. В момента Германия изнася с рекордни темпове дизеловите си коли, тъй като в страната започват да действат забрани и ограничения за превозни средства  с такива двигателя. Главна роля за това играе и скандалът с манипулираните от Volkswagen резултати от екологични тестове.     Всичко това доведе до увеличение с 20% спрямо миналата година на износа на дизелови коли от Германия. Пазарите в Италия и Австрия са нй-големите за такива автомобили,а в страни като Хърватия и Украйна покупките се удвоиха за същия период.   „Настроенията спрямо дизеловите двигатели в Германия действително са доста лоши и чуждестранните купувачи се възползват от това”, категоричен е професор Кристиан Киле от Института за логистика към Университета за приложни науки Вюрцерг-Швайнфурт. И допълва, че през последната година от страната са изнесени 239 000 дизелови коли. Това е най-високият показател от 2006 г. насам.\r\nИталия и Австрия отново са най-големите купувачи, като всяка от тези две страни и придобила 20 000 коли. Към Франция са поели 17 600 автомобила, а към Украйна – 16 600. В същото време в Германия се купуват все повече бензинови превозни средства, като тази тенденция започна още през 2015 г., когато избухна скандала с манипулираните двигатели на Volkswagen. Той засяга 11 млн. коли в цял свят.  Намеренията на властите в големите градове в Германия за забрана на дизела също играят важна роля. Щутгарт и Хамбург вече го направиха, очаква се да ги последват и други, като скоро навлизането на стари дизелови автомобили в тях ще бъде забранено напълно.   „Хората не знаят кога правителство ще забрани напълно дизела и съответно не си купуват такива автомобили. Те просто искат да бъдат спокойни и реакцията им е напълно нормална”, обяснява професор Киле.", "date": "2018.08.15", "title": "Дизелите вече са крайно нежелани в Германия"}
{"url": "https://www.actualno.com/analysis/praznijat-polet-na-generala-news_690019.html", "text": "         Точно този ореол го следва от началото на политическата му кариера, която изненадващо достигна до звездни висоти през януари 2017 г. Тогава той успя да спечели втория тур на президентските избори с почти шестдесет на сто от гласовете срещу 36% за Цецка Цачева, кандидат на управляващата партия ГЕРБ. Радев бе независим кандидат, подкрепен от Българската социалистическата партия (БСП), корените на която са произлизат от бившите комунисти. Запознати твърдят, че гражданите наказаха поведение на премиера Бойко Борисов, който, опиянен от властта, не се постара да номинира силна фигура за президентското кресло, очаквайки лице, което ще следва сляпо неговата политика. За разлика от него българите поискаха нещо ново и го получиха. Борисов по-късно се извини на поддръжниците си, признавайки, че е подценил противника.     „Радев никога не е показвал особен афинитет към политиката. Мисля, че той влезе в политиката само защото не е съгласен с това, което направи Борисов и неговия екип, особено що се отнася до отношението му към въоръжените сили. Той почувства, че има подкрепа от военните среди и от обществото, и следователно влезе в президентската надпревара. Нещо подобно е и с мен, аз изобщо нямаше да направя партия, ако не бяха пагубните политики на Никола Груевски\", подчертава Илия Николовски, пенсиониран македонски генерал, който сега е част от управляващото мнозинство в парламента в Скопие. Той се среща няколко пъти с Радев, за когото изрича изключително достойни думи, що се отнася за професионалния му опит.\r\n„Той е преминал през всички военни училища на Изток и Запад, получил е образованието си както в Русия, така и в САЩ. Минава за полиглот, владеещ английски, немски и руски език. Когато влезе в политиката, той се оттегли от военния пост. Интересното е, че в България, както и в други страни от НАТО, няма ограничения за влизане на военни лица в политиката, както е при нас, където трябва да минат три години от оттеглянето от военната функция до влизането в политиката. По това се различаваме с нашите източни съседи, но и в нещо друго: там независимо, че президентът и премиерът не са в кохабитация, те са единодушни, когато става въпрос за националните интереси. Винаги казвам, че когато отидете някъде на посещение, не се говори лошо за страната, от която идвате, нито за страната, в която сте отишли“, заключава Николовски.\r\nРадев има докторска дисертация по военни науки в областта на тактическото обучение на самолети и симулация на въздушния бой. През 2003 г. завършва колеж по авиация в САЩ и получава титлата „Магистър по военни стратегии\".    „По-голямата част от всички тези аспекти за сигурност, операции, протоколи, тактики и стратегии ги е завършил в САЩ, а техните школи обръщат внимание на дипломатическото поведение и анализа, за разлика от Европа, където акцентът е поставен върху оперативността\", поясняват информирани лица.   Една от ключовите точки в кампанията му за президент бе, че на България не бива да се позволява да става Мекка за мигрантите, настоявайки Русия и САЩ да разрешат конфликта в Сирия. България, макар и в много по-малка степен от Македония, бе засегната от мигрантска вълна. Реторика, напомняща тази, използвана от неговия македонски колега г-н Георги Иванов, с когото се срещаха наскоро в София. Радев бе единственият български държавник сред мнозинството, който прие Иванов след напускането му на срещата с Никола Димитров и Зоран Заев. Тези дни българският баща на нацията е във фокуса на интереса, защото се „нахвърли\" на македонския премиер заради изказване, че Илинденското въстание е българско. Той не прие извинението на Заев във Facebook и поиска анекс към договора за добросъседство между Македония и България. Договорът за добросъседство създаде някои предпоставки за започване на нова ера на добри отношения, но враговете на евроатлантическа Македония се опитват да подкопаят тези положителни процеси. В този смисъл пряката намеса на Русия в отношенията между македонската държава и църква, от една страна, и българската държава и църква от друга страна, играе ключова роля. Започна с решението на синода на БПЦ да замрази отношенията с МПЦ, повлияно от същия център на властта. Днес сме свидетели, че политици от България, които са повлияни от Изтока, настояват да създават проблем там, където го няма, с една цел: да изпълнят задачата на господарите си да попречат на Македония да влезе в НАТО чрез нарушаване на добросъседските отношения между двете страни. Вместо договорът да се прилага напрактика, има връщане към реториката на миналото, която никога не допринесла с нещо добро - нито за Македония, нито за България. Политиците, които служат на стереотипите от миналото, трябва да престанат с опитите да режат клона на общата бъдеще на нас, младите поколения, апелира Петър Богоески от реформаторското крило на ВМРО-ДПМНЕ.\r\nРумен Радев ще остане на президентския пост поне до януари 2022 г. Дотогава обществеността, най-малкото в Македония, го моли да изгаси двигателите и да „лети\" мирно в президентската резиденция“.   ", "date": "2018.08.15", "title": "Празният полет на генерала"}
{"url": "https://www.actualno.com/asia/katar-obeshta-investicii-na-stojnost-15-miliarda-dolara-za-turcija-news_690069.html", "text": "        Шейх Тамим бин Хамад Ал Тани, емир на Катар заяви, че \"ще инвестира директно в Турция 15 милиарда долара\", каза източникът.   Това обещание е било направено по време на официалния обяд между турския президент и катарския емир.", "date": "2018.08.15", "title": "Катар обеща инвестиции на стойност 15 милиарда долара за Турция"}
{"url": "https://www.actualno.com/society/bosija-zaradi-moi-signali-v-chujbina-imashe-desetki-aresti-v-dai-video-news_689999.html", "text": "  Скоро имах среща в холандското посолство, пускал съм сигнали и на други посолства. Това заяви Николай Колев-Босия пред камерата на .     Като места, където е подавал сигнали, Босия посочи германското и австрийското посолство.  Босия твърди и, че през последните години, заради негови сигнали към  чужди дипломатически представителства и заради шума, който вдига, са  арестувани над 60 служители на ДАИ.\r\n\"Тъжното е, че българинът е правно неграмотен - пуснаха арестуваните, защото не бяха дадени на съд. Една сюрия от администрацията каза: \"Да, ама съдът ги е възстановил на работа, защото не ги е осъдил\". Това само един неграмотник може да го каже, защото единствено Административният съд може да възстанови някого на работа, а те не са отстранени, защото не са осъждани\", обобщи ситуацията Босия, който е сигурен - администрацията нарочно не предприема мерки срещу такива хора.\r\n14-15 задържания по Закона за МВР, 4-5 заповеди за глоби от началника на Първо РПУ в София, налагане на глоби заради \"разпиляване на отпадъци\" - това са само част от мерките на властта от 2015 година насам, които са взети от властта срещу Босия.     По думите на адвоката му масово на последна инстанция съдът в България посочва, че е допустимо да бъдат „употребени“ домати срещу политици – т.е. да бъдат замеряни с тях. Имало е и дела, в който е правена психологична експертиза на Босия, като последната такава е отпреди 2 месеца.\r\nБосия пък е категоричен – сегашните посещения на представители на властта в неговия дом са само опит да се замаже положението. И уточни, че ако трябва да започне протест що се отнася до цялата държава, то няма да му стигне времето за една гладна стачка – специално що се отнася за поста на главния прокурор, заеман сега от Сотир Цацаров.    ", "date": "2018.08.15", "title": "Босия: Заради мои сигнали в чужбина имаше десетки арести в ДАИ (ВИДЕО)"}
{"url": "https://www.actualno.com/haskovo/vodata-v-harmanli-e-radioaktivna-news_690082.html", "text": "        Последните резултати от изследванията на водата в града показват наличие на уран и алфаактивност над допустимите норми, съобщи директорът на районната здравна инспекция д-р Соня Димитрова, цитирана от БНР.   \"Установи се повишаване на естествен уран, което е над допустимата стойност 0,03. Стойността е 0,043\", посочи Димитрова. Със същия проблем са три села в община Харманли - Остър камък, Бисер и Надежден.\r\nНовите дублиращи кладенци ще бъдат готови на 30 ноември. Дотогава водата в областния град е забранена за пиене и приготвяне на храна.  ", "date": "2018.08.15", "title": "Водата в Харманли е радиоактивна"}
{"url": "https://www.actualno.com/crime/nad-2-000-dushi-shofirali-drogirani-sa-zaloveni-ot-nachaloto-na-godinata-news_690078.html", "text": "        Само за миналия месец са регистрирани 260 такива шофьори, за които са образувани досъдебни производства.\r\nОт началото на годината до 5 август полицията е установила 2161 водачи на МПС, които са шофирали под въздействие на наркотици и упойващи вещества. На 936 от тях са приложени полеви тестове. За месец юли КАТ е установил 260 водачи в цялата страна, употребили наркотици, за които са образувани досъдебни производства, съобщават за БНР органите на полицията.\r\nАко сме употребили наркотици или упойващи вещества, не е желателно да сядаме зад волана поне две седмици след приема на подобни субстанции.     Тестовете, с които разполага пътна полиция, установяват количества наркотично вещество в тялото ни с давност поне 15 дни.\r\nТака при всички положения на проверката, резултатът ще е положителен. Тестовете са изключително чувствителни, а при кръвен тест се установява наличие на наркотично вещество до една година назад. Полевата проверка се извършва за 10-15 минути.\r\nАко откажем проверка за наркотици, може да ни бъде наложена глоба до 2 хиляди лева, както и автомобилът ни да бъде отнет за срок от 6 месеца до 1 година.    ", "date": "2018.08.15", "title": "Над 2 000 души, шофирали дрогирани, са заловени от началото на годината"}
{"url": "https://www.actualno.com/healthy/smeniha-direktora-na-agencijata-po-lekarstvata-news_690042.html", "text": "   От ноември 2017 г. до момента той е заместник-изпълнителен директор на ИАЛ. Богдан Кирилов е член на Управителния съвет на Европейската агенция по лекарствата, а през 2016/2017 г. е бил член и на Централна комисия по eтика към Български фармацевтичен съюз, съобщиха от Министерството на здравеопазването.     Магистър-фармацевт Богдан Кирилов е завършил „Фармация“ във Фармацевтичния факултет към Медицинския университет в София. Придобива и специалност „Обществено здраве и здравен мениджмънт“ във Факултета по обществено здраве.    Проф. Стоименова ще бъде съветник на министъра на здравеопазването в областта на лекарствената политика. Тя остава член на Управителния съвет на Европейската агенция по лекарствата, член на CHMP (Комитет за лекарствените продукти в хуманната медицина), както и програмен координатор за СЗО в областта на достъпа до лекарства и реимбурсиране на лекарствените продукти.  ", "date": "2018.08.15", "title": "Смениха директора на Агенцията по лекарствата"}
{"url": "https://www.actualno.com/crime/obshtinskijat-syvetnik-pejko-jankov-ostava-v-aresta-news_690080.html", "text": "        Той е обвинен, че е изпълнявал силови поръчки от Димитър Желязков-Митьо Очите.\r\nСпециализираният наказателен съд не се съгласи с прокуратурата, че Янков е бил част от организираната престъпна група на Желязков, и че по негово разпореждане е участвал в палеж на казино в Слънчев бряг. Магистратите обаче приеха, че Янков и Желязков са притискали бизнесмени да се откажат от дяловете си във фирми. Това е било правено с престъпна упоритост, реши съдът, поради което остави Янков в ареста.\r\nОпределението може да бъде обжалвано пред Апелативния специализиран съд.  Общинският съветник от Несебър беше последният задържан, за когото беше издадена европейска заповед за арест.\r\nЕвропейската заповед за арест е била издадена, след като в деня на масовите задържания по Южното черноморие на 1 август, Янков не е бил открит в дома си.\r\nПо информация на прокуратурата той се намирал в страна от ЕС , но до предаването му по силата на тази европейска заповед не се е стигнало, защото, обясниха от държавното обвинение, несебърският общинар се е предал сам в понеделник.    Според адвоката му обаче Росен Желязков, той никога не се е крил. Не е бил призоваван като обвиняем, а само като свидетел, но по свои съображения не е отишъл на датата на призовката.   Според прокурор Детелина Ганчева обаче Пейко Янков е бил издирван единствено и само като обвиняем, за да бъде обвинен, че по поръка на Митьо Очите, е притискал собственици на фирми и е участвал в палеж на казино в Слънчев бряг.\r\nЯнков има ролята на редови член на групата на Митьо Очите, уточни тя. Адвокатът на несебърския общински съветник отрече участие в такава група и коментира, че от всичките ѝ досега осем члена, Янков познавал само намиращия се в процедура по екстрадиция в Турция Димитър Желязков .\r\nВ момента съдът изслушва двете страни, преди да вземе решението си дали да остави Янков за постоянно в ареста.", "date": "2018.08.15", "title": "Общинският съветник Пейко Янков остава в ареста"}
{"url": "https://www.actualno.com/politics/bsp-nastoja-za-ostavki-zaradi-krizata-s-tyrgovskija-registyr-news_690031.html", "text": "  Кризата с Търговския регистър и реакцията на институциите можем да я квалифицираме само като фрапираща некомпетентност. Това каза зам.-председателят на БСП Деница Златева, предаде БГНЕС.     Златева взе участие на брифинг в централата на партията, на който обяви позицията на БСП по повод неработещия Търговски регистър към Агенция по вписванията.   Според Левицата случилото се с регистъра е безпрецедентна криза, която е израз на лошото управление на Агенцията по вписванията и Министерство на правосъдието. Ето защо от БСП .\r\n„Днес стана ясно, че 4 диска с архив на агенцията са изгорели и се полагат усилия за възстановяване на информацията“, подчерта още Златева.  ", "date": "2018.08.15", "title": "БСП настоя за оставки заради кризата с Търговския регистър"}
{"url": "https://www.actualno.com/advice/pri-problemi-s-psihikata-ne-se-lekuvajte-sami-v-internet-news_690032.html", "text": "                                               ____________________________________________\r\nЗдравейте Иван и благодаря за доверието да споделите с мен.\r\nПрочетох внимателно писмото ви и отново ми изниква следният въпрос:Дали прекалената информация понякога не ни вреди повече, отколкото ни помага?\r\nНавремето, когато аз имах панически атаки, придружени с много тежка форма на агорафобия и депресия, нямаше никъква налична информация, смея да кажа, че интернет тъкмо навлизаше в живота ни и липсата на такава беше за мен голяма пречка да разбера какво се случва и защо, мислех си, че това е една от причините да не мога да се справя и да остана в това състояние 11 години, бях бясна и смятах, че е адски нечестно..\r\nНо напоследък все по-често попадам на случаи, в които хората, точно както вас са изчели три вагона с книги, изровили са де що има информация в интернет, на няколко езика и са силно информирани с подробности за състоянието си и...нищо, до там, промяна няма..\r\nНе само няма, нещата се влошават, защото се започва едно вторачване в най-дребните детайли, симптоми, усещания, сверяват се моите с твоите, пише се в различни групи за “взаимопомощ”, където дори се препоръчват хапчета на базата “ами на мен ми действа така, пробвай..”, дори се разменят медикаменти!?!, което ще го оставя без коментар и т.н., мога да давам още примери, но няма смисъл..\r\nИстината е, че въпреки някои общи положения и симптоми, ние сме абсолютно индивидуални личности и точно това му е хубавото, затова аз специално задължително намирам и държа на индивидуалният подход към всеки един случай или казано по друг начин, това, което може да работи и работи за мен, за теб може да е пълно фиаско, затова нека открием твоя начин и път..\r\nИван, от писмото ви не става ясно, дали сте опитвал с психотерапия, останах с впечатление, че сте пробвал да се справите сам и с медикаменти, но както сте разбрал, те имат временен ефект.\r\nДа, понякога са наложителни, има наистина тежки случаи, където имат своето място, но пак казвам - временно. Нека ги възприемаме, като патерица, която ни е нужна, за да стъпим на краката си и да я оставим.\r\nА когато е възможно, най-добре би било да се опита без тях.\r\nНе бива да бъркаме обаче психологичните състояния с психиатричните, където медикаментите имат съвсем друго предназначение и където говорим за ментални заболявания.\r\nАдмирирам волята и усилията ви да спортувате и явно полагате усилия да се справите, но думата която използвате е “боря се”, а това вече ме притеснява..\r\nЗащото нещата не стават с борба, а с разбиране и приемане, иначе имаме обратен ефект..\r\nНямате представа, колко често чувам точно тези думи от моите клиенти, че на пръв поглед няма нищо, което да е предизвикало паник атаките, сякаш са дошли от нищото и напълно случайно, НО моят опит и последвалите терапии показват, че това никога не е така, просто понякога причините са много, много дълбоко, скрити дори от нас и несъзнавани, именно за това са трудни за разбиране и откриване..\r\nНа базата на написаното мога само да предполагам, но ми се струва, че има доста неща за работа, свързани с вашето семейство, които могат да са част от състоянието ви и е възможно да проявявате така наречената “лоялност” към определени хора от него и вашият род, носейки техен товар, като свой ( дядо ви и майка ви например, но не само), което може да бъде разгледано в терапевтични сесия и констелации, за да се върнат нещата на мястото им.\r\nМоля ви, не ги етикирайте, като “лошо генетично наследство”, защото това автоматично води след себе си усещането за нещо тежко и неизбежно, задействайки определени мисли, модели и биохимични реакции.\r\nПовярвайте ми, има и друга гледна точка, дори няколко, но това са неща, които не бих могла да коментирам публично, защото означава да навляза прекалено в личното ви пространство, което е недопустимо, без ваше изрично съгласие..\r\nЕдинствено е възможно в кабинета на терапевта, където разговорите и информацията са строго конфиденциални!\r\nОтносно суицидните мисли, вие сам осъзнавате, че те са точно това, натрапени и ви тревожат, а докато ви притесняват, няма да посегнете на живота си.\r\nOпасност може да има, ако започнат да ви се струват съвсем нормални и приемливи, тогава се налага незабавно търсене на лекарска помощ..\r\nИменно в кабинета на терапевта може да се създаде защитена среда в която да изследвате и да откриете корените на нещата, довели ви до тук, защото без това истинска промяна няма как да се случи..\r\nПо време на терапия се случват много неща, излизат и се преоткриват, припомнят се, терапията е процес, а не фокус с измъкване на зайче, затова е нужно време и търпение, но си струва всяко усилие в тази посока..\r\nЗатова не ви влияят медикаментите, те повлияват само симптома, следствието, а не причината, и когато действието на хапчето отмине, това, което активира проблемът отново се проявява..\r\nИван, нищо не се случва случайно и без причина, убедила съм се в това лично и то многократно в практиката си, вярвам, че ще намерите своя път и начин да научите уроците си и да продължите напред по-осъзнат и мъдър от преди.\r\nТова всъщност е смисълът на случващото се и само когато го разберем, нуждата от него отпада и то напуска живота ни, защото си е свършило работата, но за това е нужна смелост и сила, а аз вярвам, че ги имате.\r\nИзползвайте ги!       Изпращайте вашите въпроси   Вашите въпроси към мен изпращайте на следния email: psiholog@petyasimeonova.com. На най-интересните ще отговоря в тази рубрика в самия сайт psiholog@petyasimeonova.com\r\nskype: petyasimeonova-psiholog\r\nwebsait:http://www.petyasimeonova.com\r\nhttps://www.facebook.com/PetyaClinicalPsychologist/", "date": "2018.08.15", "title": "При проблеми с психиката, не се лекувайте \"сами\" в интернет"}
{"url": "https://www.actualno.com/asia/sasht-sys-sankcii-za-kitajski-i-ruski-kompanii-news_690073.html", "text": "        Министерството обвини базираната в Китай компания \"Dalian Sun Moon Star International Logistics Trading Co \" и сингапурската \"SINSMS Pte.\" във фалшифициране на документи за доставката на алкохол и цигари за Северна Корея.   Според американските власти, руската \"Profinet Pte.\" е нарушила въпросното ембарго, като е осигурила пристанищни услуги на санкционирани кораби, плаващи под флага на Северна Корея.", "date": "2018.08.15", "title": "САЩ със санкции за китайски и руски компании"}
{"url": "https://www.actualno.com/balkani/nova-moda-v-turcija-pojaviha-se-veche-i-antidolarovi-molitvi-news_690047.html", "text": "  Група жители на село в околия Силлифкели на провинция Мерсин на средиземноморското крайбрежие, излязоха на своеобразна „антидоларова молитва”, пише вестник Cumhuriyet, цитиран от агенция \"Фокус\".      . Първоначално групата се помоли в местната джамия, а след това се събра на селския площад. Там вместо традиционната „молитва за дъжд”, се проведе .   Един от молещите се изрази надежда курсът на долара час по-скоро да падне; да приключи „икономическата война” срещу Турция; икономиката на страната отново „да се оправи”, а турската лира пак „да укрепне”.\r\n„Стоим твърдо зад правителството, за да опазим нашата Турция. . Не искаме никакви долари. Те разбиха икономиката ни”, жалва се друг жител, цитиран от вестника.  ", "date": "2018.08.15", "title": "Нова мода в Турция: Появиха се вече и \"антидоларови молитви\""}
{"url": "https://www.actualno.com/plovdiv/kmetyt-na-karlovo-reshavaneto-na-kazusa-karlovo-shte-predopredeli-sydbata-na-vsichki-bolnici-news_690034.html", "text": "  Решаването на казуса „Карлово“ ще предопредели съдбата на всички болнични лечебни заведения в страната. Това каза в интервю за дневния информационен блок на Радио „Фокус“ кметът на Карлово д-р Емил Кабаиванов във връзка със спасяването на Акушеро-гинекологичното отделение в карловската болница.     По думите на Кабаиванов ще бъде направено необходимото за осигуряването на нова апаратура за отделението. Кметът на Карлово припомни, че преди 3 години апаратурата в болницата също е била обновена с уреди на стойност около 4 милиона лева.   \"С какво може Общината винаги е помагала на болницата. Но борбата за запазване на карловската болница и на общинското здравеопазване в България ще продължим и в бъдеще. На първия Управителен съвет на Сдружението на общините през месец септември ще разискваме бъдещето на общинското здравеопазване и ще настояваме министърът на здравеопазването да спази своя ангажимент и към 6-те милиона, с които министерството на здравеопазването подпомага отдалечените и рискови болници, да се добавят още 4 милиона\", коментира Кабаиванов. Той добави, че за следващата година ще бъдат поискани близо 16 милиона лева за финансиране на общинските болници в страната.\r\n\"Целта на заделените пари е да послужат за покриване разходите на болниците за ток, вода и други консумативи\", поясни Кабаиванов. Според него осигуряването на тези средства ще гарантира сигурността на един от основните стълбове в българското здравеопазване – общинската болнична грижа.  ", "date": "2018.08.15", "title": "Кметът на Карлово: Решаването на казуса \"Карлово\" ще предопредели съдбата на всички болници"}
{"url": "https://www.actualno.com/asia/vzriv-v-kabul-mnojestvo-jertvi-i-raneni-news_690048.html", "text": "  Поне 25 души са загинали при взрив Кабул, предадоха световните агенции.     Говорителите на Вътрешното и Здравното министерство потвърдиха последните данни и заявиха, че близо 35 са ранените при взрива в обучителен център в шиитската част на града.   Тази атака подхранва страховете за увеличаващо се напрежение в афганистанската столица.\r\nПовече подробности към момента не се съобщават.   ", "date": "2018.08.15", "title": "Взрив в Кабул, множество жертви и ранени"}
