{"url": "https://www.actualno.com/crime/v-44-ot-sluchaite-na-ubiti-jeni-izvyrshiteljat-e-bivsh-ili-nastojasht-partnior-news_719957.html", "text": "  Най-малко 102 присъди за умишлени убийства на жени от мъже са постановили Окръжните съдилища в България в периода 2012-2017 г. В 95% от случаите убийците са се познавали с  жертвите, в 70% от тях – те са били в близки взаимоотношения – роднини, бивши или настоящи партньори – като в  44 на сто от прегледаните случаи извършителят е бивш или настоящ партньор на убитата жена. Това пише в доклад на Български хелзински комитет (БХК) за насилието над жени у нас.     Очевидна е корелация между взаимоотношенията на убийците с техните жертви и извършените престъпления. На този фон, което е недопустимо, се казва още в становището на БХК.    62% от жертвите са убити в дома си.\r\nПоради тази причина БХК създаде платформата в отговор на спешната нужда от системно събиране на данни за случаите на убийства на жени и по-специално – на случаите, които могат да бъдат определени като фемицид в България. Причината е неглижирането на проблема с насилието над жени, в това число – и смъртоносното насилие, от страна на властите и отговорните институции. Платформата е резултат от проект \"Картографиране на убийствата на жени в България\", който е продължение и надграждане на  усилията на гражданското общество в България да допринесе за документирането и огласяването на тези случаи.   съдържа база данни със 141 осъдителни присъди по дела за умишлени убийства, опити за убийства и причиняване на смърт по непредпазливост вследствие на нанесена телесна повреда. Пострадалите са жени на 14 или повече години, а извършителите са мъже. Присъдите са постановени в периода 2012-2017 г. от окръжните съдилища, които са разгледали делата като първа инстанция. Убийствата, като най-тежката форма на посегателство срещу личността, също не се документират и анализират през призмата на обусловените от пола на жертвата специфики. Липсата на данни и анализи спомага единствено за прикриване на мащабите на проблема, на факторите, които допринасят за неговата устойчивост и на начините за неговото премахване. БХК споделя разбирането, че е невъзможно да се борим срещу \"невидими\" проблеми. За да изкореним насилието, трябва първо да го направим видимо.       Създадената база данни позволява филтриране на съдебната практика по един или няколко от следните критерии: \r\n- съд, постановил присъдата;\r\n- година на постановяване на присъдата;\r\n- престъпление; връзка извършител-жертва;\r\n- начин/средство за извършване на престъплението.      Резултатите от търсенето се представят в списък, съдържащ следната информация: съд, номер на делото, година на извършване на престъплението, престъпление, връзка извършител-жертва, възраст на жертвата, възраст на извършителя, начин/средство на извършване на престъплението, място на извършване на престъплението, линк към присъдата, публикувана в уеб базирания интерфейс за съдебни актове или сайта на съответния съд. \r\nИнтерактивната карта на сайта дава възможност за преглед на постановените от даден окръжен съд присъди за убийства на жени в периода 2012-2017 г. \r\nОсвен базата данни, ubita.org поддържа актуален списък на медийно оповестените случаи на убийства на жени от мъже и разказва някои от историите на жертвите на смъртоносно насилие, скрити зад статистиката. Проектът \"Картографиране на убийствата на жени в България\" е подкрепен от Международен женски клуб – София, допълват още от БХК.", "date": "2019.02.04", "title": "В 44% от случаите на убити жени извършителят е бивш или настоящ партньор"}
{"url": "https://www.actualno.com/ruse/gripyt-v-ruse-stihna-uchenicite-s-tri-pochivni-dni-mejdu-srokovete-news_720017.html", "text": "  Учениците ще трябва от 6 февруари да залягат упорито над уроците във втория учебен срок. Отменя се грипната епидемия и се прекратява наложилата се грипна ваканция за учащите се в Русе и областта, това обяви Регионалното оперативно бюро за борба с грипа и острите респираторни заболявания.     Редовната ваканция между първи и втори учебен срок е на 4 и 5 февруари. След анализ на данните, получени от личните лекари, се установи спад на заболелите от грип и остри дихателни заболявания. От 28 януари до 3 февруари 2019 г. статистическите данни показват 149 заболели на 10 000 души. Това е намаление от 98 болни в сравнение с достигнатите до 27 януари 247 на 10 000. Отпада и забраната за поставените ограничения в болниците, като се възобновяват и  детските и женските консултации.", "date": "2019.02.04", "title": "Грипът в Русе стихна, учениците с три почивни дни между сроковете"}
{"url": "https://www.actualno.com/plovdiv/dve-katastrofi-v-ramkite-na-chasove-v-plovdiv-news_720043.html", "text": "  Две зрелищни катастрофи станаха само в рамките на часове в понеделник вечерта в Пловдив.     Джип Мерцедес и лек автомобил БМВ се удариха близо до кръстовището на Коматевско шосе с булевард \"Александър Стамболийски\".   Инцидентът стана около 15 часа, като от удара джипът излезе от пътя и събори разделителната ограда на Коматевско шосе. Няма пострадали при инцидента, като според очевидци вината за катастрофата е на водача на БМВ-то.  Три часа по-късно 30-годишен шофьор помете 6 автомобила на булевард \"Санкт Петербург\". По данни на полицията инцидентът е станал около 18.40 часа, а виновният шофьор е употребил наркотици.\r\nЛек автомобил БМВ се е движил по булевард \"Санкт Петербуг\" от магазин Метро към Аграрния университет, като по пътя си е ударил шест други коли. Някои от тях са били паркирани, а други са се движили.   Двама души са леко пострадали. Установено е, че 30-годишният водач е управлявал под въздействието на наркотици и е задържан в Шесто районно управление на полицията.    ", "date": "2019.02.04", "title": "Две катастрофи в рамките на часове в Пловдив"}
{"url": "https://www.actualno.com/business/vas-vze-reshenie-da-vyrne-prodajbata-na-dunarit-na-kzk-news_720026.html", "text": "  Комисията за защита на конкуренцията (КЗК) започва задълбочено проучване на намерението на \"Емко\" да придобие \"Дунарит\". Това съобщава ведомството, след като с окончателно решение петчленен състав на Върховния административен съд от 21 януари казусът със собствеността върху \"Дунарит\" се върна за ново разглеждане от Комисията за защита на конкуренцията.     При ускорено проучване КЗК, следвайки задължителните указания на ВАС, е приела за установено, че продажбите на специална продукция от участниците в концентрацията през отчетния период (2014 г.) представляват обороти, реализирани в България. Следователно сделката покрива праговете за оборот по Закона за защита на конкуренцията ЗЗК.   Въз основа на преписката от 2016 г. Комисията твърди, че концентрацията води както до хоризонтални, така и до конгломератни ефекти на пазара на производство и реализация на специална продукция. При някои от тези продукти всеки един от участниците е с господстващо положение като единствен производител в страната.\r\nС планираната операция се обединява продуктовото портфолио на  предприятия, всяко от които е със сериозни традиции в производството на специална продукция и е утвърдено име сред водещите участници на анализирания пазар. Общият пазарен дял за оценявания период, изчислен на база стойност на произведената специална продукция, е около 40%, което поражда опасения за наличие на господстващо положение.  Обединяването на продуктовото портфолио на участниците в сделката, наличието на съществени бариери за навлизане на пазара, установената практика на кооперирани доставки/изделия и изразените опасения на конкуренти и търговци на специална продукция поражда необходимост от по-детайлно проучване на сделката, отбелязва Инвестор. \r\nКомисията информира, следвайки задължителните указания на ВАС, и за да направи своите крайни заключения за въздействието, което ще окаже сделката върху засегнатия съответен пазар започва задълбочено проучване.   Припомняме, че според решението на КЗК от 11 август 2016 г. сделката за придобиване на „Дунарит“ от страна на „Емко“ не попада в обхвата ЗЗК. Тогава Комисията постановява и незабавно изпълнение на решението.    ", "date": "2019.02.04", "title": "ВАС взе решение да върне продажбата на „Дунарит” на КЗК"}
{"url": "https://www.actualno.com/tennis/lazarov-postigna-strahotna-pobeda-na-sofia-open-news_720022.html", "text": "  Българският тенисист Александър Лазаров сътвори истински подвиг, след като спаси два мачбола, преди да победи мощния италианец Лука Вани със 7-6(6), 3-6, 7-5 в мач от втория кръг на квалификациите на Sofia Open.     По този начин Лазаров се класира за основната схема на турнира, където се присъединява към Адриан Андреев и Димитър Кузманов.\r\nСлед като вчера 21-годишният Лазаров показа характер, за да победи друг опитен тенисист - Лукаш Лацко със 7-6(5), 6-2, днес вицешампионът на България от Държавното първенство в зала вдигна на крака зрителите в \"Арена Армеец\", след като надделя над Вани в страхотна битка.   33-годишният италианец започна по-уверено и проби в началото на първата част, но Лазаров успя да навакса изоставането и да вкара сета в тайбрек, в който се наложи с 8-6, въпреки бомбените сервиси на съперника.  Във втората част българинът изглеждаше уморен и допускаше повече грешки, като допусна два пробив и съперникът му вкара мача в решаващ трети сет.\r\nВ него ситуацията не изглеждаше добре за Алекс, който отново допусна ранен пробив, но по подобие на първата част успя да го върне и да поведе с 4-3. Последва нов пробив в полза на Вани, който сервираше за мача при 5-4 и имаше два поредни мачбола, но Лазаров успя да ги отрази, след което да върне пробива.\r\nТова вдъхнови българския тенисист и той взе отново подаването на съперника си, за да стигне до впечатляващ успех над 154-ия в света италианец след два часа и 7 минути игра. По този начин Лазаров намери място в основната схема на Sofia Open, където ще видим общо трима българи.    ", "date": "2019.02.04", "title": "Лазаров постигна страхотна победа на Sofia Open"}
{"url": "https://www.actualno.com/business/globiha-metro-s-15-mln-leva-zaradi-sravnitelna-reklama-news_720015.html", "text": "            В хода на проучването по преписката, КЗК установи, че в периода от 5  март до 25 юни 2018 г. „Метро Кеш eнд Кери България“ ЕООД провежда  имиджова рекламна кампания, която включва телевизионна, радио, интернет и  външна реклама като част от рекламните послания (видеоклипове и  текстови реклами) и към настоящия момент са налични на Фейсбук  страницата и Ютюб канала на дружеството.\r\nКомисията приема, че използваните в рекламата сюжети и послания като „  … Италианската /бирената/барбекю седмица свърши. Сега е азиатската/  чаената / веганската …“,,Не сменяй вкуса, смени магазина. При нас  италианската/бирената/барбекю седмицата е през цялата година. Метро.  Имаме го.“ , посланията „Заповядай от 01 януари до 31 декември на  бирена, италианска, азиатска, испанска, мексиканска, вегетарианска и  каквато още седмица се сетиш. Метро. Имаме го.“ и други подобни в цялост представляват неразрешена сравнителна реклама.  По този начин се дискредитират и опетняват репутацията и доброто име,  положението и дейностите на „Лидл България ЕООД енд КО“ КД и се  създават предпоставки за извличане на нелоялно предимство от  известността на конкурента и неговата практика да провежда „тематичните  седмици“, свързани с предлагане на продукти, характерни за определени  традиционни кухни. Създава се възможност за пренасочване по  недобросъвестен начин на потребителите от „Лидл България ЕООД енд КО“ КД  към магазините на „Метро Кеш eнд Кери България“ ЕООД, уточняват от КЗК.\r\nКомисията постановява прекратяване на нарушението и разпорежда в  едноседмичен срок от влизането в сила на решението „Метро Кеш енд Кери  България“ ЕООД да го огласи за своя сметка в два национални ежедневника.   ", "date": "2019.02.04", "title": "Глобиха \"Метро\" с 15 млн. лева заради сравнителна реклама"}
{"url": "https://www.actualno.com/politics/sled-sreshta-sys-zaev-borisov-iska-ot-bruksel-nulevi-mita-s-makedonija-news_720029.html", "text": "  България ще поиска от Брюксел да има с Република Северна Македония нулеви ставки в стокообмена. Това заяви премиерът Бойко Борисов след среща с колегата си Зоран Заев в Министерски съвет.     Борисов отчете, че към момента стокообменът между двете страни възлиза на 605 млн. евро.   Очаква се след като ЕК одобри решението да отпаднат митническите такси между двете страни, стокообменът да нарасне над милиард евро.\r\nБойко Борисов заяви, че изказва голяма благодарност на цялата Европейска комисия за подкрепата по темата за интеграцията на Западните Балкани. Премиерът ни разкри, че много от европейските дипломати са го съветвали да не избира тази тема, тъй като е изключително тежка.  Премиерът обаче е бил категоричен, че именно разширението ще бъде акцент в шестмесечното ни европредседателство. Програма за сътрудничество в областта на културата до 2021 година подписаха министърът на културата Боил Банов и неговият македонски колега Асаф Адеми в София.\r\nВ Министерски съвет премиерите Бойко Борисов и Зоран Заев обсъдиха Договора за добросъседство между двете страни. Mремиерът Зоран Заев отбеляза, че с неговия колега Борисов са провели близка и приятелска среща.   Заев заяви, че отново на разговора е изразил огромна благодарност, тъй като Борисов и кабинетът по време на европредседателство са помогнали да развие и осъществи договорът от Преспа с Гърция за името на Македония.    Македонският премиер заяви още, че юни месец може да отворят преговорите за членство на ЕС. Заев отбеляза още, че след 2017 година търговията е нараснала след подписването на договора за добросъседство.", "date": "2019.02.04", "title": "След среща със Заев: Борисов иска от Брюксел нулеви мита с Македония"}
{"url": "https://www.actualno.com/vraza/rozovi-baloni-vyv-vraca-za-svetovnija-den-za-borba-s-raka-news_720013.html", "text": "  Да призоват към превенцията и борбата с коварното заболяване врачани днес изпратиха в небето розови балони. Инициативата е на група граждани, които се събраха на пл. \"Македония\" в града.     Албена Кисьова, един от организаторите на проявата, заяви, че профилактиката е изключително важна. Трябва да се привлича вниманието на хората и да се говори за превенция. Апелът й към всички е: \"Ходете на профилактични прегледи, не причинявайте мъки на близките си! \"   ", "date": "2019.02.04", "title": "Розови балони във Враца за Световния ден за борба с рака"}
{"url": "https://www.actualno.com/vraza/sled-pojar-semejstvo-vyv-vrachansko-selo-ostana-bez-pokriv-news_720010.html", "text": "  След голям пожар на 1 февруари семейство от врачанското село Софрониево остана без покрив. и в момента живее в пристройка до къщата си, а млада майка с трите си деца е приютена временно от роднини. След пожара през нощта къщата е изгоряла почти до основи, унищожени са и всички лични документи. Таванът на една от стаите е пропаднал, при пожара изгаря и коридора, оцелели са леглата, но всичко е опушено и сградата е необитаема. Причината за пожара все още не е ясна.     Кметът на селото Демира Димитрова уточнява, че  в социалните служби. Мария Търнавска, шеф на Регионалната служба за социално подпомагане заяви, че с ", "date": "2019.02.04", "title": "След пожар семейство във врачанско село остана без покрив"}
{"url": "https://www.actualno.com/healthy/kraj-na-gripnata-epidemija-v-11-oblasti-news_720031.html", "text": "  11 области в страната отменят грипната епидемия, съобщиха от здравното министерство.     Това са областите София-град, Русе, Кюстендил, Шумен, Видин, Плевен, Добрич, Сливен, Варна и Велико Търново.   В област Смолян епидемията също се отменя, но с изключение на община Мадан, където за лечебните и детски заведения остават в сила въведените противоепидемични мерки.\r\nВ област Монтана грипната ваканция се удължава заради продължаващото покачване на броя на случаите на заболявания. Епидемията ще продължи до 8 февруари, петък, включително.  Учебните занятия в областта се преустановяват от утре до края на седмицата, допълват от ведомството.", "date": "2019.02.04", "title": "Край на грипната епидемия в 11 области"}
{"url": "https://www.actualno.com/vraza/koncert-ot-tvorbi-na-betoven-sybira-vyv-vraca-izvestni-muzikanti-ot-tri-dyrjavi-news_720019.html", "text": "  Симфониета “Враца” подготвя концерт под мотото „Концерт за трима от три държави”.     Музикалното събитие ще се проведе на 7 февруари. За да свири пред врачани  от Рим пристига  пристигне виолончелистът Франческо Мариоци.   В концерта ще участва и концертмайсторът  на Варненска опера Анна Фурнаджиева и пианистът Тодор Петров - преподавател в Музикалната академия в Сус, Тунис.\r\nВ програмата е включен Троен концерт за цигулка, виолончело и пиано от Лудвиг ван Бетовен.  Симфониета “Враца”под диригентската палка на Христо Павлов очаква меломаните на 7 февруари от 19 часа в Градската концертна зала. Билети за проявата вече се продават в новия градски билетен център до х-л „Хемус“.  ", "date": "2019.02.04", "title": "Концерт от творби на Бетовен събира във Враца известни музиканти от три държави"}
{"url": "https://www.actualno.com/balkani/zemetresenie-raztyrsi-ujna-gyrcija-news_720033.html", "text": "  Земетресение с магнитуд от 4,5 по скалата на Рихтер е регистрирано в Южна Гърция в 19:41 часа.     Това показва справка на официалната интернет страница на Европейския средиземноморски сеизмологичен център (EMSC).   Трусът е бил с епицентър на 230 км западно от столицата Атина, 24 км югоизточно от популярния ваканционен остров Закинтос и на 82 км югозападно от Патра, с дълбочина от пет километра под земната кора.\r\nНяма данни за пострадали или материални щети.  ", "date": "2019.02.04", "title": "Земетресение разтърси Южна Гърция"}
{"url": "https://www.actualno.com/society/grajdani-i-uristi-zastanaha-zad-lozan-panov-i-poiskaha-nezavisimo-pravosydie-video-news_720028.html", "text": "  Обединени от каузата за правосъдие столичани се събраха тази вечер пред НДК, за да се включат в протестният марш под мотото \"Да защитим Правото и Съда от Прокуратурата и Олигархията\".     Той се организира от Инициатива Правосъдие за всеки. В протеста се включиха и много столични юристи.    Те заявиха, че Всишият съдебен съвет не се съобразява с решения на съдилищата, че парламентът бълва лобистки закони в полза на големите корпорации, като Законът за горивата.  Демонстрантите не искат да виждат упражняване на двоен стандарт - за едни хора институциите си затварят очите, а за други се търси най- дребния повод да бъдат персонално атакувани. Хора, чиито интереси биха били засегнати от една независима проверка и от един безпристрастен съд, инспирират        Недоволството бе насочено и против Закона за личните данни, който според юристите е опит за цензура върху свободата на информация.\r\nВсичко е в посока на един пълзящ авторитаризъм, срещу който всички трябва да се борим, предупредиха те.\r\nПред Христо Николов посочи, че има прекалено много концентрирана власт в един човек, което създава условия за диктатура. \r\nТой защити , който по думите му е показал принципно позиция, въпреки че също е \"облечен във власт\".      Припомняме, че съдиите от спецсъда искат проверка на Панов заради възложена от него проверка на дейността на Апелативния спецсъд.\r\nНай-вероятно става въпрос за случая \"Десислава Иванчева\", заради който Панов постанови проверка на действията на Апелативния спецсъд от ВКС.\r\nПроверката беше наредена, след като при второ искане Иванчева и заместничката ѝ в \"Младост\" Биляна Петрова да бъдат пуснати под домашен арест, Апелативният спецсъд спря изпълнението на решението, докато се произнесе по жалба на прокуратурата срещу решението на първата инстанция двете да бъдат пуснати.", "date": "2019.02.04", "title": "Граждани и юристи застанаха зад Лозан Панов и поискаха независимо правосъдие (ВИДЕО)"}
{"url": "https://www.actualno.com/ruse/dobrovolci-ot-rusensko-selo-gasjat-pojari-i-borjat-prirodni-bedstvija-news_720005.html", "text": "  От седем години в община Ценово има сформиран доброволчески отряд, като . Наред с основателите, в звеното се включват и млади хора. Те са готови по всяко време на денонощието да откликнат при сигнали за бедствия и критични ситуации в населените места. През 2018 г. доброволците овладяват . В четири от тях са се справили сами, а в другите са помогнали пожарникари от Бяла. Неоценима е помощта на собствения противопожарен автомобил, с какъвто други селища в Русенска област не разполагат.     Една от задачите им при дежурства е да следят нивото на реките. Често изтеглят закъсали автомобили в преспите през зимата. След обучение в БЧК, те са способни да оказват първа долекарска помощ. С новата си екипировка провеждат тренировки и участват в обученията и практическите  занятия на различни институции и учебни заведения. По експертна оценка формированието е водещо не само в областта, но и в страната. Показател за това е званието „ “, с което е удостоена Снежинка Монева- ръководител на отряда. Доброволците са участници и в трансграничен проект за борба с природните бедствия и преодоляване на последиците от критични ситуации с румънските общини Гряка и Хотареле. Това помага при координиране на трансгранични операции. Всеки участник в отряда има индивидуален пакет за оказване на първа помощ. Освен превързочни материали, са закупени шини за обездвижване, затоплящи одеяла и охлаждащи комплекти. Скоро община Ценово ще получи многофункционална високопроходима техника, необходима за премахване на снегонавяванията и опясачаването по пътищата. През лятото, с монтирани приспособления към машината се почистват крайпътните канавки и банкети.\r\nС решение на Общински съвет-Ценово доброволците получават за усилията си по три кубика дърва за огрев, а на държавно равнище законодателят от 2019 г. осигурява финансиране от 400 лева за всеки доброволец, участвал в спасителни операции.", "date": "2019.02.04", "title": "Доброволци от русенско село гасят пожари и борят природни бедствия"}
{"url": "https://www.actualno.com/vraza/shest-sa-firmite-koito-iskat-da-strojat-pytja-mezdra-botevgrad-news_720020.html", "text": "  Шест са отворените днес оферти на участниците в обществената поръчка за определяне на изпълнител за допълнително проектиране и строителство на 13,4 км от път I-1 (E-79) Мездра-Ботевград, лот 2. Това съобщиха от Агенция \"Пътна инфраструктура\".     Изграждането на направлението Видин-Ботевград ще започне от един от най-сложните участъци като терен за преминаване. Поради това строителството на е обособено в два участъка - лот 1 /19,3 км/ и лот 2 /13,4 км/. Целта е завършване на отсечката в кратък срок.\r\nОтворените оферти по реда на постъпването им в деловодството на Агенция „Пътна инфраструктура“ са на:\r\n„ГБС-Инфраструктурно строителство“ АД;  ДЗЗД АККОРД КЪНСТРАКШЪНС, с участници в дружеството: „АККОРД СТРОИТЕЛНО ПРОМИШЛЕНА ИНВЕСТИЦИОННА КОРПОРАЦИЯ” АД и „ЕР КЪНСТРАКШЪНС” ООД;\r\n„ДЖИ ПИ ГРУП“ АД;\r\n„ТРЕЙС ГРУП ХОЛД“АД;    ДЗЗД „МБ Лот 2 - 2019”, с участници: „ЕВРОПЕЙСКИ ПЪТИЩА“ АД, „ВОДНО СТРОИТЕЛСТВО - БЛАГОЕВГРАД“ АД, „ВАХОСТАВ-СК“ а.с.;   Обединение „ГЕОПЪТ ЛОТ 2“, с участници: „Геострой“ АД и „Пътстрой-92“ АД. ще бъде с две платна с по две ленти за движение в посока, с габарит 20 м, т. е. , тъй като в момента има по една лента за движение в посока. Трасето ще следва съществуващия път, който ще бъде разширен до новия габарит, а настоящото трасе ще бъде основно ремонтирано и реконструирано, където е необходимо. По нов терен бъдещият скоростен път ще се развива в участъците, обхождащи селата Люти дол, Типченица, Новачене и Скравена.\r\nЗа първи път при изпълнението на обществените поръчки за строителство на двата участъка от пътя ще се приложи нова схема на плащане, която предвижда цялата стойност на договора да се разплати на изпълнителя след като бъде подписан Акт 16 за завършване на обекта и има издадено разрешение за ползване на новопостроения пътен участък. Целта е бъдещите изпълнители да работят максимално мобилизирано и да завършат обекта качествено и в кратък срок.    ", "date": "2019.02.04", "title": "Шест са фирмите, които искат да строят пътя Мездра -Ботевград"}
{"url": "https://www.actualno.com/plovdiv/chastichno-bedstveno-polojenie-v-selo-katunica-zaradi-propadnala-rechna-stena-news_720024.html", "text": "  Частично бедствено положение бе обявено днес в село Катуница. До мярката се стигна, след като участъци от стената около река Чая пропаднаха и създадоха риск от наводнение. Застрашени са църква, училище и къщи, които се намират в рисковия район.     „Ситуацията е критична. Подпорната стена е строена през 80-те години от бившата държавна фирма „Водстрой“. Вследствие на незаконно изземване на баластра от река Чая, в близост до този участък се променя движението на реката и оттам се подкопава основата на тази бетонно-желязна стена. Поради това тя е пропаднала и е в критично състояние“, заяви за кметът на Катуница Красимир Юруков. Той уточни, че става въпрос за участък с дължина около 50 метра.   Заради проблема са сформирани три комисии, в които влизат представители на Напоителни системи, Областна управа Пловдив и специалисти от община Садово, които непрекъснато следят ситуацията. Местните власти имат готовност да предприемат мерки за спешното укрепване на компрометираната стена. „Ако тя падне, това означава да се възстановява нацяло, което ще е много по-скъпо и по-трудно“, категоричен бе Красимир Юруков.\r\nЗа сряда синоптиците прогнозират валежи в почти цялата страна. Това, съчетано с положителните температури, които неминуемо ще доведат до топене на снеговете в планините, будят тревога, че може да се стигне до кризисна ситуация с пропадналата стена.  ", "date": "2019.02.04", "title": "Частично бедствено положение в село Катуница заради пропаднала речна стена"}
{"url": "https://www.actualno.com/crime/plovdivskijat-lekar-zastreljal-joro-plyha-se-izpravja-pred-syda-news_719975.html", "text": "  Окръжна прокуратура-Пловдив внесе в съда обвинителен акт спрямо 49-годишния д-р Иван Димитров за това, че преди 11 месеца в Пловдив умишлено е причинил смъртта на Жоро Джевизов-Плъха. Според обвинението убийството е извършено при превишаване пределите на неизбежната отбрана.     Лекарят е предаден на съд и за това, че по време на убийството е разполагал с огнестрелно оръжие – пистолет, и боеприпаси – 16 патрона, без да има необходимото разрешение за ползването им.   Припомняме, че и ръководител на рентгеновото отделение в УМБАЛ Пловдив показа как един криминален случай бързо се превръща в социална бомба поради твърде големия проблем с битовата престъпност в България, който си остава далеч от решение или дори някакъв по-сериозен контрол.\r\nДимитров застреля при опит за обир известния в Пловдив рецидивист на тема \"кражби\" Георги Джевизов, известен с прякора си Жоро Плъха, с 9 присъди за кражби. Само че ясно обяснение какви са подробностите и обстоятелствата по случая не беше дадено два дни, защото за него стана ясно в края на работната седмица и това провокира , тъй като масово битуваше мнението, че лекарят е действал в условия на самозащита.  ", "date": "2019.02.04", "title": "Пловдивският лекар, застрелял Жоро Плъха, се изправя пред съда"}
{"url": "https://www.actualno.com/politics/radev-prizova-bylgarija-da-ne-se-namesva-v-krizata-vyv-venecuela-news_720037.html", "text": "  \"Считам, че България трябва да се въздържи от подкрепа на предложената европейска позиция.\"     Това коментира президентът Румен Радев в позиция по повод последните събития във Венецуела и взетата страна от САЩ и ЕС.   В нея той призова българските власти към въздържаност и настоя за нуждата от диалог в страната.\r\n\"Събитията във Венецуела будят тревога и безпокойство. Съществува реален риск от ескалация и насилие\", призна той.   В тези условия критично важно е да се съхрани диалогът между управляващите и опозицията в името на политически процес, който да доведе до мирно решение за бъдещето на страната. Политическата криза може да се реши единствено с организирането на прозрачни избори според конституцията на страната и с международно наблюдение, убеден е държавният глава.   Направеното предложение за обща европейска позиция обаче не води до подобно решение. Критиките ми не са подкрепа за една или друга страна в конфликта. Става дума за върховенство на международното право и за твърдото убеждение, че неговото нарушаване няма как да доведе до позитивни резултати. В политически план трябваше да научим урока, че ултиматумите винаги прекъсват каналите за комуникация и блокират възможностите за преговори, написа още Радев.    Припомняме, че Венецуела протестира срещу решението на редица страни членки на ЕС да признаят Хуан Гуайдо за временен президент на латиноамериканската страна.\r\nДържавата ще преразгледа двустранните си отношения с държавите членки на ЕС. Каракас подчертава, че европейските държави са се подчинили на стратегията на американската администрация за сваляне на Мадуро.\r\nНай-малко 12 държави членки на ЕС подкрепиха Гуайдо за временно изпълняващ длъжността президент на Венецуела.   Държавният глава Николас Мадуро конкретно атакува премиера на Испания Педро Санчес. Мадуро предупреди, че Санчес ще има \"кръв по ръцете си\", ако бъде организиран преврат срещу него.", "date": "2019.02.04", "title": "Радев призова: България да не се намесва в кризата във Венецуела"}
{"url": "https://www.actualno.com/pleven/tri-kulturni-instituta-v-pleven-gotvjat-koncert-za-20-g-oblastna-uprava-news_719923.html", "text": "  Три културни института – Плевенската филхармония, Общински хор „Гена Димитрова“ и театър „Иван Радоев“, готвят концерт по повод 20-ата годишнина на плевенската областна администрация. Спектакълът ще бъде на 25 февруари от 19, 00 ч. Програмата включва популярни творби на Панчо Владигеров, Верди, Монти, Родриго, Лехар и др. Входът е свободен, съобщи днес областният управител на Плевен Мирослав Петров. Той благодари на трите института за това, че са се отзовали на неговата покана тази годишнина да бъде отбелязана със съдържателна и класна проява.     Преди концерта в областната администрация ще има среща на всички областни управители на Плевен досега. Те и най-дългогодишният служител в областната управа ще получат от Петров почетни плакети.\r\n„Приехме с много добро чувство това, че сте решили да направите това честване с една колаборация от културните институти на града. Приготвили сме приятна програма от класически произведения, които са известни и достъпни до хората. Диригент ще бъде Деян Павлов“, каза директорът на филхармонията Любомир Дяковски.  \r\n„За хор „Гена Димитрова“ това е поредният престижен и значителен концерт, към който ние се отнасяме с огромно внимание. Благодарим за поканата да участваме. Радваме се, че за пореден път плевенската публика ще има възможност да посети наше участие и да се наслади на бисери от оперното и оперетното изкуство“, допълни Анелия Дечева, ръководител на хора.  ", "date": "2019.02.04", "title": "Три културни института в Плевен готвят концерт за 20 г. областна управа"}
{"url": "https://www.actualno.com/america/trymp-izpraven-pred-vajni-problemi-shte-ima-li-stena-s-meksiko-i-iztegljane-ot-sirija-news_720032.html", "text": "  Американският президент Доналд Тръмп намекна, че има сериозна вероятност да обяви общонационално , за да заобиколи Конгреса и да построи стена по границата между САЩ и Мексико.     Президентът заяви, че допълнителна информация ще бъде предоставена по време на обръщението за , като призова хората трябва да „слушат внимателно” речта.   Коментарите на Тръмп са един от най-ясните признаци, че той може да действа сам, за да изгради стената, заради решимостта на демократите да блокират едно от основните му обещания по време на кампанията. \r\nТой предрича, че демократите няма да му дадат никакво финансиране на стената, за да се предотврати ново затваряне на правителството и заяви, че неговите опоненти ще платят политическата цена.  Изявленията дойдоха след като Тръмп каза, че няма да приеме сделка за предотвратяване на друго закриване на правителството, освен ако то не включва пари за исканата от него гранична стена.\r\nПредседателят на Конгреса Нанси Пелоси заяви в четвъртък, че демократите продължават да се противопоставят на финансирането на стената, но ще обмислят предоставянето на пари за ограждения по границата.\r\nПредставителите на двете камари се срещнаха в сряда, за да започнат обсъждане на евентуално споразумение за разходите по сигурността на границите преди крайния срок от 15 февруари.       Интерес събуди и коментарът на Тръмп пред CBS,че той не винаги се съгласява със собствените си специални служби, тъй като често правят грешки. Като пример той посочи войната в Ирак през 2003 г., която избухна поради неправилни американски разузнавателни данни.\r\nДонякъде изненадващо той обяви, че част от американските военни в Сирия ще останат там, за да оказват защита на Израел.\r\nПрез декември 2018 година Доналд Тръмп обяви оттеглянето на американският военен контингент от Сирия, защото \"Ислямска държава е окончателно победена\". Две хиляди американски военни трябваше да напуснат страната за два-три месеца. Сега обаче не е ясно колко от тях ще останат на позициите си.\r\nИзраел иска оттеглянето на проирански отряди и ирански части от Сирия,защото ги смята за непосредствена заплаха за територията си. Той нееднократно атакува ирански бази и дори постави пред Русия искане да помогне за изтеглянето на иранските части, но засега няма успех в тази посока.\r\nОчаква се предстоящото изявление на Тръмп да даде отговор на тези и други важни въпроси и да хвърли светлина върху бъдещите действия на САЩ.      ", "date": "2019.02.04", "title": "Тръмп изправен пред важни проблеми, ще има ли стена с Мексико и изтегляне от Сирия"}
{"url": "https://www.actualno.com/healthy/nzok-predloji-da-se-vyvede-danyk-zdrave-za-pushachite-vmesto-po-visoka-vnoska-news_720035.html", "text": "  Да се въведе данък \"здраве\" за пушачите, вместо увеличаване на здравната вноска предлага управителят на НЗОК д-р Дечо Дечев, цитиран от \"Нова\" и \"Дарик\".     Дечев пресмята, че у нас дневно се пушат 3 000 000 кутии цигари.   Предложението му е за данък 50 ст. на кутия. Така няма да има нужда от увеличаване на здравните вноски на българина, защото годишно в хазната ще влизат 500 000 000 лева.\r\nПриходите от продажбата на акцизни стоки трябва да влизат и сега в бюджета на Министерство на здравеопазването. В закона е разписан и процентът от прихода.  За последните 7 години са отказали цигарите 1 % от пушачите.", "date": "2019.02.04", "title": "НЗОК предложи да се въведе данък здраве\" за пушачите вместо по-висока вноска"}
{"url": "https://www.actualno.com/kustendil/vyzpomenatelna-vecher-po-povod-130-godini-ot-rojdenieto-na-vladimir-kurtev-news_719962.html", "text": "  На 7 февруари, от 17:30 ч. в Синята зала на читалище \"Братство 1869\" в Кюстендил ще се проведе възпоменателна вечер по повод 130 години от рождението на Владимир Куртев.     Владимир Спиридонов Куртев е български революционер, член на Централния комитет на Вътрешната македонска революционна организация, ръководител на ВМРО в Кюстендил, участник в акцията по спасяването на българските евреи през 1943 година, \"Праведник на света\", разказа пред Иван Андонов, председател на читалище \"Братство\".\r\nОрганизатори на събитието са читалище \"Братство 1869\" и Македонски научен институт – Научно информационна група Кюстендил.", "date": "2019.02.04", "title": "Възпоменателна вечер по повод 130 години от рождението на Владимир Куртев"}
{"url": "https://www.actualno.com/europe/srybskijat-premier-i-prijatelkata-ochakvat-pyrvoto-si-dete-news_719978.html", "text": "  Сръбският премиер Ана Бърнаблич и нейната по-млада партньорка Милица Джурджич ще стават родители, пише списание „Глория“. Според списанието Джурджич  е забременяла с помощта на изкуствено оплождане, допълва БГНЕС.     От \"Глория\" допълват, че поради бременност Джурджич от няколко месеца не се е появявала публично с приятелката си Бърнабич, а от Центъра за радиология и магнитен резонанс, където работи, казват, че си е взела отпуск за бременност.   \"Премиерът на Сърбия все още не иска да говори публично за личния си живот. Във всеки случай, благодаря ви за красивите пожелания\", заяви анонимен източник от кабинета на премиера пред сп. „Глория“, откъдето се обадили, за да поздравят министър-председателя и нейния партньор.\r\nОсвен това от кабинета на Бърнабич не пожелали да разкрият от кой пол ще бъде бебето.  ", "date": "2019.02.04", "title": "Сръбският премиер и приятелката ѝ очакват първото си дете"}
{"url": "https://www.actualno.com/crime/izgorjaha-do-osnovi-dve-zavedenija-v-burgas-news_719992.html", "text": "  Изгоряха до основи две заведения в Бургас. Те се намират на площад “Св. Св. Кирил и Методии” в близост до училище и църква, предаде БГНЕС.     За щастие, .   20 минути отне на пожарникарите в Бургас, докато изгасят огъня и предотвратят по-голяма трагедия, заради намиращото се наблизо училище. По първоначални данни огънят е тръгнал от кухнята на едното заведение, посочи инспектор Николай Николаев - началник на „Пожарна безопасност и защита на населението“ – Бургас. \r\nСпоред очевидци заведенията са работили нормално, когато изведнъж се е появил огън. Полицията в Бургас продължава да работи по случая, като се търсят причините за пожара.   ", "date": "2019.02.04", "title": "Изгоряха до основи две заведения в Бургас"}
{"url": "https://www.actualno.com/society/novinite-naj-vajnoto-za-denja-4-fevruari-news_720012.html", "text": "  Редакционният екип на Actualno.com ви представя най-важните новини за изминалия ден, 4 февруари.      Държавният глава Румен Радев упражни правомощието си и върна за ново обсъждане в Народното събрание разпоредбa от Закона за изменение и допълнение на Закона за защита на личните данни с възражения срещу установените с § 26 критерии при обработването на лични данни за журналистически цели и за целите на академичното, художественото или литературното изразяване. Това съобщиха от прессекретариата на държавния глава.   Обединени от каузата за правосъдие столичани се събраха тази вечер пред НДК, за да се включат в протестният марш под мотото \"Да защитим Правото и Съда от Прокуратурата и Олигархията\". Той се организира от Инициатива Правосъдие за всеки. В протеста се включиха и много столични юристи. България ще поиска от Брюксел да има с Република Северна Македония нулеви ставки в стокообмена. Това заяви премиерът Бойко Борисов след среща с колегата си Зоран Заев в Министерски съвет. Борисов отчете, че към момента стокообменът между двете страни възлиза на 605 млн. евро.     БСП е застигнала ГЕРБ и към момента в градовете, двете партии са с напълно изравнен електорален потенциал (25.5% към 25.8%). Това означава, че на национално ниво основната опозиционна партия вероятно изпреварва ГЕРБ с около 1.5% (в селата ресурсът на ДПС и БСП е по-висок, а алтернативните и традиционно „градски“ партии са по-слабо представени). \"Считам, че България трябва да се въздържи от подкрепа на предложената европейска позиция.\" Това коментира президентът Румен Радев в позиция по повод последните събития във Венецуела и взетата страна от САЩ и ЕС.В нея той призова българските власти към въздържаност и настоя за нуждата от диалог в страната.    Инвеститорът, който трябваше да построи ресторант, магазини и паркинг на брега при къмпинг „Градина” край Созопол, се отказа от проекта. Новината дойде непосредствено преди началото на проверката, която извърши по Южното Черноморие Дирекцията за национален строителен контрол (ДНСК) в края на януари. Сега обаче отново дюните са на дневен ред. \"В крайна сметка се случи така, че с постановление 152 новата Наредба за експертиза - много деца с увреждания и възрастни с увреждания бяха лишени от всякакъв вид подкрепа, защото, на този етап, експертното решение на ТЕЛК е един такъв универсален ключ\". Това обясни Шенай - Сесил Димитрова от \"Системата ни убива всички\" в интервю за БНР. От известно време в системата на средното образование съществува ​\"схема за източване на училищните бюджети\". За това алармираха директори в социалните мрежи. По думите им като лост бива използван Законът за достъп до обществена информация (ЗДОИ). На 18 февруари изпълнителният директор на Топлофикация- София Сашо Чакалски или негов адвокат ще трябва да се яви на делото по жалбата на омбудсмана Мая Манолова за отказа до информация, което тече от години. Това бе решено на днешното заседание на Административния съд - София\". Причината за отлагането на гледането на спора е процесуална неточност от страна на съда при конституирането на ответника. \"Между 3,5-5% от мъжете в България страдат от напреднала форма на алкохолна болест и поне една трета от мъжкото население със сигурност имат прекомерно пиене, което ще доведе до сериозни житейски и здравословни проблеми.\" Това обяви Александър Канчелов, специалист по психиатрия и лечение на зависимости в коментар на проучване от последните дни, което показа, че българинът харчи по 400 лв. месечно за алкохол. Добре е на среща като тази между премиерите на България и Р Македония – Бойко Борисов и Зоран Заев да се правят отчети, за реално постигнат напредък в областта на икономиката, политиката, културата.", "date": "2019.02.04", "title": "Новините: Най-важното за деня, 4 февруари"}
{"url": "https://www.actualno.com/curious/dneven-horoskop-za-5-fevruari-news_719981.html", "text": "        Това е ден, в който не бива да се отпускате. Ситуацията в работата ви ще се развива прекалено дълго и рискувате да допуснете сериозна грешка от недоглеждане. Днес рискувате да разпилеете усилията си по маловажни задачи, а ви очакват по-сериозни дела. Направете всичко възможно, за да се концентрирате и да се вслушате в компетентни съвети.   Рискувате да пропилеете деня си в напразни размишления. Дела трябват, а не думи, за да постигнете желаното.     Днес не попадайте в плен на дребнавостта. Малките отстъпки ще ви спечелят повече позитиви, отколкото, ако се заинатите като магаре.    Точно, когато си помислите да се откажете от идеята да преследвате целта си, обстоятелствата ще се подредят във ваша полза. Винаги е рано да се откажем. Най-необходимото ви умение днес ще бъде да балансирате настроението си. Не се подавайте на крайни емоции. Опитайте се да погледнете на нещата отстрани.   Това е ден, в който може да си позволите известен риск. Не се страхувайте от това, което бихте могли да загубите. Много скоро ще бъдете компенсирани.    Днес е важно да оставите добри впечатления. Очакват ви важни преговори и би било жалко да не сте на ниво. Представете се в най-добрата ви светлина. Денят може да създаде някои притеснения. Истината е, че това ще ви направи по-внимателни в дейността ви, а днес трябва да се представите на ниво.    Днес всичко, което ви създава трудности, които успеете да преодолеете, ще ви даде нови умения. Не губете време в размисъл, а действайте максимално бързо. Това е ден, в който ще настъпят значителни промени в личния ви живот. Не ги приемайте на нож, а проявете гъвкавост и се пригодете максимално бързо към тях. Днес е важно да сте честни със самите вас. Не си правете илюзии за нечия промяна. Помислете за себе си и това, което ви товари най-много. Не се страхувайте да го отстраните от живота си.", "date": "2019.02.04", "title": "Дневен хороскоп за 5 февруари "}
{"url": "https://www.actualno.com/crime/policijata-pusna-shokov-klip-za-katastrofite-v-centyra-na-sofija-video-news_719995.html", "text": "  Столична полиция разпространи шокиращ клип с десетки катастрофи, които стават в центъра на София. Вижте ги тук:         \"При извършени полицейски проверки от служители на отдел \"Пътна полиция\" при СДВР през 2018 г са отнетите общо 7 037 шофьорски книжки.\r\nПрез миналата година служителите от КАТ-София са извършили полицейски проверки на 210 720 пътни превозни средства, като са констатирали 112 340 нарушения по Закона за движение по пътищата.  Съставени са общо 32 047 акта и 87 154 фиша/ел. фиша. 3 236 акта и 54 288 фиша/ел. фиша са съставени за несъобразена скорост. Глобени са 1 664 шофьори за използване на мобилен телефон, а за неправоспособност са глобени общо 1 233 души. Заловени са 1 105 шофьори след употреба на алкохол.\r\nОбщо са снети 1 485 регистрационни табели заради хванати да карат пияни или употребили наркотици, или на шофьори без шофьорски книжки.   По оперативни данни при катастрофи са загинали 33-ма души, а 836 души са пострадали.    На територията на град София за 2018 година са регистрирани 161 950 нови и втора ръка автомобили, а са бракувани – 27 700.", "date": "2019.02.04", "title": "Полицията пусна шоков клип за катастрофите в центъра на София (ВИДЕО) "}
{"url": "https://www.actualno.com/pleven/kraj-na-gripnata-epidemija-v-pleven-news_719968.html", "text": "  Край на обяви днес Регионалната здравна инспекция в Плевен. Въведените противоепидемични мерки се отменят, считано от утре, 5 февруари, съобщи д-р Валентин Цанков, директор на Дирекция „Надзор на заразните болести“ в инспекцията.     Той припомни, че учениците утре са в междусрочна ваканция и трябва да започнат учебни занятия в сряда, 6 февруари.   „През миналата седмица заболяемостта от грип и ОРЗ се снижи рязко - тя е била 191,58 случая на 10 000 души население. А предходната седмица беше достигнала стойност от 305,50  на 10 000 души. Най-голямо е снижението при децата и юношите. През миналата седмица във възрастовата група до 4 г. регистрираните случаи са били 885,17 на 10 000 – при 1 028 случая в предходната. В групата от 5 г. до 14 г. заболяемостта е спаднала до 471,49 на 10 000 – при 1019 случая предходната седмица. Другите възрастови групи са засегнати значително по-малко от вируса“, поясни д-р Цанков.\r\nОт 8-те проби, които РЗИ – Плевен е изпратила за изследване на 23 януари, пет са дали положителен резултат за грипен вирус, а една – за друг вирус.  ", "date": "2019.02.04", "title": "Край на грипната епидемия в Плевен"}
{"url": "https://www.actualno.com/starazagora/starozagorecyt-nasochil-pistolet-kym-glavata-na-jena-zaradi-pyten-incident-otiva-na-syd-news_719951.html", "text": "  Мъж на 54 години от Стара Загора е привлечен като обвиняем за хулиганство по чл. 325, ал. 2 във връзка с ал.1 от и за по чл. 144, ал. 3 във връзка с ал. 2 и ал. 1 от Наказателния кодекс (НК).     На 29 януари жена, отиваща на гости у приятели в близост до дома на обвиняемия, ударила колата на брат му, докато паркирала. Макар че нямало щети по двата автомобила, собственикът излязъл да поиска обяснения за случилото се. След това се намесил и обвиняемият, крещейки обиди към пострадалата и приятелите й. калибър 9х19, който . Тя успяла да се заключи в колата си и сигнализирала полицията.\r\nОбвиняемият не е осъждан, но все още не е приключило друго досъдебно производство за хулиганство срещу него. Разследването продължава под надзора на районната прокуратура в Стара Загора. 54-годишният мъж е задържан за 72 часа, в Районен съд - Стара Загора, е внесено искане за мярка за неотклонение „задържане под стража“. По образуваното частно наказателно дело съдът му е определил мярка за неотклонение “домашен арест“.\r\nСтарозагорецът може да бъде лишен от свобода до 5 години за повдигнатото обвинение по чл. 325, ал. 2 (хулиганство) , а с лишаване от свобода до три години или задължително заселване - по чл. 144, ал. 3 ( ).  ", "date": "2019.02.04", "title": "Старозагорецът, насочил пистолет към главата на жена заради пътен инцидент, отива на съд"}
{"url": "https://www.actualno.com/crime/bsp-podade-signal-v-prokuraturata-podpisan-ot-ninova-za-alo-banov-sym-news_720003.html", "text": "  Постъпи сигнал с информация от БСП, подписан е от Корнелия Нинова и към този сигнал е приложена една флаш памет, на която има аудиозаписи. Това каза пред БГНЕС говорителят на главния прокурор Румяна Арнаудова.     Тя обясни, че Върховна касационна прокуратура го изпратила на Специализираната прокуратура. Арнаудова обясни, че сигналът реално е постъпил след 14 часа при тях. Не е от Елена Йончева, а от БСП, но касае същите , която получихме, съдържа аудиозаписи за тези, които реално те презентират, че ще предоставят на прокуратурата, обясни тя.   По-рано днес Народният представител от БСП Елена Йончева, зам.-председателят на партията Георги Свиленски и група депутати внесоха сигнал до ОЛАФ за случая „Ало, Банов съм”. Сигналът бе приет от представител на Европейската комисия в София, който обеща да достигне до компетентното лице в ОЛАФ. Миналата седмица депутатът от „БСП за България“ Елена Йончева пусна аудиозапис, който според нея доказва участието на Боил Банов, в качеството му на заместник-министър на културата през 2016 г., в опит да бъде опростена неустойка на строителна фирма, работила на втори и трети етап на античния културен комплекс „Сердика”, намиращ се в центъра на столицата. „Внесохме сигнала, както обещахме, като политическа сила, която е последователна в действията си. Миналата седмица сезирахме чрез медиите българското общество, днес преди обяд сезирахме главния прокурор, респективно Специализираната прокуратура в България, и сега предаваме сигнала до ЕК, който ще бъде адресиран до ОЛАФ“, каза Свиленски. Той обясни, че сигналът съдържа три материала – единият е звуков файл с разговора на Боил Банов, който разкрива модела на управление, на печелене и управление на проекти. Вторият материал е интервюто на Елена Йончева със защитения свидетел и третият е пресконференцията, на която беше оповестена тази информация.\r\n„Внесени са и договорите за изпълнение, актовете 10, 11, 16. Тези пет акта, които са правени допълнително, докладът на АДФИ, който констатира тези пет броя акт номер 10, които са дописвани впоследствие се оказва, както и докладът на Агенцията за обществени поръчки, където тези актове са само 2“, обясни Свиленски. Той припомни, че миналата седмица Йончева е била призована като свидетел. Същите показания вече ги е дала и на Главна прокуратура, на Специализираната прокуратура, тъй като тя се самосезира по случая, подчерта той и добави, че сигналите до прокуратурата и до ОЛАФ са подписани от лидера на БСП Корнелия Нинова и от народни представители.  От думите му стана ясно още, че всички те застават зад този сигнал, с имената си, с лицата си и докрай ще настояват истината да излезе на бял свят. Говорителят на партията Елена Йончева беше категорична, че случаят е пределно ясен и доказателствата са безспорни както от приложените документи, така и от звуковия файл. На журналистически въпрос дали министърът на културата Боил Банов трябва да си подаде оставката, Йончева заяви, че би трябвало, но това няма да реши проблема, защото механичната смяна на един министър с друг няма да доведе до нищо. Според нея в този случай става въпрос за модела „Ало, Ваньо“, който след 7 години вече се е развил в модела „Ало, Банов съм“. Според нея трябва да се смени системата, където правото на „Ало“, е валидно, където то на практика заличава реда и правовата държава. По отношение на свидетеля Ангел Ангелов, Йончева коментира:\r\n„Още от Средновековието в правото е записано, че няма никакво значение каква е личността на свидетеля, какви са неговите морални качества. Важното е дали това, което той казва и това, което свидетелства е истина или не“, каза тя и припомни случай в Полша от 2015 г., когато след излезли записи, направени за политици, които са се намирали в ресторанти. „Тези аудиозаписи дискредитират участниците в тези записи и трима министри 2015 г. подават оставка. Подава оставка и председателят на Полския парламент. Година по-късно оставка подава и главният прокурор, защото се оказва, че част от записките по това разследване изтичат в медиите“, заяви Йончева и подчерта, че има много случаи в европейската политическа история, когато аудиофайлове, изнесени от журналисти или от опозиция носят сериозни последствия, никой тогава не се интересува кой и как са направени, а дали те са достоверни.   ", "date": "2019.02.04", "title": "БСП подаде сигнал в прокуратурата, подписан от Нинова, за \"Ало, Банов съм\""}
{"url": "https://www.actualno.com/ruse/izkustvoto-podava-ryka-na-lubovta-i-vinoto-na-kulturni-praznici-v-ruse-news_719941.html", "text": "  В центъра на културните предизвикателства през февруари в Русе е Арт салонът „Любов и вино“. Организатори са Община Русе, ОП „Русе арт“, Драматичен театър „Сава Огнянов“ и Клуб на дейците на културата. Домакин на събитията ще бъде Доходно здание в Русе.     Програмата предлага незабравими преживявания за почитателите на Мелпомена, а киноманите ще видят нови испански филми и класически български образци от втората половина на ХХ век. Класиката, джаза и рока ще повдигнат музикалния градус на празничния дух. Писаното слово ще събира нови читатели, а художник ще покаже живописни платна. Свободен вход и русенски вина ще са гост на част от културните събития.\r\nНачалото на културната фиеста ще поставят на 5 февруари от 19 часа в Доходно здание актьорите Бойка Велкова и Ивайло Захариев с музикално-поетичния спектакъл „Усещане за любов“.   Съвременното испанско кино ще бъде представено на 6 и 7 февруари с филмите „10 000 км“ и Романтични изгнаници“ при свободен вход и начало от 18 ч. На 9 февруари от 11 часа ще видим „Изисквания да бъдеш нормален човек“. Кинолектория „Любовта е лудост“ ще покаже актьорските превъплъщения на Невена Коканова от 19 до 21 февруари от 18 часа с шедьовъра „Най-добрият човек, когото познавам“, „Спомен за близначката“ и „Отклонение“. Всички прожекции са в зала „Европа“.  На 8 февруари Радостина Ангелова ще представи романа си „Виенски апартамент“ на чаша унгарско вино след съвместната унгаро-българска театрална постановка „Цъфнали очи“ (от 19:30 ч). Български актьори ще играят на 15 февруари в „Горещо“ на Жозиан Баласко от 19 ч.\r\nРусенският художник Николай Караджов ще открие изложба от живописни платна на 11 февруари, от 18 часа във фоайето на Доходно здание.\r\nОперни певци ще представят на 9 февруари от 19 часа класиката „Бохеми“ от Пучини, а на 14 в същия час в любовни дуети концерта „Как виното разпалва любовта“. Биг бенд „Русе“ ще зарадва джазмените на 13 февруари от 19 часа, а последен акорд на арт салона ще поставят рокаджиите от легендарната група „Сигнал“ и оркестърът на Русенска филхармония, на 23 февруари от 19 часа, на концерта „Класика и рок“.    ", "date": "2019.02.04", "title": "Изкуството подава ръка на любовта и виното на културни празници в Русе"}
{"url": "https://www.actualno.com/burgas/v-burgas-izbuhna-pojar-na-krachka-ot-uchilishte-news_720006.html", "text": "  Пламна заведение, което се намира на няколко метра от училище \"Св. св. Кирил и Методий\" в Бургас. Мястото е известно, като кооперативния или био пазар в града. В дървените къщички се продават стоки и храни от производители, има и заведения. Инцидентът възникна около 14.30 часа и беше потушен от . От стихията са засегнати и съседните заведения. Пострадали или обгазени хора няма.     Живеещи в близката до пожара сграда използваха повода, за да изразят , които са на това място по решение на Общинския съвет. Те са входирали жалби, до главният юрист на община Бургас, защото смятат, че мястото на пазара не до сграда, която е паметник на културата. Изясняват се причините за инцидента.   „Това, че е станал инцидент, не бива да е повод да отричаме всичко направено, с лека ръка. Мястото е замислено, подобно на къщичките на площад „Тройката“, където особено по празниците се събират много хора. На площад „Св. Кирил и Медодий “ има и места за срещи и за отдих и за културни прояви. Мястотото е голямо и позволява това. Не смятам, че е грешка там да бъдат поставени къщички-заведения, малки магазинчета и други места за комуникация между бургазлии“, счита общинският съветник Веселин Пренеров.", "date": "2019.02.04", "title": "В Бургас избухна пожар на крачка от училище"}
{"url": "https://www.actualno.com/dobrich/ucheni-sa-pritesneni-ot-zasushavaneto-news_719961.html", "text": "  \"През последните 7-8 години не е имало такава суша“. Това каза селекционерът по пшеница към Добруджанския земеделски институт проф. Иван Киряков.     Той уточни, че едва 130 литра са били валежите от октомври до края на януари, а за сравнение през същия период миналата стопанска година количеството на валежите е било 220 литра. Изключително е необходим сняг в Добруджа. Наблюденията на учения са, че в момента есенниците са в добро състояние, пшеницата е поникнала и на повечето площи е на 2-3-4 лист. Температурата е добра, повърхностната влага – също. Институтът има свой щанд на \"Борсата за семена и посадъчен материал\", чието 25-то издание се откри днес (4 февруари). При официалното откриване кметът на Добрич Йордан Йорданов посочи климатичните промени, но изрази увереност, че Добруджа ще изхрани България.  При избора на семена фермерите вече се ориентират не само към високи добиви, но и към качество. Това каза в Добрич Бистра Павловска – изпълнителен директор на Изпълнителна агенция по сортоизпитване, апробация и семеконтрол към Министерството на земеделието. Наблюдението ѝ е, че в страната ни значително са намалели площите с фуражна пшеница. Сее се основно хлебно зърно с добри хлебопекарни качества. Все още няма яснота за размера на държавната помощ за производство на семена, предстои да бъде определен бюджетът, но ще е около 1 млн. лв. За миналата година усвоената държавна помощ е 1,096 млн. лв. Над 300 нови сорта полски и зеленчукови култури се изпитват ежегодно. За одобряването им се изисква да осигуряват добри добиви и да са устойчиви на болести и климатични промени. Тя е категорична, че българските сортове са конкурентни на внесените от чужбина, а предимството им е, че са издържали изпитанията на родния климат.    ", "date": "2019.02.04", "title": "Учени са притеснени от засушаването"}
{"url": "https://www.actualno.com/politics/mediana-bsp-e-zastignala-gerb-news_720001.html", "text": "   . Това означава, че на национално ниво основната опозиционна партия вероятно изпреварва ГЕРБ с около 1.5% (в селата ресурсът на ДПС и БСП е по-висок, а алтернативните и традиционно „градски“ партии са по-слабо представени).      Това са част от на Агенция \"Медиана\", базирано на изследване на социолозите сред 810 души на възраст 18+ години, направено по метода 'Facе-to-face' интервю. обхваща периода 26 януари – 01 февруари 2019 година.    Към момента сред жителите на градовете преобладават желанията ГЕРБ да довърши управленския си мандат - 43% срещу 28% за предсрочни избори. За шест месеца желаещите не са се увеличили, а желаещите ГЕРБ да довърши мандата са намалели с 3%.\r\nЕдинствената област, в която доминират позитивните оценки за развитие, е благоустройството. Отчита се и намаляването на безработицата. Във всички останали обществени сфери оценките са силно критични – „Влошаване“. Особено негативни са оценките по отношение на престъпността, здравеопазването, корупцията и материалното положение на хората и особено на пенсионерите.  На този фон логично и одобрението за закупуване на по-скъпите е много ниско. Одобрението за тази сделка сред заможната част от населението е значително по-високо отколкото при бедните и пенсионерите, където неодобрението достига близо 50%.\r\nКъм момента може да се очаква относително висока изборна активност за предстоящите - . Характерното е, че това са изключително симпатизанти на ГЕРБ, БСП и ДПС.   Подкрепящите останалите партии са много слабо мотивирани да гласуват. Очевидно е, че тези избори ще бъдат натоварени със символно значение от вътрешнополитически характер – „да накажем ГЕРБ!“ срещу „да запазим управлението и да не допуснем комунистите на власт!“. Резултатът ще зависи от възможността на ГЕРБ и БСП да привлекат избиратели извън тясно партийните редици, заявяват още от \"Медиана\".    ", "date": "2019.02.04", "title": "\"Медиана\": БСП е застигнала ГЕРБ"}
{"url": "https://www.actualno.com/education/zakonyt-za-dostyp-do-obshtestvena-informacija-hvyrli-v-trevoga-direktori-na-uchilishta-news_719919.html", "text": "   От известно време в системата на средното образование съществува ​\"схема за източване на училищните бюджети\". За това алармираха директори в социалните мрежи. По думите им като лост бива използван Законът за достъп до обществена информация (ЗДОИ). Потърпевши ръководители на школа посочват, че \"схемата\" е така организирана, че да се стигне до завеждане на дела в административните съдилища по места с мотив за отказ от обществена информация. От Националния комитет за качествена и иновативна образователна система, изпратили исканията към училищата, отричат да става въпрос за схема.          В една от най-големите групи на преподаватели във Facebook, \"Педагози\", колеги помежду си разказват как се \"завърта въпросната практика\". На официалната електронна поща на съответното се получава писмо с искане за информация по ЗДОИ. \"Заявката може да е абсолютно елементарна и на пръв поглед почти безсмислена. Например, досега е изпращан имейл с искане за информация за разписанието на часовете, за броя на пенсионираните учители в съответното училище и т.н., на която \", коментира се в групата на учителите. \"Знаем, че всеки получава десетки спамове и \", споделят още те.\r\nС​лед като съответният заявител по ЗДОИ обаче не получи информацията, Директори отбелязват, че в някои случаи съдът отказва да образува дело, а за \"активирането на схемата\" е използван удобен момент - .  ​От коментарите се разбира, че тази практика не е нова, . Някои от директорите споделят, че са отговорили на искането . потърси за коментар началника на Регионалното управление на образованието в Стара Загора Татяна Димитрова, тъй като тъкмо от областта ни сигнализираха за казуса. Димитрова посочи, че от . Татяна Димитрова уточни, че към дата 1 февруари (петък) . Началникът на РИО каза, че част от директорите са отговорили след крайния срок на заявката, а други пък са решили, че няма да ѝ обръщат внимание. \"При всички случаи такъв е законът и той трябва да бъде спазван\", коментира отново Димитрова.        Постъпилите искания към директори по места идват от Васил Николов, който е председател на Националния инициативен комитет за качествена и иновативна образователна система. В тях се пита .\r\nЕкспертът заяви пред , че до този момент . Освен това само през декември месец 2018 г. . Васил Николов обори твърденията в публичното пространство, че подобно дело би струвало на бюджета на училището близо 3000 лв., като посочи, че съгласно законоустановените такси става дума за 500 лв.\r\n\"Ние имаме множество сигнали от учители от цялата страна, които искат да постъпят млади колеги на работа, . Освен това преподават по остарели методи\", разказа Николов, като поясни, че именно в това е причината да поиска въпросната информация от училищата. По думите му . Николов даде за пример във Варна, . \"Пенсионерите получават пенсия, отделно - получават прослужено време. Това за бюджета ( на училището - бел. ред. ) е страшно натоварване. Това е в общия случай\", каза Николов. Той бе категоричен, че от инициативния комитет е нямало да предприемат подобни действия, ако към тях не са постъпили оплаквания от млади учители. Николов коментира, че много преподаватели \" \".   Експертът призова директори, учители и родители да не се настройват едни срещу други. Вместо това той препоръча на директорите да си изпълнят задължението по закона и да предоставят информацията. Николов бе категоричен, че , а напротив - разговарял е с множество директори, с които са постигнали взаимно съгласие.", "date": "2019.02.04", "title": "Законът за достъп до обществена информация хвърли в тревога директори на училища"}
{"url": "https://www.actualno.com/haskovo/obshtina-ivajlovgrad-posreshta-praznika-si-podobavashto-programa-news_719998.html", "text": "  Община Ивайловград представи официалната си програма за празника на града – 14 февруари. представяме Ви официалната програма за мероприятията по повод 14 февруари - Ден на Ивайловград!       Как се лекува лъвски страх? – постановка на ДКТ „Иван Димов” – Хасково  Място: НЧ „Пробуда 1914”\r\nЧас: 17:30 ч.     „Поетична вечер, посветена на стиховете на Пейо Яворов – Факелът на българската поезия”\r\nМясто: НЧ „Пробуда 1914”\r\nЧас: 18:00 ч. Архиерейска Божествена Св. Литургия   Място: Храм „Св. Преображение Господне” гр. Ивайловград\r\nЧас: 09:00 ч. Литийно шествие\r\nМясто: От Храм „ Св. Преображение Господне” до площад „Тракия”\r\nЧас: 11:00 ч. Празничен молебен за здраве\r\nМясто: Площад „Тракия”\r\nЧас: 11:30 ч. Ритуал за избиране на Новия Трифон\r\nМясто: Площад „Тракия”\r\nЧас: 12:00 ч. Обявяване на победителите от конкурса „Най-добро домашно вино”\r\nМясто: Площад „Тракия”\r\nЧас: 12:30 ч. Фолклорна програма с орк. „Феникс”\r\nМясто: Площад „Тракия”\r\nЧас: 13:00 ч. Входът е свободен за всички мероприятия!  ", "date": "2019.02.04", "title": "Община Ивайловград посреща празника си подобаващо (ПРОГРАМА) "}
{"url": "https://www.actualno.com/politics/den-4-bsp-prodyljava-da-ne-kazva-zashto-evrodeputatite-glasuvaha-da-ne-se-nakazva-korupcija-news_719984.html", "text": "  Нова седмица, стар късмет - Столетницата все така мълчи срамежливо като млада девица на въпроса на относно позицията ѝ за корупцията, разпратен до всички нейни депутати, до официалния ѝ имейл и лично до соцлидера Корнелия Нинова. Припомняме и въпроса (ако има забравили го):      Дали ще доживеем отговор - не знаем, но все още се чувстваме млади, така че се надяваме! Макар че се разочаровахме, че никой не ни отговори в неделя (3 февруари) - все пак не пропусна да отиде на неделен сутрешен блок, значи е имало хора на пост!\r\nПредвид днешната реалност и очакваните нападки с оглед  въпроса ни, представяме няколко доказателства за неутралността ни:            ", "date": "2019.02.04", "title": "Ден 4: БСП продължава да не казва защо евродепутатите ѝ гласуваха да не се наказва корупция"}
{"url": "https://www.actualno.com/sciencelogy/evropa-v-bitka-za-bylgarskija-webit-news_719987.html", "text": "  Лондон, Париж, Мадрид, Тел Авив, Будапеща, Брюксел, Амстердам, Валенсия, Виена са само част от градовете, които са подали документи за с цел да бъдат домакин на Европейското събитие за иновации и технологии и най-значим форум за бъдещето. 26 европейски града се състезават за домакин на Webit.Festival.     На над 60 милиона евро се изчислява ефекта на Webit върху икономиката на страната домакин. В това число се включват както приходите от туристически услуги, така и преки и непреки инвестиции в компании, създаване на нови работни места и маркетинг на дестинацията като място за иновации, и като локация за световен събитиен туризъм.\r\n\"Подобни събития са много малко в света и се превърнаха в най-силния инструмент за реклама на една държава и за привличане на инвестиции и таланти. България трябва да се гордее, че такъв световен феномен е бил създаден в страната и до сега Webit се случва именно в София\", заяви глобалния иновационен директор на Филипс.\r\n\"Това е изключително световно признание за Webit и България! Голяма е гордостта на екипа ни от факта, че идеята и мечтата, която започнахме да осъществяваме преди 11 години в София – днес е нещо, за което най-големите Европейски градове се състезават\", каза д-р Пламен Русев, изпълнителен председател на Webit.Foundation.  \"Когато създадохме Webit много хора от нашата индустрия не знаеха къде се намира София. След като си правеха труда да потърсят, откриваха, че е столицата на най-бедната държава в ЕС и ни казваха, че нямат никакъв интерес нито към България, нито към региона. Съветите от експерти бяха, че за да има успех, подобно събитие трябва да бъде на голям пазар като Англия, Франция, Испания... но за Пламен не беше важен успеха на събитието, а успеха на идеята Webit – да наложим марката България, да свържем екосистемите, да създадем нови възможности, да задържим талантите си в страната и да привличаме нови. И за наша радост и гордост явно сме на правилния път, щом днес именно от най-големите европейски пазари – градове и държави символ на иновациите в Европа са в състезание за домакин на Webit 2020\", каза Аниела Русева, директор на световните събития Webit.\r\nДа припомним, че благодарение на Webit световните медии започнаха да наричат София – Дигитална Столица.\r\nСлед като 20 години подред в международния Forbes четяхме само негативни новини за България, преди 3 години за първи път световната бизнес библия попита – “Дали София не е новата дигитална столица?”, визирайки Webit. От този момент всички международни медии започнаха да виждат и позитивните новини от България и Webit се превърна в структуро-определящ форум за развитието страната в посока нови технологии и иновации, привличане на инвестиции, медийно отразяване и маркетинг за София в цял свят.    Webit.Festival Europe 2019 ще се проведе на 13-15 Май в София ( ).", "date": "2019.02.04", "title": "Европа в битка за българския Webit"}
{"url": "https://www.actualno.com/lovech/eto-kak-obshtina-teteven-shte-razpredeli-blizo-16-mln-leva-prez-tazi-godina-news_719924.html", "text": "  На 31.01.2019 г. предложеният от кмета на общината – д-р Мадлена Бояджиева бюджет за 2019 г.     Инвестиционната програма за 2019 г., включена в този бюджет, е в размер на ., като разчетените разходи за инвестиции от общинския бюджет са 5 372 352 лв., а капиталовите разходи, финансирани от ЕС – ПРСР – 10 451 661 лв.\r\nЕдин от важните приоритети на общинското ръководство за 2019 г. е подобряване на техническата инфраструктура. Заделените средства за инвестиции в тази посока са в размер на 14 021 170 лв. За основен ремонт на общинската пътна и улична мрежа се предвиждат 9 751 406 лв., за изграждане и основен ремонт на тротоари – 710 500 лв., за подмяна на водопроводна мрежа и канализация – 2 374 627 лв. и за реконструкция на централния градски площад в Тетевен - 1 184 637 лв.\r\nЗа подобряване на условията в образователната сфера са заделени 1 547 571 лв.  От заложените средства в инвестиционната програма – . Средствата в инвестиционната програма за 2019 г. за град Тетевен са в размер на 3 037 171 лв. Те се предвидени за основен и текущ ремонт на улици в града, както и  ремонт на тротоарни настилки и стълбища; за реконструкция на вътрешна водопроводна мрежа; за основен ремонт на спортно-развлекателен център; за изграждане на кътове за отдих; за монтиране на стрийт фитнес и ремонт на детски площадки.    В инвестиционната програма за 2019 г. са включени обекти, свързани с основен ремонт на приоритетни улици след оценка на тяхното състояние и съобразено с предложенията на кметовете на населените места и гражданите. са предвидени 653 290 лв. за основен ремонт на улици и тротоари, ремонт на паважна настилка в м. Костина и реконструкция на покрив на местното училище. инвестициите са в размер на 54 000 лв. за основен и текущ ремонт на улици и за проектиране на подпорна стена. са запланувани 78 600 лв. за основен ремонт на улици и тротоарни настилки, за проектиране на подпорни стени и др.\r\nВ село Дивчовото инвестициите са в размер на 44 616 лв. – за основен ремонт на водосток, укрепване на част от общински път и текущ ремонт на общински път.   870 399 лв. са инвестициите за – за реконструкция на вътрешна водопроводна мрежа, възстановяване на подпорни стени, изграждане на кът за отдих и проектиране на подпорна стена.    72 350 лв. са предвидени за изграждане на система за парно отопление в детска градина и за основен ремонт на улици. са предвидени инвестиции в размер на 253 060 лв. за основен ремонт и текущ ремонт улици и ремонт на централния площад, както и за изграждане на напорен резервоар за питейна вода.\r\n75 500 лв. инвестиции в – за основен ремонт на улици, тротоарна настилка и изграждане на стрийт фитнес. размерът на инвестициите е 280 916 лв. Те са предвидени за основен ремонт на улици, за изграждане на напорен резервоар за питейна вода, основен ремонт на физкултурен салон и изграждане на детска площадка.    инвестициите са за основен ремонт на улици, текущ ремонт на общински път и за проектиране на напорен резервоар за питейна вода. Размерът им е 16 800 лв.\r\nИнвестициите за са в размер на 20 650 лв. и са предвидени за ремонт на общински път до селото и улици. инвестициите са в размер на 12 000 и са предвидени за текущ ремонт на улици.\r\nВ населените места са предвидени средства за ремонт и изграждане на кътове за отдих и детски площадки.\r\nПо Програма за развитие на селските райони от 2019 г. ще започнат строителни ремонти по следните проекти, финансирани от ЕС:   •\tПроект ,,Рехабилитация на общински път през Голям извор“ на стойност 6 807 651 лв.;\r\n•\tИзпълнението на проект за ремонт на улична мрежа на улици в Тетевен, Рибарица и Галата на стойност 2 329 595 лв.;\r\n•\tПроект ,, Ремонт на СУ ,,Георги Бенковски“ – гр. Тетевен“ на стойност 1 420 615 лв.\r\nПрез 2019 г. ще се извършват ремонт и строителни дейности, финансирани от Министерство на регионалното развитие и благоустройството за обект ,,Реконструкция на вътрешна водопроводна мрежа с. Голям извор“ – втори етап на стойност 700 000 лв., както и финансирани по ПУДООС за проект ,,Закриване и рекултивация на старо депо за твърди битови отпадъци на община Тетевен“, като общата стойност на проекта е 1 173 179 лв.\r\nРазчетените разходи за текущи ремонти през 2019 г. са в размер на 142 351 лв., от тях 100 000 лв. са предвидени за текущ ремонт на улици.", "date": "2019.02.04", "title": "Ето как община Тетевен ще разпредели близо 16 млн. лева през тази година"}
{"url": "https://www.actualno.com/vidin/utre-v-rujinci-obsyjdat-budjet2019-s-ramka-7-mln-lv-news_719979.html", "text": "  Община Ружинци дарява на болницата във Видин пари за ремонт на отделение, това става ясно от бюджета, който кметът Александър Александров внася утре за разглеждане пред Общинския съвет.     Той предлага с – част от прихода с общински характер, да се финансира в областната болница „Света Петка“ АД – гр. Видин.\r\nРамката на тазгодишния общински бюджет е .  \r\nЧастта, която пряко се усеща от местното население като инвестиция, е в капиталовата програма на обща стойност . В тази сума е и целевата субсидия на стойност 310 600 лв. от републиканския бюджет за капиталови разходи.  Вложенията със средства от Европейския съюз са за 4 898 742 лв. от Програмата за развитие на селските райони, с които е планирано да се изпълни проектът „Реконструкция и изграждане на нови участъци на вътрешната водопроводна мрежа на село Бело поле и село Ружинци“.  \r\nВ в началото на годината кметът съобщи, че очакват финансиране на още един инфраструктурен проект по линия на ТГС България – Румъния. Става въпрос за , изграждане на тротоари в населените места с необходимата инфраструктура, със скоростомери и камери за наблюдение. Проектът, одобрен за финансиране, е на стойност 3,2 млн. евро.\r\nВодещ партньор по трансграничния проект е община Велико Търново, а 3,2 млн. евро е делът на община Ружинци като партньор.    Местната администрация е вписала преходен остатък от 2018 г. за местни дейности и допълнително финансиране на делегирани от държавата дейности в размер на 2 179 682 лв. В това число влизат отпуснатите през декември месец от правителството малко над 2 млн. лв.\r\nОт тях за основен ремонт на част от път към с. Черно поле са предназначени 500 000 лв., за подмяна на улично осветление – 700 000 лв., за довършване на новострояща се детска градина в с. Бело поле – 500 000 лв., за преустройство на общинска сграда в Център за предоставяне на социална услуга – 200 000 лв., за реконструкция на общинска сграда в Център за настаняване от семеен тип за пълнолетни деца с деменция в с. Плешивец – 70 000 лв., за довършване на социален център за предоставяне на услуги в с. Ружинци – 40 000 лв.", "date": "2019.02.04", "title": "Утре в Ружинци обсъждат бюджет`2019 с рамка 7 млн. лв."}
{"url": "https://www.actualno.com/burgas/na-kymping-gradina-se-trupa-zemna-masa-vyrhu-duni-alarmirat-ekolozi-news_719973.html", "text": "   Инвеститорът, който трябваше да построи ресторант, магазини и паркинг на брега при къмпинг „Градина” край Созопол, се отказа от проекта. Новината дойде непосредствено преди , която извърши по Южното Черноморие Дирекцията за национален строителен контрол (ДНСК) в края на януари. Сега обаче отново дюните са на дневен ред.       .\r\n\"В съседните територии на , където има дюни, то е един имот, се разкарват тежкотоварни коли, има струпана и земна маса. За това подадох сигнал\". Това заяви пред Тома Белев, председател на Асоциацията на парковете в България. Белев обясни, че е сезирал Регионалната инспекция по околна среда и водите в Бургас (РИОСВ-Бургас), тъй като е установил, че строителят е насипвал земна маса върху съседния на строежа имот, на който има дюни.   От на РИОСВ-Бургас става ясно, че около изкопа на имота е концентрирана строителна техника, фургони и \"депонирани земни маси\". Според Белев инвеститорът не е спазил и отстоянието от 10 метра за строителство от границите на имота. Установено е, че в действителност има навлизане в съседните територии. Тома Белев е категоричен, че . Решението на РИОСВ-Бургас с дата 4 февруари 2019 г. гласи още, че \"за установеното нарушение, възложителят на инвестиционното предложение е по реда на Закона за биологичното разнообразие\".    Независимо от това обаче става ясно, че изкопът в имота е засипан, а строителните дейности - преустановени.", "date": "2019.02.04", "title": "На къмпинг \"Градина\" се трупа земна маса върху дюни, алармират еколози"}
{"url": "https://www.actualno.com/europe/kremyl-nedopustimi-sa-opitite-da-se-legitimira-uzurpacijata-vyv-venecuela-news_719937.html", "text": "  Кремъл счита за недопустими опитите да се легитимира узурпацията на властта във Венецуела, предприети от други страни и намесата във вътрешните работи на тази държава. Това заяви пред журналистите в понеделник прессекретарят на руския президент Дмитрий Песков, цитиран от ТАСС.     Това беше неговият отговор на въпроса при какви обстоятелства Русия може да признае лидера на венецуелската опозиция Хуан Гуайдо за временен президент на републиката.   „Всяко решение на вътрешнополитическата криза във Венецуела трябва да идва от самите венецуелци“, подчерта Песков. „Налагането на каквито и да е решения, или опитите да се легитимира опита за узурпация на властта, от наша гледна точка, са и директна, и косвена намеса във вътрешните работи на Венецуела“. „Това по никакъв начин не способства мирното, ефективно и жизнеспособно разрешаване на тази криза, която преживяват венецуелците, които, по наше убеждение, трябва да преживеят кризата самостоятелно“.\r\nРуската агенция припомня, че редица западни страни, конкретно Великобритания, Испания и Швеция, признаха Гуайдо за временен президент на Венецуела. Министърът на външните работи на Франция Жан-Ив льо Дриан заяви, че Гуайдо има възможностите и легитимността да организира нови президентски избори.  ", "date": "2019.02.04", "title": "Кремъл: Недопустими са опитите да се легитимира узурпацията във Венецуела"}
{"url": "https://www.actualno.com/society/klientyt-veche-shte-izbira-sam-remont-ili-zamjana-na-defektnata-stoka-news_719916.html", "text": "   Това съобщи Константин Райков, член на Комисията за защита на потребителите (КЗП), по Bloomberg TV Bulgaria във връзка с предстоящите промени с оглед договорените от Европейския парламент нови правила при покупка на дефектен продукт.     „Целта е унифициране на правилата по този въпрос във всички държави-членки, за да се постигне по-висока защита правата на потребителите и едни и същи условия за икономическите оператори”, коментира Райков. Той обясни, че новите правила са продиктувани от т.нар. REFIT на европейското законодателство. На всеки пет години се прави проверка на приети вече директиви и регламенти и при установяване на проблеми с оглед прилагането им от различните национални органи, се извършват промени в нормативната уредба.    Той уточни, че все пак ще има някои обективни ограничения при избора, които са свързани с правилото за пропорционалност.\r\nДруга промяна е свързана с момента на доказване на причината на несъответствието.   ", "date": "2019.02.04", "title": "Клиентът вече ще избира сам ремонт или замяна на дефектната стока"}
{"url": "https://www.actualno.com/blagoevgrad/evrodeputatyt-andrej-novakov-rjaza-lozi-v-sandanski-news_719855.html", "text": "  Под празничната еуфория на виното премина уикенда в Сандански. Епицентъра на събитието обаче беше с. Плоски, където лозари от района, кметът на Сандански Кирил Котел и евродепутатът Андрей Новаков рязаха лозите и поливаха с вино. Повод за цялата веселба беше празнуването на Трифон Зарезан, отбелязан с участието на общинския духов оркестър, детски състави и много друга музика.     На празника присъстваха много гости от Благоевград, София и други части на страната, които бяха дошли, за да опитат вкусни питки, правени по стари семейни рецепти от жените в с. Плоски. Местните винари пък изненадаха гостите с различни винени реколти, които бяха дегустирани от кмета Котев и от евродепутата Новаков.   От друга страна, в с. Полена, край Симитли, кметът на града Апостол Апостолов също прекара празника на маса. Той беше на гости на селото, където заедно с кмета му Иван Манчев също рязаха лози и опитваха различни видове вина от района. Дори бяха раздадени специални награди, за най-добрите винаги!  ", "date": "2019.02.04", "title": "Евродепутатът Андрей Новаков ряза лози в Сандански"}
{"url": "https://www.actualno.com/europe/ispanija-i-velikobritanija-priznavat-huan-guajdo-za-legitimen-prezident-na-venecuela-news_719930.html", "text": "  Испания и Великобритания признаха лидера на опозицията на Венецуела Хуан Гуайдо като действащ лидер, след като президентът Николас Мадуро отхвърли ултиматум на европейските страни за обявяване на извънредни избори, предаде БГНЕС.     \"Испанското правителство обявява, че официално признава президента на Народното събрание на Венецуела, г-н Гуайдо Маркес, за изпълняващ длъжността президент на Венецуела,\" каза премиерът Педро Санчес пред репортери.   \"Великобритания признава Хуан Гуайдо за временен конституционен президент, до провеждането на надеждни избори. Да се ​​надяваме, че това ще ни доближи до прекратяването на хуманитарната криза,“ каза външният министър Джереми Хънт в изявление в Twitter.", "date": "2019.02.04", "title": "Испания и Великобритания признават Хуан Гуайдо за легитимен президент на Венецуела"}
{"url": "https://www.actualno.com/society/mosv-pravi-obshtestveno-obsyjdane-na-promenite-v-zakona-za-biologichnoto-raznoobrazie-news_719938.html", "text": "  Министерството на околната среда и водите (МОСВ) ще проведе обществено обсъждане с представители на заинтересованите страни на в , съобщиха от ведомството.     Основната цел на законопроектa, според мотивите на МОСВ, е да бъде нормативно регламентирано въвеждането на новия подход за управление на мрежата Натура 2000 в България, чрез който ще се осигури цялостният процес по разработване и прилагане на мерки за подобряване и поддържане на природозащитното състояние на видовете и природните местообитания, както и ефективно управление на мрежата Натура 2000.   Срещу предлаганите промени остро възразиха представители на научната общност и природозащитници. Категорично несъгласие изразиха от заради заложеното императивно намерение данни от проучвания на \"Натура  2000\" по проекти да се предоставят на държавата безплатно и в първичен  вид т.е. без анализ на експерти.  , че предлаганите текстове предвиждат премахване на забрани, режими и ограничения в заповедите за обявяване на Специални защитени зони - \"Заповедите  за  обявяване  на  защитените  зони  по  Директивата  за  местообитанията  са документът,  с  който  те  стават  Специални  защитени  зони.  Те  са  най-важният  документ  за функциониране  на зоните,  като  част  от националната  екологична мрежата  Натура2000  и  за тяхното управление. В предложения законопроект се отхвърля възможността в заповедите за обявяване да се налагат забрани, режими и ограничени върху дейности, които директно вредят и унищожават видове и местообитания. Оставя се възможност Министърът на околната среда и водите  да  въвежда  при  нужда  такива\". На портала за , където е публикуван за обсъждане законопроектът Българска стопанска камара обяви, че подкрепя създаването на Национален консултативен съвет за „Натура 2000“, но настоява да бъдат регламентирани критерии за представителност на екоорганизациите, включени в Съвета. Според на председателя на БСК Радосвет Радев \"в предложения текст следва да се допълни, че за участие в Националния съвет се включват представители на национално представителните организации на работодателите и браншови организации техни членове. Съответно за всички неправителствени организации следва да бъдат регламентирани критерии за представителност, които при необходимост да бъдат посочени в утвърдения от министъра на околната среда и водите правилник\".  На обсъждането, което ще се проведе утре, 5 февруари, са поканени да присъстват депутати, представители на правителството, неправителствения сектор, национално представените работодателски организации,  синдикатите, както и членовете на Съвета на учените към министъра на околната среда и водите.", "date": "2019.02.04", "title": "МОСВ прави обществено обсъждане на промените в Закона за биологичното разнообразие"}
{"url": "https://www.actualno.com/books/izliza-kniga-posvetena-na-bojan-petrov-news_719960.html", "text": "  Райнхолд Меснер е сред алпинистите, превърнали се в легенда – в стремежа си да предизвика собствените си възможности, се превръща в „ловец на приключения“. Изкачва всичките 14 осемхилядници, прекосява пеш Антарктида и Гренландия, Тибет и пустинята Такла Макан. Заедно с Петър Хабелер стават първите хора, стъпили на върха Еверест без допълнителен кислород. Заради постиженията му списание „Аутсайд“ нарича Меснер „кралят на катерачите“.     Преди 50 години Меснер пише статия със заглавие „Убийството на невъзможното“, след като осъществява своето най-трудно изкачване на Средното ребро на Сас дла Круш (Хайлигкройцкофел) в Доломитите. Поставя се епохална промяна на основните ценности на катеренето и началото на движението за чистото катерене. Днес в книгата „Убийството на невъзможното“ Меснер събира над 30 статии, с които известни катерачи от цял свят дискутират темата за предела в алпинизма. Един от текстовете е на големия български катерач Боян Петров. Това е последната статия, която пише, преди да поеме към изкачването на Шиша Пангма. През 1958 г., най-пряката линия на Северната страна на Чима Гранде ди Лаваредо и Носът на Ел Капитан биват възхвалявани като non plus ultra (не отвъд). Изкуственото катерене идва на мода: „За нас катерачният инвентар е с пълно право идеален заместител на хватките и стъпките”. (Дитрих Хасе)  В годината на студентските бунтове със статията си „Убийството на невъзможното“ Райнхолд Меснер хвърля предизвикателство за отказ от технологичните помощни средства в катеренето. Ще го последват новаците, а не задоволените, готови да се откажат. Така започва движението за чисто катерене, което ще отбележи значителен растеж, след отварянето на скàлата на категориите на трудност нагоре.\r\nВ тази книга най-добрите катерачи в света изразяват гледища върху традиционното и свободното катерене, оспорват тезата на Ройъл Робинс и статията на Меснер и не спират да разказват за изкуството на изкачването на най-трудните планини и скални стени.      Сред специалните гости на събитието ще бъдат Сандро Филипини – редактор на Райнхолд Меснер, проф. д-р Николай Спасов – директор на Националния природонаучен музей в София, Радослава Ненова, Тихомир Димитров – научен консултант на българското издание, преподавател и дългогодишен приятел на Боян Петров и др. В ролята на водещ ще влезе журналистът Антон Хекимян. Събитието се организира със съдействието на Национален природонаучен музей при БАН. Входът е свободен.", "date": "2019.02.04", "title": "Излиза книга, посветена на Боян Петров"}
{"url": "https://www.actualno.com/interest/do-2100-g-himalaite-mogat-da-ostanat-bez-lednici-news_719964.html", "text": "  Две трети от хималайските ледници, „Третия полюс” в света, могат да се стопят до 2100 г., ако глобалните емисии не бъдат намалени, предупредиха учените в голямо ново проучване.     И дори ако \"най-амбициозната\" цел на Парижкото споразумение за ограничаване на глобалното затопляне до 1,5 градуса по Целзий бъде постигната, една трета от глетчерите ще си отидат, според оценката на района Хиндукуш в Хималаите, предаде БГНЕС.   Ледниците в района на Хиндукуш са от жизнено значение за снабдяването с вода на около 250 милиона души в планините, както и за 1,65 милиарда други в долините на извиращите от планините реки, се казва в доклада.\r\nЛедниците захранват 10 от най-важните речни системи в света, включително Ганг, Инд, Меконг и Иравади, и пряко или косвено снабдяват милиарди хора с храна, енергия, чист въздух и доходи.  Въздействията върху хората от тяхното топене ще варират от влошаване на замърсяването на въздуха до по-екстремни климатични условия, докато по-непълноводните преди сезона на мусоните речни потоци ще дебалансират системите за водоснабдяване на градовете и производството на храна и енергия, предупреждава проучването.\r\nДокато ледниците се свиват, стотици рискови ледникови езера могат отприщят наводнения.   Новият доклад бе публикуван от намиращия се в Катманду Международен център за интегрирано развитие на планините (ICIMOD) в Непал, една от осемте страни на фронтовата линия.    За изработването му в продължение на пет години участваха повече от 350 изследователи и експерти, 185 организации, 210 автори, 20 редактори и 125 външни рецензенти.\r\n\"Глобалното затопляне е на път да превърне мразовитите, покрити с ледници планински върхове ... пресичащи осем страни, до голи скали за по-малко от един век\", заяви Филипс Уестър от ICIMOD, който ръководи изработването на доклада. „ Това е кризата с климата, за която не сте чували.“\r\nРегионът ще изисква до 4,6 милиарда долара годишно до 2030 г., за да се адаптира към изменението на климата, като разходите трябва да достигнат до 7,8 милиарда долара годишно до 2050 г., сочи оценка в доклада", "date": "2019.02.04", "title": "До 2100 г. Хималаите могат да останат без ледници"}
{"url": "https://www.actualno.com/society/zaedno-sreshtu-nasilieto-v-uchilishte-news_719928.html", "text": "  България се присъедини към глобалната кампания на УНИЦЕФ „Заедно срещу насилието в училище“ (#ДаСпремНасилието в училище). Детският фонд на ООН, съвместно с МОН, ще разработи тригодишна програма за сигурна учебна среда.     У нас кампанията започна през ноември 2018 г. с ученически дебат за насилието в училище. Проведе се и специално разработен открит урок по безопасна учебна среда. През декември беше представена и интерактивна инсталация, чрез която всеки може да се постави на мястото на децата, жертва на различни форми на тормоз в училище с помощта на виртуална реалност – актуална информация къде може да се види тя е налична . Насилието и тормозът в училище засягат децата в цял свят и имат сериозни дългосрочни последици върху тяхното физическо и психическо развитие, върху способността им да учат, да изграждат отношения с други хора, а в бъдеще – да станат пълноценни възрастни хора и родители. Насилието в училище има различни измерения – физическо, психическо, вербално насилие, подигравки, малтретиране, кибертормоз и др. Според проучване на УНИЦЕФ, над половината тийнейджъри по света са били поне веднъж обект на насилие от страна на връстници във и около училище. Физическото насилие и тормозът пречат на образованието на над 150 милиона деца на възраст 13-15 години.   България е сред челните десет от общо 43 изследвани страни, засегнати от проблема „училищен тормоз“. Над една трета от всички ученици споделят, че са ставали поне веднъж обект на насилие или тормоз в училище в рамките на една година. По данни на МОН, през 2017 г. над 80% от българските училища са подавали поне един сигнал за насилие над дете, като за 2016 г. и 2017 г. са регистрирани над 8,000 случая.     УНИЦЕФ стартира кампанията „Заедно срещу насилието в училище“ (#ДаСпремНасилието в училище) съвместно с Министерството на образованието и науката с основната цел да се повиши разбирането и чувствителността по темата за насилието, да се намали толерантността към различните му проявления и да се подкрепят училищата в ефективната превенция на насилието и тормоза. Интервенцията в училищата ще започне от следващата учебна година и ще бъде реализирана съвместно от УНИЦЕФ и МОН. В програмата са включени: анализ на ситуацията във всяко училище и разработване на план за действие; повишаване на познаването на видовете тормоз и насилие, начините за сигнализиране и реакция; повишаване на уменията за предотвратяване и реакция на тормоза и насилието в училище; активно участие на учениците, родителите и учителите. Повече информация за програмата и предвидените мерки можете да намерите Ако сте съпричастни към мисията на УНИЦЕФ за осигуряване на безопасна и сигурна учебна среда за децата в България, можете да дадете своя принос в събирането на средствата за осъществяване на планираните мерки като изпратите SMS с цифра 5 на номер 1021 или като посетите    ", "date": "2019.02.04", "title": "Заедно срещу насилието в училище "}
{"url": "https://www.actualno.com/burgas/sydbata-na-bejancite-ot-burgaski-region-predstavena-v-kniga-news_719909.html", "text": "  \"Българските бежанци в Бургас и региона 1878 – 1944 г.\" е сборник с доклади от едноименната научната конференция, който ще бъде представен в Бургас.     Темите, които вълнуват бежанците в цялата страна, са особено актуални за жителите на бургаски регион. Много населени места са създадени от прокудени от домовете си хора, оставили къщи, имоти и най- вече разделени завинаги със своите близки. Потомците им обаче, не са забравили техните житейски истории и продължават да поддържат жива родовата памет. За това ще говорят, поканените на представянето на сборника, проф.Светлозар Елдъров от Институт по българистика при БАН и историкът Стоян Райчевски, които са били научни ръководители на конференцията.\r\nВ книгата са включени 30 научни доклади, снимки, диаграми и електронните адреси на авторите. По този начин, всеки който се интересува от подробности по различните текстове, може да влезе във връзка с тях.\r\nПредставянето на сборника е на пети февруари в Историческия музей в Бургас.  ", "date": "2019.02.04", "title": "Съдбата на бежанците от бургаски регион представена в книга"}
{"url": "https://www.actualno.com/europe/jertvite-na-pojara-v-moskva-se-uvelichavat-snimka-news_719945.html", "text": "  Жертвите на пожара в Москва се увеличават. Загиналите вече са шестима, сочат нови данни на органите на реда в руската столица, предаде ТАСС.      в жилищна сграда в центъра на Москва.   \"На мястото бе открито тялото на шести загинал\", каза източник от силите за сигурност.\r\nИнцидентът е станал в стара сграда, а огънят е обхванал  площ от хиляда квадратни метра. Мащабът на пожара е поради дървените прегради между етажите. Покривът на сградата се е срутил.    Потушаването на пожара е отнело четири часа.   Спасителни екипи продължават да разчистват местопроизшествието и да поливат конструкциите с вода поради риск от по-нататъшни срутвания.    Тече процедура по разпознаване на телата на загиналите. Снимка: Архив ", "date": "2019.02.04", "title": "Жертвите на пожара в Москва се увеличават (СНИМКА)"}
{"url": "https://www.actualno.com/africa/frenski-samoleti-sprjaha-nahluvane-ot-libija-v-severen-chad-news_719942.html", "text": "  Френските бойни самолети извършиха няколко удара, за да попречат на въоръжена група, оформила колона от около 40 пикапа, да пресече от Либия в Северен Чад, предаде БГНЕС.     В изявление днес френски военни казаха, че бойни самолети „Мираж“ 2000 са се намесили \"заедно с армията на Чад\", за да \"спрат враждебното напредване и да разпръснат колоната\", която е преминала дълбоко в територията на Чад.   Бойните самолети са разположени близо до Нджамена, столицата на Чад, като част от борбата с терористичните сили на Франция в Сахел.\r\n\"Колоната е била забелязана 48 часа предварително\", заяви говорителят на въоръжените сили пред АФП.  Военновъздушните сили на Чад прелетели на малка височина над колоната, за да ги предупредят и да се оттеглят, преди да помолят французите да се намесят, каза той.\r\nВ неделя сутринта френските самолети също предупредително прелетели над колоната, но тя продължила да напредва, предизвиквайки решение да бъдат вдигнати във въздуха още Бойни самолети и да бъдат нанесени два удара.   От френските ВВС не уточниха на чия групировка е принадлежала колоната.    ", "date": "2019.02.04", "title": "Френски самолети спряха нахлуване от Либия в Северен Чад"}
{"url": "https://www.actualno.com/ruse/v-ruse-nabirat-jelaeshti-da-stanat-paramedici-news_719958.html", "text": "  Център за професионално обучение към Университетска болница \"Канев\" в Русе набира желаещи да запишат курс за парамедик. Очаква се курсът да започне в края на февруари, обяви главната медицинска сестра на болницата Цветелина Станчева, предава БГНЕС.     Парамедикът осъществява дейности по оказване на първа помощ, свързани с първоначална оценка и поддържане на основните жизнени функции и с осигуряване на специализиран транспорт до лечебно заведение.   Курсът е с продължителност 960 часа, като са предвидени часове по теория и практически занятия, които се провеждат в отделенията на болницата. Преподаватели са служители на УМБАЛ \"Канев\", с дългогодишен опит с образователно-квалификационна степен в направления \"Медицина\" и \"Здравни грижи\". Обучението завършва с полагането на два изпита и издаване на съответния документ, съобразен със законодателството.\r\nИзискванията към кандидатите са да имат завършено средно образование или придобито право за явяване на държавни зрелостни изпити, както и свидетелство за правоуправление на МПС категория B.  Срокът за обучение е приблизително 1 година. Графикът за провеждане на занятията е съобразен с курсистите, за да е удобно да посещават редовно лекциите и упражненията си, без това да влияе на останалите им лични и професионални ангажименти.\r\nПрез тази година приключи първият курс за парамедици - трета степен, който успешно завършиха 10 курсисти.   ", "date": "2019.02.04", "title": "В Русе набират желаещи да станат парамедици "}
{"url": "https://www.actualno.com/europe/otkrito-be-tjalo-sred-ostankite-ot-izcheznalija-samolet-sys-sala-news_719952.html", "text": "  Британски разследващи заявиха, че са открили тяло под водата сред останките от самолета с Емилиано Сала и пилота Дейвид Иботсън, който изчезна над Ламанша преди две седмици.     \"За съжаление, видеоматериалът показа тяло сред останките от самолета“, споделиха в свое изявление от Разследващото звено на Британските въздушни произшествия\", цитирани от БГНЕС.   ", "date": "2019.02.04", "title": "Открито бе тяло сред останките от изчезналия самолет със Сала"}
{"url": "https://www.actualno.com/asenovgrad/pandite-naj-byrzi-v-pyrvata-za-asenovgrad-nadprevara-po-redene-na-pyzel-news_719847.html", "text": "  Състезание по нареждане на се състоя за първи път в Асеновград. Пет отбора, съставени от по няколко участници, се надпреварваха кой най-бързо ще нареди своята картина. Пъзелите за всеки тим съдържаха по 1 000 части, времето за сглобяване бе в рамките на около четири часа, а чрез жребий определи кой каква картина ще нарежда. Интересни бяха и имената, които отборите си избраха - \"Рогатите\", \"Пчеличките\", \"Пъзльовците\", \"Червените орли\" и \"Пандите\". Наградата за първенеца представляваше сумата от събраните такси за участие.      Специално за идеята на гости в Асеновград пристигна и ученичка от София. Пъзелите бяха с различна трудност, но всички отбори поставиха финалната част в рамките на контролното време от четири часа. \"Възнамеряваме за следващото издание на състезанието те да бъдат еднакви за всички\", обясни за Миа Сердарева, която е част от организаторите. Тя допълни, че целта на първото пъзел-състезание в Асеновград бе да се организира едно нестандартно забавление в града и така да се предизвика интереса към вече позабравеното забавно занимание.   Миа смята, че само по себе си, реденето на пъзел носи много емоции, заедност и провокира хората да забравят джаджите си и да ги накара да общуват истински. Инициативата за състезание по нареждане на пъзели е на Центъра за местни инициативи и развитие в града и целта е тя да се превърне в традиция.", "date": "2019.02.04", "title": "\"Пандите\" - най-бързи в първата за Асеновград надпревара по редене на пъзел"}
{"url": "https://www.actualno.com/balkani/srybskata-pravoslavna-cyrkva-ne-priznava-novata-ukrainska-cyrkva-news_719894.html", "text": "  Сръбската православна църква \"няма да признае новата Украинска църква\".     Това каза сръбският патриарх Ириней пред телевизия Русия 1. \"Те ни изпратиха покана, но ние отговорихме, че няма да присъстваме. Няма да ги признаем\", каза Ириней в отговор на въпроса дали украинският митрополит Епифаний е изпратил покана до него. Сръбският патриарх нарече главата на руската православна църква патриарх Кирил \"икона\", предаде БГНЕС.   На 3 февруари духовният водач на независимата Украинска православна църква беше интронизиран на церемония в Киев. Така официално беше приключен процесът по отделянето от Руската православна църква. По време на 3-часовата церемония в построената през 11 век Катедрала „Света София“, митрополит Епифаний беше обявен за водач на църквата, след като събора на епископите го избра в края на миналата година. 40-годишният духовник е отявен критик на религиозното влияние на Москва в Украйна и помагаше при събирането на хуманитарна помощ за киевската армия при борбата й със сепаратистките бунтовници, подкрепяни от Русия.\r\nНа церемонията заедно с редица официални лица присъства и украинският президент Петро Порошенко, който изпълни обещанието си за независима църква преди предстоящите тази година президентски избори. Миналата седмица той официално потвърди намерението си да се кандидатира за нов мандат на вота на 31 март  В продължение над 3 века Московският патриарх контролираше Украинската църква. В момента Киев смята това влияние за неприемливо с оглед на продължаващият конфликт в източната част от страната, където сепаратистите, подкрепяни от Москва, избиха близо 13 000 души.\r\nКонтролираният от Москва клон на Православната църква в Украйна заклейми създаването на нова независима църква и скъса връзките си с базираната в Истанбул Вселенска патриаршия. Решението на патриарха на Константинопол Вартоломей да признае независимостта на Украинската църква от Русия беше огромен удар по авторитета на Московската патриаршия в православния свят.   ", "date": "2019.02.04", "title": "Сръбската православна църква не признава новата украинска църква"}
{"url": "https://www.actualno.com/curious/sedmichen-luboven-horoskop-za-4-8-fevruari-news_719891.html", "text": "        През новата седмица се задават промени на любовния фронт. Не е изключено да се почувствате развълнувани от някакви новини и да действате безразсъдно и емоционално, не го правете. През първата седмица на новия месец ще изразявате своите емоции с лекота, с половинката ще декларирате любовта си един към друг още преди да е настъпил Денят на влюбените. Какво по-хубаво от това?   Обвързаните Близнаци ще се чувстват леко напрегнати от високите очаквания, които половинката има към тях. За сметка на това, ще има раздвижване в социалния живот и това ще ви разсее от притесненията ви.     Вашите чувства ще са стабилни и неподвластни на емоции. Чувствате се уверени и няма вероятност от резки промени в настроението, които биха могли да навредят на връзката ви. ", "date": "2019.02.04", "title": "Седмичен ЛЮБОВЕН хороскоп за 4-8 февруари"}
{"url": "https://www.actualno.com/healthy/kak-novata-naredba-za-medicinskata-ekspertiza-oshtetjava-horata-s-uvrejdanija-news_719935.html", "text": "  \"В крайна сметка се случи така, че с постановление 152 новата Наредба за експертиза - много деца с увреждания и възрастни с увреждания бяха лишени от всякакъв вид подкрепа, защото, на този етап, експертното решение на ТЕЛК е един такъв универсален ключ. Ние нямаме комплексна индивидуална оценка на уврежданията, имаме медицинска експертиза и, когато процентите паднат под 50, този човек отпада въобще от системата. Направихме едно проучване, което доказва, че наистина , предвид това че ще взема предвид само основно заболяване.\" Това обясни Шенай - Сесил Димитрова от \"Системата ни убива всички\" в интервю за БНР.     \"Лекарите в комисиите не разбират, че отнемайки помощта на дете с увреждане реално го лишават и от образование, защото родителят няма право да го придружава в училище, а то не може да бъде там без родител\", коментира още Димитрова и оцени наредбата като „изключително голямо недоразумение“ и „негодна“.   Тя допълни че \"самият ТЕЛК си е архаичен, самият начин на оценка.\"\r\n\"Немислимо е да се прави една такава оценка, която се базира на основно заболяване, след като придружаващите всъщност водят до много по-тежки дефицити. Не можем да твърдим, че очакваме от бизнеса да наема хора с увреждания, когато не сме създали условията, за да изкараме човека с увреждания от вкъщи\", коментира още Димитрова.  \"Когато тръгнаха с новата наредба, в медийното пространство чувахме, че тази наредба ще ограничи корупцията в ТЕЛК. Напротив, отвори широко вратите, защото, когато говорим за едно основно заболяване, много по-лесно е да бъде изсмукана от пръстите, говоря за здрави хора, а не за хора с увреждания, една диагноза, която дава достатъчно големи проценти. Доказателство в случая е председателя на ТЕЛК – Ловеч. Корупцията не е отговорност и задължение на хората с увреждания и децата с увреждания! Не те трябва да плащат за това, че държавата не се справя с корупцията. Сега какво се случва? Очакваме хората с увреждания, родителите на деца с увреждания да имат смелостта да извадят от 200 до 1000 лв., за да може обективно да им се оцени състоянието. Това ли искаме?\", каза още Димитрова.\r\nТя изтъкна, че когато , докато трае процесът. Това може да продължи от три месеца до година.   Припомняме, че днес, 4 февруари трябва да бъде готов анализът на МЗ на Наредбата за медицинската експертиза от 3 август 2018 година, която трябваше да осъвремени и обективизира експертизата. Очаква се министърът на здравеопазването да представи нови мерки за контрол върху работата на промените в ТЕЛК във връзка с елиминиране на субективизма и в отговор на фалшивите ТЕЛК-удостоверения. Пред сградата на министерството се проведе протест на майките на деца с увреждания.    ", "date": "2019.02.04", "title": "Как новата наредба за медицинската експертиза ощетява хората с увреждания "}
{"url": "https://www.actualno.com/health/7-neshta-koito-se-sluchvat-s-organizma-ni-ako-jadem-med-vseki-den-news_719893.html", "text": "  Вероятно знаете, че медът е важно средство в борбата с настинките, но той има и още множество полезни свойства. Дори само една супена лъжица преди лягане може да сътвори благотворни ефекти в тялото ви. От BrightSide разказват какви са те.         Медът съдържа триптофан - хормон, който ви помага да се отпуснете и да дадете на тялото си сигнал, че е време за сън. Макар че организмът ни се нуждае от тази аминокиселина, той не я произвежда, а си я набавя чрез храната. Медът съдържа гликоген, така че консумирането му преди сън ще ви помогне да избегнете прилива на адреналин и да си осигурите добър нощен сън.   Триглицеридите са вид мазнина в кръвта. Високото им ниво означава риск от развитие на сърдечни заболявания и диабет. За щастие, медът намалява нивото на триглицеридите в организма.    Медът е богат на антиоксиданти и антибактериални агенти, които спомагат за засилване на имунната система, като ви правят по-силни в борбата с инфекциите.     ", "date": "2019.02.04", "title": "7 неща, които се случват с организма ни, ако ядем мед всеки ден"}
{"url": "https://www.actualno.com/cars/roboti-shte-parkirat-kolite-na-letishte-v-london-video-news_719880.html", "text": "  Ръководството на второто по големина летище в Лондон – „Гетуик”, започва интересен експеримент. Паркирането на автомобили, които ще престоят по-дълго време на аерогарата, ще бъде поверено на роботи. Това ще удвои броя на паркоместата в комплекса.     Машините за паркиране са създадени от компанията Stanley Robotics. Те се състоян от подвижна платформа, която може да се вдига и спуска, и от кабина за управление с блок датчици и сендори. Преместването на колите ще става именно с помощта на платформата – роботът повдига автомобила и се отправя към свободно място за паркиране, където го оставя.   За да стане възможна цялата процедура, собственикът на колата трябва да я остави на един от осемте слота, откъдето тя ще бъде взета. Роботите ще получават информация за полета на всеки собственик на паркиран вече автомобил. И така ще могат да му го доставят обратно, след като той кацне и премине през нужните проверки. Експериментът на „Гетуик” ще продължи 3 месеца, като ръководството на летището вярва, че с тяхна помощ ще успее да увеличи местата за паркиране от 170 сета до 280, тъй като машините ще могат да извършват процедурата много по-прецизно. И така на паркинга ще остава по-малко място между автомобилите.   Тестовете на програмата ще започнат в края на лятото, като експериментът ще бъде напълно безплатен. Ако нещата минат без проблеми, системата ще бъде въведена за постоянно и съответно клиенти ще трябва да плащат за нейното използване.   ", "date": "2019.02.04", "title": "Роботи ще паркират колите на летище в Лондон (ВИДЕО)"}
{"url": "https://www.actualno.com/bgfootball/futbolnijat-uikend-v-evropa-iznenadite-tozi-pyt-ne-bjaha-v-anglija-news_719890.html", "text": "  Краят на футболната седмица в Европа и този път предложи изненадващи резултати и вълнуващи двубои за феновете на играта. Интересното е, че този път сензациите не дойдоха от обичайната дестинация, а именно Висшата лига. След като по време на междинния кръг в Англия грешки допуснаха лидерите в първенството, то през уикенда те се представиха доста по-убедително.      През тази седмица ще отделим внимание най-напред на Примера Дивисион, заради допуснатите изненади в кръга. Още в съботния ден, лидерът в класирането Барселона, допусна грешна стъпка в битката за титлата, след като у дома. Двубоят завърши при резултат 2:2, като гостите започнаха отлично и дръпнаха с два гола още до 32-та минута чрез Кевин Гамейро и Дани Парехо. Каталунците имаха нужда от магията на своя лидер Лионел Меси, който в 39-та минута реализира дузпа, за да намали изоставането на своите, а в 64-та минута изравни резултата с второто си попадение в мача. От грешката обаче не успя да се възползва преследвачът на коравия отбор на Бетис. Двубоят на \"Бенито Вилямарин\" в Севиля предложи равностойна игра, а единственото попадение отбеляза Серхио Каналес от дузпа в 65-та минута. Грешките на лидерите отвориха възможност за колебливият от началото на сезона Реал Мадрид да навакса част от изоставането си. , след като се наложи с 3:0 над Алавес на своя \"Сантиаго Бернабеу\".Със спечелените три точки момчетата на Сантиаго Солари се доближиха на две точки от градския съперник Атлетико (Мадрид), на когото ще гостуват в следващия кръг. \"Кралският клуб\" е на трето място в класирането с 42 точки, с 8 по-малко от лидера Барселона. Четвъртата позиция, която дава право на участие в зона \"Шампионска лига\" продължава да заема отборът на Севиля, който през този уикенд беше победен минимално от тима на Селта.      Отборът на в дербито на кръга срещу Арсенал и се доближи само на две точки от водача в класирането Ливърпул. \"Гражданите\" се наложиха на своя \"Етихад\" с 3:1, като голаджията на шампионите Серхио Агуеро наниза три попадения в срещата. Трудна победа записа и отборът на с 1:0 у дома. Седем минути преди края на редовното време Хьон-Мин Сон отбеляза единственото попадение в мача. От своя страна, с 5:0 и си върна част от увереността, след като по-рано през седмицата беше разбит с 0:4 от Борнемут. Дебютни две попадения в лигата отбеляза новото попълнение на \"сините\" от Лондон Гонсало Игуаин, а толкова реализира и голямата звезда Еден Азар. Последното пето попадение вкара Давид Луис четири минути преди края. под ръководството на Оле Гунар Солскяер, след като победиха минимално в гостуването си на Лестър.  С тази победа \"червените дяволи\" записват седма победа в последните си осем мача.На \"Кинг Пауър Стейдиъм\" единственото попадение в мача реализира нападателят на \"червените дяволи\" Маркъс Рашфорд още в деветата минута. Тази вечер предстои да се изиграе двубоят на лидера в шампионата Ливърпул, който гостува на Уест Хям. В най-интересния мач от кръга, лидерът в класирането в края, като двубоя завърши при зрелищно равенство 3:3. Звездата на \"старата госпожа\" отбеляза две попадение, но те се оказаха недостатъчни след рецитал на Жервиньо за гостите в края, който също се отчете с два гола. Преследвачът в класирането Наполи записа убедителен успех над Сампдория с 3-0, но изостава от лидера на 9 точки. Головете в двубоя отбелязаха Аркадиуш Милик, Лоренцо Инсинье и Симоне Верди. Интер допусна поредно конфузно поражение, след като загуби домакинството си на Болоня с 0-1, но запази третата си позиция в класирането, като се намира на цели 20 точки от първото място. В директен спор за място в зона \"Шампионска лига\" отборите на като завършиха наравно 1:1 на \"Олимпико\" в Рим. Играчите на Дженаро Гатузо са четвърти с 36 точки, а тимът от Вечния град е пети с 35 пункта.        Продължава колебливото представяне на хегемона Байерн Мюнхен в Бундеслигата. с 3:1 в мач от 20-ия кръг на шампионата. Баварците поведоха с 1:0 в гостуването си на Байер Леверкузен, но \"аспирините\" се добраха до пълен обрат и 3:1 в своя полза. Съставът на Нико Ковач регистрира четвърто поражение и вече изостава на седем точки от лидера Борусия Дортмунд. Водачът в класирането обаче също допусна грешна стъпка, след се добра само до равенство 1:1, при гостуването си на Айнтрахт(Франкфурт). Много убедително продължи да се представя и отборът на Борусия(Мюнхенгладбах), който надделя при гостуването над Шалке 04 с 2:0 и дори се изравни с Байерн (Мюнхен) в класирането с 42 точки. Четвъртото място, което дава право на участие в Шампионска лига се заема от РБ Лайпциг, който се наложи с 3:0 като гост над Хановер 96. Една от най-големите изненади дойде от Франция, където . След цели 21 изиграни мача отборът на ПСЖ записа първо поражение. Шампионите бяха надиграни като гости от Лион с 2:1 Всичко започна по план за парижани и още в 7 минута Анхел Ди Мария откри резултата. До почивката обаче \"хлапетата\" намериха пътя към вратата на парижани и Муса Дембеле изравни. Крайният резултат оформи Набил Фекир с гол от дузпа в 49 минута. Тимът на Томас Тухел продължава да е убедителен лидер в първенството, като има 56 точки, с 10 повече от втория Лил, който записа категоричен успех над Ница с 4:0. Лион пък се доближи на три точки от втората позиция с днешната победа. Четвърти остава отборът на Сент Етиен, който завърши наравно 1:1 като гост на Нант. ", "date": "2019.02.04", "title": "Футболният уикенд в Европа, изненадите този път не бяха в Англия"}
{"url": "https://www.actualno.com/curious/5-znaka-che-toj-oshte-obicha-bivshata-si-news_719910.html", "text": "  Любовта е най-търсената човешка емоция, но тя е повече от инстинкт. Важно е да използваме интелекта и преценката си на равно със сърцето си, за да можем да вземем правилните решения.     В противен случай има вероятност да станем толкова заслепени от любов, че да се окажем в едностранни и доста болезнени отношения. Ако чувствате, че давате всичко на връзката си, но тя не се движи напред, това може да се дължи на факта, че вашият партньор е все още влюбен в бившата си.       Ако човек все още е ядосан на бившата си, това е ясен червен флаг, че все още не е преживял раздялата. Неговият гняв е просто проявление на болката, която носи вътре, а всички знаем, че разликата между ярост и любов е много тънка. От друга страна, апатията и безразличието са доста добър знак!    Ако всички дребни неща, като дрехите и парфюма, които носите, начина, по който говорите, местата, които посещавате, му напомнят за нея, тогава той очевидно не е преживял предишната си любов. Дори да го казва с тон от сорта на \"моля те, не носи този аромат повече\" това пак издава чувства.     Макар и тайно, ако все още се опитва да разбере какво се случва в живота ѝ, било то разпитвайки небрежно общи приятели или проверявайки социални мрежи, повярвайте ни, това е огромен червен флаг. Дори да го прави от чисто \"приятелски\" подбуди, имайте едно наум.    ", "date": "2019.02.04", "title": "5 знака, че той още обича бившата си"}
{"url": "https://www.actualno.com/sofia/sagata-na-maja-manolova-s-toplofikacija-sofija-prodyljava-news_719898.html", "text": "  На 18 февруари изпълнителният директор на Сашо Чакалски или негов адвокат ще трябва да се яви на делото по жалбата на омбудсмана Мая Манолова за отказа до информация, което тече от години. Това бе решено на днешното заседание на Административния съд - София\". Причината за отлагането на гледането на спора е процесуална неточност от страна на съда при конституирането на ответника.     \"Съдебната сага, която продължава трета година, си заслужава, защото  трябва да бъде накарано дружеството да предоставя цялата информация за  своята дейност на реалния собственик т.е. 1,5 млн. граждани, живеещи  в София\", категорично заяви пред журналисти след отлагането на делото Мая Манолова. Основно става дума за т.нар. \"юрисконсултски възнаграждения\", които \"Топлофикация\" прибира от своите длъжници, въпреки че заплатите на юристите ѝ са включени в цената на топлинната енергия, одобрена от КЕВР.   Разказвайки за първия рунд на сагата Манолова изтъкна: \"спечелихме първите битки, но Очевидно от дружеството се смятат за недосегаеми, недлъжни да се съобразяват със съдебни указания и разпореждания\" и изрази недоумение какво има да крият и защо не предоставят публично поисканата публично информация, която се отнася до събрани от гражданите на столицата суми. Според нея може би ? \"Въпросът е принципен - за това трябва ли Топлофикация да информира столичани, демек, своите собственици, своите началници как харчи техните пари\", категорична е Манолова и изтъкна, че и новото ръководство на Топлофикация - София отново крие от хората важна информация. Ръководствата се сменят, но начинът на управление си остава същият, коментира Манолова.  Тя припомни, че след встъпването в длъжност като изпълнителен директор Сашо Чакалски е поел ангажимент, че ще предостави исканата информация. \"В разговор в омбудсманството изрази удивление как може да не бъде предоставяна информация по теми, които вълнуват столичани\", заяви Манолова и отбеляза, че му е изпратила две напомнителни писма и е минало много време докато в края на миналата година е получила формален отказ за исканата информация. \"Нищо ново под слънцето. И това ръководство на Топлофикация не си държи на думата и смята непредставянето на информация за допустимо поведение\", коментира  Манолова. \"Това са парите на столичани, прибрани от тях по съдебни дела като юрисконсулски възнаграждения. Става дума за сума между 10 и 15 млн лв., става дума и за няколко милиона, платени на адвокатски кантори, за които би следвало столичани да знаят\", подчерта Манолова.\r\nОмбудсманът припомни, че се водят дела и по отношение на Софийска вода, които се водят от прокуратурата, тъй като гражданите нямат право да атакуват решенията на КЕВР. Единствените, които могат да атакуват решенията на регулатора, са или прокуратурата, или самите В и К дружества, които нямат интерес, тъй като исканията им винаги се удовлетворяват. \"Проблемите в отношенията между монополните дружества и гражданите би следвало да се търсят и в работата на КЕВР и законодателството, което им дава право да се държат по този безобразен начин\", категорична е Манолова. Всичко е в ръцете и на народните представители, към които отправям апел няколко пъти за промяна на законодателството, за да направят баланса на интересите възможен, добави тя и подчерта, че в момента интересите на монополните дружества надделяват над тези на гражданите. По думите ѝ монополните дружества правят буквално каквото си искат - определят се неоправдано високи цени, в които се включват всякакви разходи, включително за адвокатски кантори, скъпи ремонти, луксозни разходи и пр.       ", "date": "2019.02.04", "title": "Сагата на Мая Манолова с Топлофикация - София продължава"}
{"url": "https://www.actualno.com/varna/varnenci-sa-pritesneni-za-kachestvoto-na-vodata-kojato-pijat-news_719867.html", "text": "  Граждани от Варна, , която пият и с която се мият, искат тя да бъде изследвана. Инициативата се разпространява в социалните мрежи от Бетина Цветкова -      \"Въпросът е сериозен: Искам да изследвам варненската питейна вода в лаборатория. Има ли други желаещи, които ги интересува действително и са готови да отделят малка сума, за да си платим тестването?\", пише варненката.   От коментарите под поста се вижда, че много хора подкрепят инициативата и също искат водата в морската столица да бъде изследвана. Варненци са притеснени за здравето си, защото виждат колко мръсна е уж питейната вода в града. \r\n\"Изключително много съжалявам, че не снимах водата, която си налях преди няколко дена. Събудих се към 6ч.сутринта и ми се пиеше вода-не светнах лампата в кухнята, пуснах водата, оставих я да се произтече малко и си напълних чашата. Чуваше се все едно съм си наляла газирана вода-изхвърлих я и пак пробвах. Същата работа! Светнах и това което видях ,направо ме втрещи-млечно бяло-жълтеникава вода, която шупти. (става въпрос за Бриз в случая)-не знам да е спирала водата....\", споделя друга варненка.  ", "date": "2019.02.04", "title": "Варненци са притеснени за качеството на водата, която пият"}
{"url": "https://www.actualno.com/sofia/inj-plamen-pavlov-obshtinskoto-predprijatie-na-elin-pelin-spesti-seriozni-sredstva-news_719899.html", "text": "         Пламен Павлов е роден през 1981 г. в гр. Елин Пелин. Средното си образование завършва в Компютърен техникум по микропроцесорна техника в гр. Правец. През 2003 г. се дипломира като инженер със специалност \"Разработване на полезни изкопаеми\" в Минно-геоложки университет, а през 2012 г. придобива магистърска степен по \"Технология на дървесината\" в Лесотехнически университет, гр. София.  През годините работи като мениджър \"Логистика, производство и оферти\" в \"МИМ България\" АД с. Петково и мениджър \"Търговия, логистика и транспорт\" в \"Монбат Рисайклинг\" ЕАД гр. Монтана.  Инж. Павлов започва работа в общинската администрация през 2015 г. като главен експерт \"ДМА, транспорт и логистика\", а през август 2017 година печели конкурс за длъжността директор на ОП \"Битово-комунални дейности Елин Пелин\".    За изминалата година и половина от създаването си успяхме да развием почти всички от поверените ни комунални дейности и услуги на сто процента, което е свързано и с придобиване на доста сериозно количество техника и наемането на съответния човешки ресурс. В средата на 2017 година, започнахме успоредно да развиваме първите си няколко дейности, които бяха свързани с поддържането на зелени площи с обществено значение, както и дейности, свързани с поддръжката и изграждането на вертикална и хоризонтална пътна маркировка. При направените анализи, още след първите няколко месеци на извършената работа по тези дейности се видя, че изразходваните финансови средства са няколко пъти по-малко от средствата, които бихме дали, ако работата бъде изпълнена от външен подизпълнител. Със следващите комунални дейности, които започнахме да развиваме и също от направените анализи за тях се видя, че отново използваните средства са значително по-малко. С оглед на това мога да обобщя, че за тази една година и близо шест месеца и с придобиването на необходимата техника, Общинското предприятие „Битово-Комунални дейности“ успява да оправдае гласуваното му доверие.     Не мисля, че нашата работа е с по-ниско качество за сметка на количеството или за сметка на финансовия ресурс. Винаги се опитваме да подобряваме това, което извършваме, като си правим съответните изводи от допуснати грешки и от всички появили се фактори, свързани с дадена дейност. Да, наскоро получихме една наистина доста сериозна по обем и количество техника. Но ще си позволя да ви отговоря малко по разширено на този въпрос. Преди около три години, г-н Симеонов, като кмет на община Елин Пелин, инициира идеята за създаване на общинско предприятие, което да поеме комуналните дейности на общината. Първоначално, идеята не беше приета от всички радушно, но с течение на времето успяхме да убедим всички за нуждата от такова предприятие. Мисля, че успяхме да покажем и докажем, че това е един наистина добър проект, който е единствено в полза на жителите и гостите на община Елин Пелин. И така, с добрата идея и обособяване на комуналните дейности и услуги, които да извършва Общинското предприятие, започна и предвиждането на необходимата му техника за тях. След анализи и множество проучвания стигнахме до извода, че най-рентабилно е техниката, която е необходима, трябва да бъде многофункционална и да се използва за повече от едно направление.      С оглед на това, така обособихме техниката, че през един период тя да бъде използвана, да кажем, за превоз на контейнери със строителни отпадъци и зелени отпадъци, а през друг - да бъде използвана за зимно поддържане. Друга част от многофункционалността на част от основната техника е камионите да се използват и с друг прикачен инвентар, като цистерна за миене на улици, машина за инжекционно запълване на дупки в пътни настилки, както и много, много други. Също така, многофункционалността позволява, буквално, сменянето на инвентарите (оборудването), да става от един с друг за около час. Количеството техника, която получихме, се състои от четири броя многофункционални, високо проходими камиони с мултилифт системи, два двуосни – 4х4 и два триосни – 6х4, един телескопичен челен товарач с товароносимост до 3 тона и стрела 12 м и друго прилежащото към него оборудване. Също така, придобихме и един брой чисто нов комбиниран багер-товарач и чисто нова машина за инжекционно запълване на дупки в пътни асфалтови настилки. Освен това получихме и друго оборудване за мултилифт камионите, което се състои от четири броя гребла с дължина 3м, четири броя система „ECON“ с мултифункционално приложение и вместимост от 6 куб.м и 9 куб.м, както и един брой цистерна за миене на улици с маркуч, помпа и дюзи комплект за тази дейност и вместимост от 6,5 куб.м. Засега, с тази изброена техника, можем да обезпечим напълно почети всичките ни поверени комунални дейности и услуги, които трябва да изпълняваме. Наистина, по всички дейности и услуги дотук, които извършваме, необходимите ни средства са значително по-малки, ако изпълнението им беше от страна на друг външен изпълнител, което от своя страна значително облекчава бюджета на общината. Конкретен и актуален пример, който мога да ви дам, е свързан със зимното поддържане на общинската пътна мрежа. През изминали години, община Елин Пелин е сключвала договори за зимно поддържане с фирми, на които им е заплащано на километър извършена работа. Ако за едно обработване на цялата общинска пътна мрежа, която е с дължина от 86,5 км, което включва снегопочистване и опесъчаване, са били необходими едни средства, като заплащането им при най-ниска цена от около 45 лв./км без ДДС за опесъчаване и от 10 лв./км без ДДС за снегопочистване, то за една обработка можете да сметнете, колко средства са били нужни. Разликата сега е, че разходите на Предприятието са свързани само с необходимите минерални материали – пясък и сол, режийните, разходите за заплати и без заложена планова печалба, което са значително по-малко необходими финансови средства. За ноември и декември 2018 г., както и за януари на 2019г., сме извършили общо 33 бр. пълни обработки по снегопочистване и 36 бр. пълни обработки по опесъчаване, като и за трите месеца всичките разходи на „БКД-Елин Пелин“ по тези дейности, свързани със зимното поддържане на общинската пътна мрежа, са около 100 000 лв. Оставям сами да си направите извода по отношение на ефективността от наша страна.    Да, както ви споменах за всички дейности и услуги се получава спестяване на финансови средства от бюджета на община Елин Пелин, което във времето ще изплати инвестицията за направената техниката.    За 2019 г., Предприятието е планувало да извърши голямо количество по обем работа по всичките си дейности. Главно ще се съсредоточим в ремонтни дейности по уличната и пътната мрежа на общината. За целта сме планували да си закупим малък валяк, за да можем да изпълняване още по голям обем работа по отстраняване на дефекти в пътни настилки, както и машина за полагане на пътна маркировка, с която да възстановим всички осови линии по главните улици в населените места и по пътищата от общинската пътна мрежа. Очакваме също да закупим приставка – „мулчер“ за регулярно поддържане на растителност покрай платната от пътната мрежа. По отношение на дейности, свързани с поддържането на зелените площи с обществено значение, също сме планували да подобрим количеството и качеството на работата си. Също така се надяваме, от средата на тази година, да започнем да генерираме сериозни приходи по предоставяне на услуги, свързани с извозване и депониране на строителни отпадъци, както и земни маси, както и био отпадъци, след обезпечаване с необходимите контейнери. Другото основно, което предстои, е сериозен ремонт на предоставеното ни неизползваемо училище в село Петково, което да служи за база. Аз също ви благодаря за отделеното внимание и искам да изкажа благодарността си към всички, общинската администрация на Община Елин Пелин в лицето на кмета на общината г-н Симеонов, както и на целия екип на Предприятието, защото без техния професионализъм и всеотдайност нямаше да постигнем тези успехи.", "date": "2019.02.04", "title": "Инж. Пламен Павлов: Общинското предприятие на Елин Пелин спести сериозни средства"}
{"url": "https://www.actualno.com/america/samolet-se-razbi-v-kyshta-v-kalifornija-ima-zaginali-snimki-news_719889.html", "text": "  Петима души загинаха, след като самолет се приземи в частен дом в предградие на американския град Йорба Линда в щата Калифорния. Това съобщи пред журналисти представителят на полицията в окръг Ориндж Кори Мартино, цитиран от БГНЕС.       „Загинаха пилотът на самолета и четири души, които са живеели в къщата. Още двама са откарани в болница, опасност за живота им няма\", обяви Мартино.\r\nСлед падането на самолета в дома е избухнал пожар. Инцидентът е станал малко след излитането на самолета от местното летище. Град Йорба Линда се намира на 56 км. югоизточно от Лос Анджелис.   ", "date": "2019.02.04", "title": "Самолет се разби в къща в Калифорния, има загинали (СНИМКИ)"}
{"url": "https://www.actualno.com/society/kak-da-razpoznaem-razlichnite-vidove-nasilie-v-uchilishte-news_719897.html", "text": "  За насилието в училище няма междучасие! Всяка година стотици ученици в България стават жертва на агресия и тормоз.     Насилието има различни форми – физическо, психическо, сексуално, кибернасилие, тормоз. Всяка от тях оставя своите белези върху детето – вреди на физическото и психичното му здраве и развитие, на способността му да учи и да изграждаотношения с други хора, да бъде пълноценен възрастен и родител.\r\nВ рамките на кампанията „Заедно срещу насилието в училище“, УНИЦЕФ разработи (автор Аспарух Петров -Аси), което цели да повиши чувствителността към проблема и да покаже различните видове насилие, които могат да се случат в училище.      Насилието може да бъде от възрастен към дете, между деца и от дете към възрастен. Някои от формите на насилие са видими, други – по-трудно уловими, но и в двата случая последиците могат да бъдат много тежки за децата.\r\nФизическо насилие е всяко физическо посегателство, което причинява болка или предизвиква страх у детето.\r\nПсихическо насилие са всички действия, които могат да имат вредно въздействие върху психичното здраве и развитие на детето – подигравателно отношение, заплахи, подценяване, дискриминация, отхвърляне и др.    Сексуално насилие е въвличането на дете в сексуални действия, които то не разбира напълно и за които няма капацитет да даде съгласието си да участва поради когнитивната си незрялост и млада възраст.\r\nТормозът е специфичен вид насилие сред децата и е сред най-неуловимите форми на агресивно поведение и насилие. Но не всеки акт на насилие е тормоз. Тормозът между връстници e групов феномен, извършва се в присъствието на други връстници и в отсъствието на възрастни. Професор д-р Дан Олвеус определя тормоза като „повтарящи се във времето негативни действия от страна на един или повече ученици, когато някой умишлено причинява или опитва да причини травма или дискомфорт на друго дете чрез физически контакт, чрез думи или по друг начин.“   Кибернасилието и кибертормозът се осъществяват в дигитална среда. Включват създаване и разпространение на обидни, заплашителни и подигравателни снимки и текстови съобщения, които уронват достойнството на детето или го унижават. Може да става дума за снимането на дете с мобилен телефон и разпространяването на снимки или видеозапис без негово съгласие, кражба на самоличност/профили, обиди, разпространение на слухове в социалните мрежи и др. Тези действия са изключително травматизиращи, защото запечатват и популяризират акта на насилие.\r\nОнлайн тормозът нараства значително през последните години, а част от случаите се зараждат именно между съученици в училище. Случаите на тормоз в интернет през 2016 г. са 38% от общия брой на случаите на насилие, което е огромен скок от 25% в сравнение с 2010 г.\r\nУНИЦЕФ вярва, че всяка една форма на насилие над дете може да бъде предотвратена. Затова през следващите 3 години организацията, съвместно с МОН, ще създаде и приложи цялостна програма за превенция на насилието и създаване на сигурна учебна среда. Повече информация можете да намерите на сайта на УНИЦЕФ: .   Ако имате съмнение, че дете е жертва на насилие, носите моралната и гражданската  отговорност да подадете сигнал до отдел „Закрила на детето“, Държавната агенция за закрила на детето или МВР.\r\nСигнали за деца в риск или жертви на насилие може да се подават електронно или на следните телефонни номера в страната:   - Национална телефонна линия за деца: тел. 116 111 и на тел. 112\r\n- Държавна агенция за закрила на детето: тел. + 359 2 9339011; факс + 359 2 9802415; еmail: stopech@sacp.government.bg\r\n- Телефон на горещата телефонна линия за пострадали от насилие + 359 2 9817686 - на цената на градски разговор  или 0800 18676 - безплатен. Линията работи от 9 до 21.00 ч. Първият телефон на линията е достъпен и за хора извън страната.\r\n- Сигнал за кибертормоз може да се подаде .\r\nАко сте съпричастни към мисията на УНИЦЕФ за осигуряване на безопасна и сигурна учебна среда за децата в България, можете да дадете своя принос в събирането на средствата за осъществяване на планираните меркикато изпратите SMS с цифра 5 на номер 1021 или като посетите ", "date": "2019.02.04", "title": "Как да разпознаем различните видове насилие в училище?"}
{"url": "https://www.actualno.com/europe/germanija-e-naj-golemijat-tyrgovski-partnior-na-bylgarija-news_719885.html", "text": "  Германия е най-големият и основен търговски партньор на България, става ясно от анкетното проучване на Българска търговско-промишлена палата (БТПП).     Над 43% от фирмите посочват именно Германия като страна, с която имат интерес за икономическо сътрудничество. В миналогодишното проучване на БТПП страната бе втора след Китай, но поради търговските спорове със САЩ, езиковата бариера и голямата дистанция, Китай остава назад в проучването.   Турция, Швейцария, Русия и ОАЕ са останалите страни в челната петорка. С някои от тях – като Турция и Русия бележим намаление в стокообмена по различни причини. Турция заради поевтиняването на лирата и невъзможността да купуват същите количества суровини, а Русия заради все още съществуващото ембарго в някои сектори. Швейцария от своя страна бележи огромен скок по интерес към бизнес пътувания, след като през изминалата година беше на 20-то място, а в тазгодишното проучване е на трета позиция.\r\nНад 77% от българските компаниите имат интерес към икономическо сътрудничество с чуждестранни партньори, за да повишат износа на продукцията си. 28% от фирмите търсят добър партньор при вноса на стоки. 44% се нуждаят от партньор за съвместна инвестиция в България, а 14% за инвестиции зад граница.  Българският бизнес има интерес основно към партньорство с компании в сферата на машини и оборудване (43%), услуги (26%), храни и напитки (24%), строителство (19%) и други.\r\nБлизо 2/3 от компаниите не познават напълно условията за бизнес и търговия в страните, с които искат да имат бизнес отношения, а БТПП от своя страна има опит в изграждането на устойчиви бизнес взаимоотношения и е готова да откликне на всеки един интерес от страна на бизнеса. На тях могат да се представят добри практики и специфични черти на възприемане на бизнес културата и начините на правене на бизнес.   Търговията с трети страни е една от основните теми, които представляват интерес за бизнеса. Споразуменията за свободна търговия на ЕС, Евразийския икономически съюз, както и Инициативата за сътрудничество ЦИЕ и Китай (16+1) са останалите водещи теми, за които бизнесът иска БТПП да организира събития, показват резултатите от проучването.    По темата за Brexit има доста информация и затова участниците в анкетата не проявяват особен интерес БТПП да организира специални събития.\r\nНад 66% от анкетираните компании, участвали в делегации на БТПП, оценяват представянето им като отлично или много добро. В това число са включени програмата на събитията, осигурените партньори от чужбина, полетите, трансферите и хотелите.", "date": "2019.02.04", "title": "Германия е най-големият търговски партньор на България"}
{"url": "https://www.actualno.com/balkani/anarhisti-napadnaha-italianskoto-posolstvo-v-atina-news_719921.html", "text": "  Около 15 членове на анархистката група \"Рубикон\" атакуваха италианското посолство в Атина. Полицията съобщи за 14 арестувани.     От \"Рубикон\" чрез обширен текст, публикуван на техния сайт, заедно с видеозапис на атаката, казват, че се борят срещу фашизма и издигането на крайно десните в Европа и \"един от характерните случаи е Италия\", но те също изразяват подкрепа и солидарност към италианците. които се сражават против „Ислямска държава“ в Сирия, които са издирвани от италианското правителство.   Според видеото, което самите анархисти публикуваха, атаката е продължила за кратко, двама души са прескочили оградата и са влезли в двора на посолството в центъра на Атина, хвърляйки боя върху сградата, а останалите членове на външната страна правят същото.\r\nГръцката информационна агенция АНА-МПА съобщи, че полицията е задържала 14 души и извършва проверки дали те са участници в незаконната проява.  Министерството на външните работи на Гърция осъди атаката, която причини материални щети на сградата на италианското посолство в Атина, като заяви, че подобни действия \"няма да повлияят нито на отличното сътрудничество, нито на дългогодишните приятелски отношения между Гърция и Италия\".", "date": "2019.02.04", "title": "Анархисти нападнаха италианското посолство в Атина "}
{"url": "https://www.actualno.com/crime/korupcija-v-mvr-v-syda-za-1-mln-leva-i-to-samo-za-malko-nad-mesec-news_719848.html", "text": "  Само в рамките на около 40 дни вече има отворени съдебни дела заради взети от полицаи подкупи на обща стойност от почти 1 млн. лева.     Само катаджиите, които са опитвали да манипулират системата за  видеонаблюдение в патрулките, са около 800 души. Във \"Вътрешна  сигурност\" пък са постъпили сигнали за над 100 корумпирани служители, и  то само в първата половина на годината. Заведените дела обаче са едва  15. Останалите сигнали са били проверени, а голяма част от тях са  счетени за \"частично основателни\". Преписките по тях обаче са предадени на прокуратурата, пише в. \" \".   Разкритието идва на фона на арестите отпреди 10 дни . Един от задържаните тогава беше Красимир Кръстев, ръководител на икономическото звено на районното управление и бивш ръководител на 2-ро РПУ.\r\n\"Това е разследване за организирана престъпна група от служители на 04 РУ на МВР. Според образуваното досъдебно производство с подкупи. Дейността им се изразява в т.нар. осигуряване на такса \"Спокойствие\", като са натискали и изнудвали дребни собственици на заведения на територията на 4-то районно за плащане на месечна такса (между 500 и 2000 лева). В резултат на това, че тези такси явно са непосилни за някои от тях се случи това, което виждате\", обясни ръководителят на Спецпрокуратурата Иван Гешев.  По някои от започналите дела заради подкупни полицаи вече има решения на първа инстанция, а други все още се точат. Едни от най-сериозните процеси се водят срещу цели групи, които са прибирали по 2500 лева на смяна, докато е трябвало да контролират пътната безопасност. Такава например е бандата, кръстена от вътрешното ведомство \"Палките\". Именно в същото време от годината част от сформираното престъпно сдружение, облечено в униформи, получи по 3 и 4 години затвор.\r\nВ редиците на заведените дела попада и в Благоевград Данаил Стоицов, който също е подведен под отговорност за получаване на подкупи.", "date": "2019.02.04", "title": "Корупция в МВР в съда - за 1 млн. лева и то само за малко над месец"}
{"url": "https://www.actualno.com/velikotarnovo/gencho-genchev-napravi-pyrvata-kopka-za-osnoven-remont-na-45-ulici-v-svishtov-news_719882.html", "text": "   на които ще бъде извършена подмяната на водопроводи и полагането на нови асфалтови настилки във времето от началото на месец февруари до средата на месец май 2019 година.      се проведе в ж.к. „Рила“ в град Свищов на една от улиците, които ще бъдат основно ремонтирани. Присъстваха представители на община Свищов, фирмите - изпълнители, граждани и медии.    пожела ползотворна работа на изпълнителите за качествено извършване на планираните дейности. – подчерта кметът Генчев.   Първата копка и предстоящите ремонтни дейности бяха от отец Михаил, както повелява традицията.       Проблемите с на уличната мрежа в Свищов датират от , което е в основата на мотивацията на общинското ръководство за разработването на проекта за основен ремонт на най-компрометираните улици в града. Финансирането е осигурено от няколко : от – инвестиции в размер на близо ; от – инвестиции в размер на ; от – инвестиции в размер на за преасфалтиране на улиците с подменени водопроводи, осигурени от общински заем през 2018 година, изтеглен за основен ремонт на част от уличната мрежа в града.", "date": "2019.02.04", "title": "Генчо Генчев направи първата копка за основен ремонт на 45 улици в Свищов "}
{"url": "https://www.actualno.com/education/v-1464-uchilishta-ne-se-provejdat-uchebni-zanjatija-dnes-news_719912.html", "text": "  Заради грипна епидемия са преустановени учебните занятия в 1464 училища днес, предаде БГНЕС.     Учебни занятия няма да се провеждат в 267 училища в София-град, в 194 училища в област Пловдив, в 111 - в област Благоевград, в 122 - в област Варна, в 105 - в област Плевен, и само в 4 - в област Кюстендил.   Продължава грипната ваканция за учениците от 83 училища в област Велико Търново, както и от 31 учебни заведения в област Габрово и от 52 - в област Търговище.\r\nВ 70 училища в област Русе, в 66 - в област Сливен, в 63- в област Стара Загора, в 59 - в област Разград, в 61 - в област Монтана, и в 54 - в област Хасково, също не се провежда учебен процес.  Учениците от 43 училища в област Враца, от 43 - в област Ловеч, от 23 - в област Видин и 11 училища в София -област, също не ходят на училище. Няма учебни занятия и в две училища в област Силистра.", "date": "2019.02.04", "title": "В 1464 училища не се провеждат учебни занятия днес "}
{"url": "https://www.actualno.com/interest/s-kakvo-e-opasno-chestoto-miene-na-rycete-news_719827.html", "text": "  \"Прекалено честото измиване на ръцете и използването на мокри кърпи нарушава предпазната бариерата на кожата.\" Това каза в интервю за Радио „Фокус“ – Варна дерматологът д-р Лили Дикманова. Според нея една от грешките, които правят някои хора, е да предположат, че периодичното измиване на ръцете е благоприятно. По думите ѝ това може да направи кожата податлива на възпаления и различни видове алергии. Тя обясни, че кожата е податлива на проблеми през зимния сезон поради липсата на достатъчно слънчева светлина и ниските температури.     \"По-интензивното миене със силни сапуни и измивни гелове, които са широко разпространени в магазините, нарушава бариерата на кожата. С много честото измиване се измива този бариерен липиден слой, който е върху нея, и в резултат на това се нарушава нейната пропускливост. Кожата вече няма тази бариерна функция – защита към въздействието на фактори от околната среда, а просто става по-суха\", обясни д-р Лили Дикманова. Тя препоръча използването на по-щадящи сапуни и гелове за измиване, които не са с прекалено силна химична формула. Според специалиста в риск са хората в професионалните направления, като миячи, камериери, сервитьори и други. По думите ѝ не липсва риск и за хората, които работят в офис.   \"Други, които използват много често мокри кърпички да почистват масите, на които работят, или компютрите, както и тези, които страшно много си мият ръцете, за да не се заразят от нещо, също правят дерматити\", поясни д-р Лили Дикманова. Дерматологът посъветва при появата на проблем да се посети лекарски кабинет. По думите ѝ в такива случаи високата чувствителност на кожата, вследствие на премахването на липидния слой, може да се лекува с емулиантни кремове и използването на медицински сапуни след консултация със специалист.\r\nСпоред нея възпаленията вследствие на професионални вредности са най-честата причина за проблеми с кожата. По думите ѝ някои професии изискват честото миене на ръцете и използването на силни химични препарати, които водят до алергични реакции и възпаления. „Хора, които се занимават с почистване на офиси, работят в кухни или работата им е свързана с миене на ръце, са изложени на риск от дерматологични проблеми. Всички професии като готвачи, сервитьори, миячи в перално помещение, както и строителните работници и монтьорите също са в по-голям риск от развиването на даден кожен проблем.  \"Шофьорите, които са в контакт с масла, и строителните работници, които работят с цимент, лепила, гипсокартони или катран и асфалт, по същия начин много често правят дерматити\", каза още д-р Лили Дикманова. Тя добави, че подобен род кожни раздразнения развиват и заварчиците, които не спазват наредбите са безопасност при работа.\r\n\"При заварчиците работата без маска може да доведе до сериозен дерматит по лицето\", каза специалистът.   ", "date": "2019.02.04", "title": "С какво е опасно честото миене на ръцете"}
{"url": "https://www.actualno.com/blagoevgrad/dyjd-ot-medali-za-sportnite-klubove-v-bansko-news_719922.html", "text": "  С високи спортни успехи, медали и отличия зарадваха своите клубове младите спортисти на Банско през изминалия уикенд. Ски бегача от клуб Банско, Тодор Малчов, завоюва две 3-ти места в дисциплината 10 км свободен стил индивидуално.  Това се случи на Балканската купа в Пигадия, Гърция, съобщиха от община Банско.     В надпреварата взеха участие отбори от Босна и Херцеговина, Сърбия, Македония, Лихтенщайн и домакина Гърция.  Следващата седмица за ски бегача от Банско предстои Държавното първенство по ски бягане.\r\nУспехите продължиха с осем медала за таекуондо клуб Хоук – Банско на Държавното първенство по Таекуондо ИТФ в Благоевград. Два златни медала си спечели европейската шампионка Катрин Гемкова - първо място спаринг девойки/старша възраст до 58 кг и първо място специална техника девойки.   Димитър Баряков - второ място спаринг юноши/младша възраст +75 кг.\r\nСтанислав Дарелов - второ място спаринг деца /момчета до 45 кг.\r\nИван Чеканаров - трето място спаринг деца/момчета до 45 кг .    Мартин Димитров - трето място спаринг деца/момчета до 50 кг.\r\nСилви Мехомийска - второ място форма жени 6-5 гуп и трето място спаринг жени до 57 кг.\r\nФиналната калкулация показва, че общо 12 участващи състезатели от спортния клуб, успяват да се окичат с 8 медала.\r\nНад 350 състезатели се включиха в турнира в Благоевград, като той бе квалификация за селекция на националния отбор за предстоящото Европейско първенство в Римини (Италия) и Световното първенство в Пловдив (България).", "date": "2019.02.04", "title": "Дъжд от медали за спортните клубове в Банско"}
{"url": "https://www.actualno.com/america/sasht-razpolaga-oshte-voenni-po-granicata-s-meksiko-news_719846.html", "text": "  САЩ ще разположат още 3 750 войници на югозападната граница с Мексико. Това съобщи Reuters, позовавайки се на американското министерството на отбраната.     Допълнителните военни ще бъдат разположени в период от 90 дни.   В началото на ноември месец американският президент Доналд Тръмп нареди да се увеличи американското военно присъствие на границата с Мексико до 15 хиляди военни, за да бъде спрян \" \", наброяващ няколко хиляди души, които са се насочили към САЩ.\r\nМинистерството на отбраната на САЩ по-рано съобщи, че изпраща 5200 военнослужещи, част от които ще бъдат въоръжени, за да помогнат на граничните служби на границата с Мексико.  ", "date": "2019.02.04", "title": "САЩ разполага още военни по границата с Мексико"}
{"url": "https://www.actualno.com/cite/chovekyt-e-edinstvenoto-razumno-syshtestvo-koeto-izvyrshva-tolkova-nerazumni-dejstvija-news_719863.html", "text": "        Това каза Александър Канчелов, специалист по психиатрия и лечение на зависимости в коментар на проучване от последните дни, което показа, че българинът харчи по    ", "date": "2019.02.04", "title": "Човекът е единственото разумно същество, което извършва толкова неразумни действия"}
{"url": "https://www.actualno.com/crime/pochina-deteto-koeto-padna-v-bolnica-vyv-varna-news_719864.html", "text": "  Тази сутрин малко след 6 ч. е , което падна от парапета на третия етаж във варненската болница „Св. Анна”. Това съобщи за bTV д-р Валентин Власаков, началник на интензивното отделение в лечебното заведение.     \"За съжаление травмата се оказа несъвместима с живота, детето имаше съчетана травма на гърди и глава, като водещо беше тежката черепно-мозъчна травма. Реакцията на колегите е била светкавична, направена е спешна операция, но вечерта то вдига много висока температура, която трудно може да се овладее, и сутринта сърцето спира. Съболезнования на близките\", каза д-р Власаков.   Момченцето е на свиждане в родилното отделение в старата сграда на болница „Света Анна”. То е било с двама придружители, въпреки това се промушило през парапета и паднало.\r\nПричините за инцидента се изясняват от полицията и районната прокуратура.  ", "date": "2019.02.04", "title": "Почина детето, което падна в болница във Варна"}
{"url": "https://www.actualno.com/starazagora/tri-vojni-v-edna-izlojba-v-kazanlyk-news_719866.html", "text": "  Автентични снимки и картички от , които са били съхранявани в основно в лични архиви ще покаже в изложбата \"Войните за България - Балканска, Междусъюзническа и Първа световна\" Музеят на фотографията и съвременните визуални изкуства (МФСВИ) в Казанлък. Експонатите, близо 200, показват малко известни досега факти и данни за участието на български войници и офицери в трите войни.     Те са открити, цифровизирани и обработени от музея, а десетки казанлъчани са предоставили кадри от семейните си архиви. Ще бъдат показани и снимки от фондовете на музея на фотографията и Историческия музей „Искра“. Част от кадрите са на казанлъшкия фотодокументалист Генчо Стайнов, които са били публикувани във френското издание L’ILLUSTRATION от 15 март 1913 г., екземпляр от което притежава фотографският музей.\r\nНа 32 табла изложбата показва фронтовия живот от периода 1912-1918 година. На едно табло могат да бъдат видени командирите на легендарния 23-ти пехотен Шипченски полк, 130-годишнина от създаването на който се чества през 2019 г.\r\nИзложбата ще се открие в , понеделник, в Музея на фотографията и съвременните визуални изкуства в Казанлък.  ", "date": "2019.02.04", "title": "Три войни в една изложба в Казанлък"}
{"url": "https://www.actualno.com/blagoevgrad/neucheben-den-za-petrich-news_719856.html", "text": "  Днес, 04.02, в община Петрич е обявен неучебен ден. Решението е на кмета на града, като по този начин се обединяват между срочните ваканции на учениците. Планира се учениците да се върнат в класната стая в среда - 06.02.     Припомняме, че в цялата област Благоевград бе обявена грипна ваканция. Критичните случаи на заболели в областта удариха своя максимум преди седмица, когато от РЗИ обявиха, че децата излизат в грипна ваканция. Много учителите и педагози от града призоваваха това да стане по-рано, заради многото случаи на заболели, а и заради смъртния случай на малко , вследствие на усложнение от грип.", "date": "2019.02.04", "title": "Неучебен ден за Петрич"}
{"url": "https://www.actualno.com/blagoevgrad/petima-mladi-lekari-ostavat-da-rabotjat-v-goce-delchev-news_719857.html", "text": "  От община Гоце Делчев съобщиха добрата новина, че петима млади лекари са останали да работят в болницата в град МБАЛ \"Иван Скендеров\", след тяхната специализация.     Трима от лекарите са започнали работа в края на миналата година, като един от тях е педиатър, а другите двама са ендокринолог и гинеколог. В началото на тази година, още двама млади лекари се присъединяват към екипа - един гинеколог и кардиолог.   Инициативата е част от взетото преди няколко години решение на общинския съвет в града, чрез които общината осигурява средства за издръжка на младите лекари, ако след тяхната специализация, се задължат да работят минимум 5 години в болницата в Гоце Делчев. Ако лекарите се съгласят да работят в града, общината им оказва помощ за придобиване, или им осигурява терен за построяване на жилище. Тазгодишният бюджет на общината осигурява 123 000 лв. за програмата.", "date": "2019.02.04", "title": "Петима млади лекари остават да работят в Гоце Делчев"}
{"url": "https://www.actualno.com/africa/v-somalija-zastreljaha-rykovoditel-na-stroitelen-proekt-news_719920.html", "text": "  Ръководител на проект в пристанището Босасо, намиращо се в полуавномната област Пунтленд на Сомалия, е бил застрелян. Това съобщиха местни представители на силите за сигурност. Отговорност за атаката пое джихадистката групировка Ас-Шабаб.     \"Въоръжен мъж стреля и уби Пол Антъни Формоза, който беше ръководител на строителния проект за DP World. Той е бил убит в пристанището и силите за сигурност са застреляли убиеца на място\", заяви пред АФП Мохамед Дахир, предаде БГНЕС.   Формоза, малтийски гражданин, беше мениджър в Босасо за P&O Ports, дъщерно дружество на базираната в Дубай DP World. Според неговия профил в LinkedIn, той е заемал поста от август 2017 година.\r\nСвидетелят на инцидента Абдукадир Уехелие каза, че е чул няколко изстрела, идващи от вътрешността на пристанището, и след това видял тялото на бял мъж да бъде вкарвано в линейка.  Ас-Шабаб пое отговорността за убийството в изявление.\r\n\"Атаката е част от по-широки операции, насочени срещу наемни компании, които ограбват сомалийските ресурси\", се казва в позицията на джихадистите.   Дъщерното дружество на DP World през 2017 г. подписа 30-годишен договор за концесия за управление и развитие на пристанището, стратегически разположен в Аденския залив, между Червено море и Индийския океан, на повече от 1300 км северно от Могадишу.    Базираната в Дубай компания влезе в търкания с Могадишу, тъй като участва в развитието на пристанища в Бербера, в отцепилата се от Сомалия Сомалиленд – независимостта ѝ не е призната – и в Пунтленд.\r\nОт 1991 г., когато беше свален режимът на президента Сиад Баре, в Сомалия няма централна власт и страната е в хаос.", "date": "2019.02.04", "title": "В Сомалия застреляха ръководител на строителен проект"}
{"url": "https://www.actualno.com/curious/3-navika-koito-shte-napravjat-denja-vi-po-shtastliv-news_719900.html", "text": "  Въпреки че може да изглежда, че \"всичко е в главата ви\", ако страдате от безпокойство или депресия, може да откриете, че вашето психично здраве засяга различни области от живота ви, когато не бъдете контролирано. За щастие, контролирането на негативните емоции не е толкова сложно, колкото може би си мислите. Трябва просто да промените някои ежедневни навици и ще видите как много скоро ще се почувствате много по-добре.          Умората и безсънието се считат за общи симптоми на депресия, така че получаването на достатъчно количество сън е нещо, което трябва да превърнете в приоритет. Когато спите по 8 часа на вечер и то качествен, дълбок сън, се събуждате по-отпочинали, по-енергични, а вероятността да забавите за лошите мисли и притеснения е много по-голяма. Ето защо, направете си режим на съня. Лягайте и ставайте по едно и също време. Оставете телефона на страна поне час преди да си легнете. Тялото ви ще ви се отблагодари.   Ако често се чувствате мързеливи и непродуктивни, а това допълнително натоварва съзнанието ви с още негативни мисли, време е да промените това като се раздвижите. Бърза тренировка, нов клас по латино танци или просто разходка в парка ще ви помогне да се отървете от чувството на летаргия, което стоенето на едно място причинява. Ето защо, следващият път когато се почувствате зле, просто станете и излезте навън.        Слушането на музика може моментално да подобри настроението ви. Когато се чувствате зле, претоварени или притеснени, любимата ви песен много бързо ще ви отвлече от тези мисли и ще ви накара да се почувствате по-добре. Любимата музика ще ви припомни и щастливи моменти от живота ви, а това подобрява настроението мигновено!", "date": "2019.02.04", "title": "3 навика, които ще направят деня ви по-щастлив"}
{"url": "https://www.actualno.com/chronicles/roden-e-asen-zlatarov-news_719493.html", "text": "  Професор Асен Христов Златаров е български учен и общественик, основоположник на биохимията в България. Изявява се и като белетрист.     Роден е в Хасково на 4 февруари 1885 г. Следва химия в Женевския университет (1904-07). През 1908 г. става доктор по химия и физика в Гренобълския университет. Учителства в Пловдив. Специализира в Мюнхен (1909 – 1910). Редактира списанията „Химия и индустрия“ и „Природа и наука“ и библиотеките „Натурфилософско четиво“ и „Наука и живот“.   От 1924 е извънреден, а от 1935 редовен професор в Софийския университет. Автор е на литературни статии, стихове, лирична проза и един роман. В периода (1925 – 1927) е член на литературния кръг „Стрелец“. Сътрудничи на литературната периодика през 30-те години. Активен участник е в Българския народен морски сговор.\r\nПроф. Асен Златаров участва в създаването на Комитет за защита на евреите, заедно с вдовицата на държавника Петко Каравелов – обществената деятелка Екатерина Каравелова, писателя Антон Страшимиров, проф. Петко Стайнов и др. Тогавашните вестници „Мир“ и „Слово“ публикуват статии срещу изградения комитет, като пишат, че не е работа на България, още повече на отделни граждани, да се бъркат в делата на велика Германия. На 3 юли 1933 г. е осуетено събрание, на което лектори са Екатерина Каравелова и Антон Страшимиров.  Макар и да не е пряко свързан с Комунистическата партия, през 1936 година Асен Златаров посещава Съветския съюз, след което издава пропагандната книга „В страната на Съветите“, в която възхвалява колективизацията.", "date": "2019.02.04", "title": "Роден е Асен Златаров"}
{"url": "https://www.actualno.com/europe/chetirima-zaginaha-pri-pojar-v-centyra-na-moskva-news_719852.html", "text": "  Четирима души загинаха при пожар в центъра на Москва, съобщи РИА Новости. Пострадали са още трима души, а 42 са евакуирани.     Инцидентът е станал в стара сграда, а огънят е обхванал  площ от хиляда квадратни метра. Мащабът на пожара е поради дървените прегради между етажите. Покривът на сградата се е срутил.   Потушаването на пожара е отнело четири часа. \r\nСнимка: архив   ", "date": "2019.02.04", "title": "Четирима загинаха при пожар в центъра на Москва"}
{"url": "https://www.actualno.com/asia/trymp-deklarira-che-shte-iztegli-amerikancite-ot-sirija-i-afganistan-no-ne-i-ot-irak-news_719842.html", "text": "  Американският президент Доналд Тръмп отново потвърди желанието си изтегли американските военни от \"безкрайните войни“ в Сирия и Афганистан в поредно интервю. Но той подчерта, че ще остане в Ирак, за да държи под око Иран, предаде БГНЕС.     Тръмп цитира високата цена в кръв и пари, които страната е трябвало да плати за годините битки в Афганистан. \"Време е\", каза той в интервю за предаването на CBS. \"Ние виждаме какво стана с талибаните. Те искат мир. Те са уморени. Всички са уморени\".\r\nКоментарите на Тръмп идват в момент, когато ръководителят на американското разузнаване предупреди, че подобно изтегляне от Афганистан и Сирия може да позволи на \"Ал Кайда\" и \"Ислямска държава\" да се активизират. Но американският президент изглежда е безразличен към редкия републикански отпор, като твърди, че връщането на войниците у дома \"е до голяма степен\" причината той да бъде избран. Той заяви, че скоро ще обяви изтегляне \"на 100% от халифата\" веднъж, след като се приключи с групите на \"Ислямска държава\" в Ирак и Сирия.   \"Ние сме на 99% сега. Ще бъдем и на 100%\", каза Тръмп, който се очаква да обяви това по време на годишното си обръщение към страната във вторник (5 февруари).  В интервюто си той заяви, че ако екстремистите се активизират „ние ще се върнем, ако се налага\".  \"Но няма да поддържаме войска там, защото те имат малко хора. Или дори ако имат малко повече хора\", каза Тръмп.\r\nТой обаче сподели, че САЩ няма да оставят базите си в Ирак. \"Ние изхарчихме цяло състояние, за да построим тази невероятна база. Може и да я запазим. И една от причините да искаме да я запазим е, за да наблюдаваме Иран, защото истинският проблем е Иран\", обясни Тръмп.\r\nСпоред него американското военно присъствие в Ирак е \"перфектно разположено, така че да наблюдава за проблеми във всички части на Близкия Изток\".       \"Ние ще наблюдаваме и ще гледаме ако има проблеми, ако някой прави ядрени оръжия или други неща ние ще знаем преди тях\", заяви американският президент.\r\nСпоред Тръмп в Афганистан, че ще останат разузнавателни елементи \"и ще видим дали се заформя гнездо и ако да ще направим нещо за това\".\r\n\"Ние трябва да излезем от тези безкрайни войни и да върнем нашите хора у дома. Но това не означава, че няма да наблюдаваме. Ние ще наблюдаваме и ще наблюдаваме внимателно\", повтори той.\r\nСъщевременно Али Ал Ганами, член на комисията по отбрана в иракския парламент, се закани, че страната му няма да позволи на САЩ да я използва като плацдарм за собствени цели. Ганами заяви, че Ирак е суверенна страна и Доналд Тръмп не може да прави едностранно планове за американско военно присъствие там.", "date": "2019.02.04", "title": "Тръмп декларира, че ще изтегли американците от Сирия и Афганистан, но не и от Ирак"}
{"url": "https://www.actualno.com/politics/poslanikyt-na-sasht-ne-e-imalo-natisk-ili-lobizym-pri-izbora-na-f-16-news_719859.html", "text": "  \"Това е продажба между двете правителства, добра идея е правителствата да преговарят за тези продажби заедно с фирмите. Защото правителствата имат отношения, които гарантират, че интересите на всички ще бъдат опазени. Това не е поначало търговска сделка.\" Това каза посланикът на САЩ у нас Ерик Рубин във връзка със закупуването на .     Посланикът допълни, че за избора на самолети: \"Това е суверено българско решение, България е суверена държава, България сама взима решения. Не сме свенили да заявяваме, че , но никога не сме оказвали натиск. Всяка една точка е съгласно законите... но не крием факта, че България заслужава най-добрия самолет и вярваме че това е F-16. Категорично заявявам, че не имало лобизъм\", каза още посланикът в интервю за bTV.   Той припомни, че решението е било гласувано в \"демократичния парламент\" и че България е парламента република - \"няма как да бъде по-прозрачно и демократично.\"\r\nПомолен да коментира изказването на представител на SAAB, че този вид самолети (F-16 Block 70) не съществуват наистина и че този модел не се използва, посланикът отговори: \"Първата ми реакция е да се почувствам неудобно за SAAB, защото това показва защо вярваме, че това е правилният избор. Причината е, че това е последната обновена версия на , те са много по-добри от F-16 в щатските ВВС. Защо да не получи България най-доброто?\"  Относно цената посланик Ерик Рубин заяви, че \" и тя ще бъде изготвена спрямо нуждите на България и съгласно ограниченията, които има страната ни.\" \"Истината е, че първоначалната цена ще бъде по-висока, но тя включва всичко - обучение и  поддръжка. Включва и отношения със САЩ, които ще продължат със десетилетия\", добави Рубин\r\nСпоред посланик Рубин е погрешно да се съди по първоначалната цена. \"Говорим за никой не говори за мащабна флотилия\", припомни още той.   По думите му министерство на отбраната ще участва задълбочено в преговорите.    Помолен да коментира наближаващите избори Рубин отговори, че като посланик се старае да стои настрана от българската политика, но вярва, че това е добра \"възможност за България да постигне модернизация за своите ВВС сили, които нейните талантливи и патриотични хора заслужават.\"", "date": "2019.02.04", "title": "Посланикът на САЩ: Не е имало натиск или лобизъм при избора на F-16"}
{"url": "https://www.actualno.com/society/kolko-tochno-struva-remontyt-na-largoto-news_719858.html", "text": "  Колко всъщност са парите, отишли за ремонта на Ларгото? Предвид целия скандал \" \", отговор на този въпрос всъщност няма. И причината е поведението на държавата в лицето на Министерството на културата (МК) що се отнася до цялостното управление на проекта.      – защото първоначално е заложен срок, който е бил твърде къс. Причината – ако не е било направено така, България е щяла да загуби пари по ОП \"Регионално развитие\". Първоначалният срок на изпълнение е 200 дни - до  21 ноември, 2015 година. Но срокът бива удължен до 20 януари, 2016 година – защото е било ясно, че няма как работата да бъде свършена за 200 дни, показва статия на в. \" \".   За голямото бързане тогава говори археологът Николай Овчаров, който е съветник на министъра на културата Боил Банов, а преди това е консултирал предшествениците му Рашко Младенов и Вежди Рашидов. \"Проектът трябваше да бъде завършен буквално в рамките на месец-два, защото, ако това не се случеше до края на декември 2015 г. и не бяха получени необходимите документи, България щеше да загуби от неустойки няколко десетки милиона лева. Те трябваше да бъдат платени от държавата, защото това са европейски средства, които вече бяха разходвани\", каза той пред Агенция \"Фокус\". Освен това, в първоначалния вариант на договора МК има право да задържи последното плащане от 30% от сумата, докато изтекат 30 дни от приемането на обекта без възражения. Според промяната в полза на министерството е била учредена , която ще се освободи 30 дни след приемането на обекта без забележки от възложителя и издаването на Акт 16.  На 8 декември 2015 г. - 10 дни преди крайния срок за плащане, МК подписва още един договор с консорциума \"Антична Сердика\" - за извършване на \"нововъзникнали поради непредвидени обстоятелства допълнителни строителни дейности\", които не могли да се предвидят с първия договор. Така , за да отстрани дефектите за 41 дни. Става дума за дейности, които няма как да не са предвидени в първия договор за цялостно изпълнение - крепежни дейности, конструкция, дори ВиК.\r\nНа 25 януари. 2016 година приемателна комисия на МК приема обекта, без да констатира пропуски. По-късно държавната приемателна комисия на Министерството на регионалното развитие и благоустройството (МРРБ) установява, че куп предвидени в договора дейности не са извършени - около 50% от куполното покритие не е със стъкла, а с плексигласови плоскости, няма шпакловка и боядисване на аквапанелите, не са довършени окачените тавани, остъкляването, хидроизолациите, електрическите инсталации, включително осветлението, пожароизвестяването и видеонаблюдението, не е монтирана евакуационната врата и др. Всичко това е подробно описано в съдебното решение по делото за неустойката, заведено и загубено на първа инстанция от МК. Досега не е ясно защо при такива съществени пропуски обектът е приет от МК без забележки. МРРБ връща обекта за доработка и в крайна сметка го приема на 26 февруари 2016 година, а банковата гаранция е освободена.   Припомняме, че ремонтът на Ларгото беше извършен от ДЗЗД \"Сердика\", в което влизат \"Пътища и мостове\" ЕООД с 50% дял, държавната фирма \"Реставрация\" ЕАД (собственост на Министерството на културата) е с 30%, \"Пътстрой Варна\" и \"Финанс груп 2013\" са с по 10%. \"Финанс груп 2013\" е собственост на Ирена Георгиева, майката на певицата .    ", "date": "2019.02.04", "title": "Колко точно струва ремонтът на Ларгото?"}
{"url": "https://www.actualno.com/celebrate/sv-isidor-pelusiotski-news_719499.html", "text": "  В числото на великите подвижници, които избрали пустинния живот от любов към Христа, Църквата почитa преп. Исидор Пилусиот.     Св. Исидор е живял в V век († 435 г.). Той се родил в Египет от богати родители, получил добро образование и на млади години оставил света, като желаел усамотение. Той бил постриган в монашество, после се заселил в пустинно място близо до град Пилусия в Долни Египет. Тук той живеел в строго въздържание, носел груба дреха и се хранел само с корени. Непрестанно се молел и се издигал с мисъл до Бога.\r\nСлухът за неговия строг и благочестив живот привлякъл към него други подвижници и той бил избран за игумен на манастира. Грижейки се постоянно за душевната полза на братята, той ги ръководел чрез мъдрите си наставления, учел ги чрез слово и пример на смирение, кротост, безкористие, борба против страстите и светските помисли.\r\n\"Каква полза - казвал той - да отидеш в пустинята, щом се предаваш на влечението на собствените помисли, щом живееш в пустинята като сред народна тълпа? Когато душата при външна тишина се смущава от лоши помисли и въжделения, то такова състояние и в чувствата произвежда омрачение; то покрива с безславие извършените вече подвизи, помага на страстите да победят духа и прави готовия за битка ратник страхлив беглец\"  \"Животът на инока - пише още св. Исидор - трябва да бъде чужд на гняв, гордост, сребролюбие, самолюбие. Инокът трябва да бъде свободен от грижи за тялото. Устата на инока трябва да бъдат винаги готови да благодарят на Господа и да се молят за полезното, а за злословие те трябва да бъдат неподвижни.\"\r\nНе само към иноците и пустинножителите преподобни Исидор обръщал своите поучения. Неговите съчинения съдържат много назидателни неща за човеците от всяко звание. В писмата, от които до нас са стигнали повече от две хиляди, той се обръщал и към управителите, и към епископите с мъдри съвети; той опровергава лъжеученията, излага догмите на вярата, обяснява свещеното писание, тъй че всеки може да почерпи от тях полезна поука.\r\nКато изучавал дълбоко науките и словесността, Исидор разбирал, колко несравнено по-високо от всичко стои християнската мъдрост. Той съветва да се изучава с внимание словото Божие и скърби, че тъй много люде се обръщат \"не към оная словесност, която прави човека душевно чист и мъдър, а само към тая, която развлича слушателите; не към оная, която пробужда душата от успиване, а към тая, която ласкае слуха.\"    Преподобни Исидор търпял гонения заради своите строги изобличения, но той не преставал твърдо и неизменно да стои за истината и да защищава пред управителите невинно гонените. Така той се явява твърд защитник на св. Йоан Златоуст и строго укорява неговия враг - своя родственик Теофил, архиепископ Александрийски, за беззаконните му действия против светителя.\r\n\"Аз винаги ще обичам добродетелта - пише св. Исидор, - макар тя да е обременена с присмивки; ще се гнуся от порока, макар той да е увенчан със слава\".\r\nТой убедил също свети Кирил Александрийски, наследник на Теофила, да впише името на св. Йоан Златоуст в поменика на Александрийската патриаршия. © Жития на светиите, Синодално издателство, 1991 година. ", "date": "2019.02.04", "title": "Св. Исидор Пелусиотски "}
{"url": "https://www.actualno.com/moresport/systezanie-predizvikva-begachi-da-tichat-po-ryba-na-bylgaro-gryckata-granica-news_719833.html", "text": "  Ново състезание подготвят създателите на превърналото се в традиция грандиозно за Асеновград събитие - ултрамаратонът . Предстоящото за първи път състезание \"K3 Ultra - Gold Border Race\" ще бъде истинско изпитание за участниците, обещават организаторите. Те обясняват, че за участниците то ще предостави \"най-ценната награда – победата над себе си\".     Надпреварата ще започва и завършва в Златоград - един най-южните градове в България. Състезанието ще преоткрие пред участниците тайните на непознатата красота на вечните Родопи.     Смелчаците, които ще потеглят по по-дългото трасе, ще поемат в югоизточна посока по пътеката, която води до параклис „Свети Атанас“. След това, ще трябва да преминават в трасето на екопътека „Хасидере“, откъдето започва вълнуващо преживяване с невероятни гледки, в продължение на 20 километра до село Кушла. Именно на това място ще бъде разположен подкрепителен пункт с храна и напитки за състезателите. Потегляйки отново към предизвикателството сред природата бегачите ще имат възможността да се насладят на природния феномен \"Божият мост\" и скалното светилище \"Голям Тулпан\". Тук маршрутът продължава със спускане до село Добромирци и пресичане на река Върбица. Малко след това, пред участниците ще се изправи голямото изкачване през махалите „Загорски“ и „Шипок“ и село Устра. Колоритността на най-дългото трасе в този район се допълва от Старинната крепост „Устра“, феномена „Калето“ и “Лебедови езера“. После от село Лебед състезателите ще трябва да поемат в посока село Крайна. Там бегачите ще пресекат река Неделинска и ще започнат ново изкачване - този път към билото над село Долен и град Неделино, достигайки до махала \"Габер\". Така, неусетно състезателите ще се прекосят целия маршрут, за да достигнат последните 10 километра от надпреварата, 5 от които ще бъдат обединени с трасетата на другите две по-кратки дистанции от състезанието. По време на приключението си участниците ще имат възможността да заредят силите си от изгледа на великолепните панорами от България и Гърция.\r\nПри по-малката дистанция от 53 километра, след като тичат заедно първоначално с бегачите от 84-километровототрасе, участниците в двете дистанции на състезанието ще се разделят и движението за по-късия маршрут ще продължи към светилището \"Белото камене\", село Старцево. Следва 13-километров умерено лек участък до проход Печинско. После, в продължение на 9 километра движението ще бъде изцяло по билото, преди да започне спускането към село Мързян. От тук престои участък с концентрация на адреналин, в който се редуват резки спускания и стръмни изкачвания до местността \"Картала\". По трасето бегачите могат да се насладят на гледката от старинни къщи и природни забележителности в местностите \"Олойково\", \"Кочера\", \"Студената вода\", \"Стената\", \"Воденичката\", \"Язмака\", \"Карайс колиби\", \"Падината\", \"Йовкова чука\" и \"Портала\". Зареждащо с енергия и позитивизъм ще бъде предстоящото спускане до село Аламовци, след което състезателите ще се изправят пред предизвикателството да изкачат Рупчево и \"Кельови колиби\". Финалът на маршрута е в китния град Златоград.  Още един по-кратък маршрут - от 23 километра - ще събере любителите на късите дистанции. Стартът на състезанието ще бъде поставен от центъра на Златоград, а движението ще се извършва по посока параклис „Свети Атанас“. Бегачите ще трябва да преминат през река Балийска и след това, ще се включват в маршрута на екопътека „Света Неделя“. С достигането до махала \"Габер\" половината от трасето ще се озове зад гърбовете на участниците. На това място бегачите ще имат възможност да се насладят на невероятни изгледи. Предстоящите спускания и изкачвания до параклис „Света Екатерина“ също ще бъдат запомнящо се изживяване за участниците. От там до края на маршрута при финала ще останат още едва 5 километра.", "date": "2019.02.04", "title": "Състезание предизвиква бегачи да тичат по ръба на българо-гръцката граница"}
{"url": "https://www.actualno.com/analysis/irak-iska-prekratjavane-na-voenno-sporazumenie-sys-sasht-trymp-ne-planira-iztegljane-news_719873.html", "text": "  Депутати в Ирак работят по законодателство, което ще прекрати споразумението със САЩ в областта на сигурността, съобщават световните осведомителни агенции.     \"По време на следващата сесия парламентът ще работи по законопроекта, който ще включва прекратяване на споразумението със САЩ в областта на сигурността, както и прекратяването на присъствието на САЩ и други чуждестранни военни инструктори и съветници в Ирак\", изтъкна първият заместник-председател на иракския парламент Хасан Кааби в изявление.   Президентът на САЩ обяви по-рано, че САЩ ще запазят военните си бази в Ирак, за да следят изкъсо действията на Иран в региона.\r\nТой визираше военновъздушна база „Ал Асад“ в Западен Ирак, за която, по думите му, САЩ са похарчили „цяло състояние“ и която самият Тръмп посети през декември:  „Искаме да имаме тази възможност за наблюдение. Имаме невероятна и скъпа база в Ирак. Нейното разположение е перфектно за наблюдение на различни части от размирния Близък изток, вместо да се оттегляме“, уточни американският президент.\r\nСпоред него именно от базите си в Ирак Съединените щати могат да отговарят и на събитията в Сирия.   В тази връзка Кааби подчерта, че \"провокативното\" изявление на Тръмп нарушава суверенитета на Ирак.    \"Всички страни трябва възможно най-скоро да прекратят американското присъствие и да не позволяват Ирак да бъде използван като трамплин за агресия или наблюдение на която и да е страна\", настоя висшият иракски представител.", "date": "2019.02.04", "title": "Ирак иска прекратяване на военно споразумение със САЩ, Тръмп не планира изтегляне"}
{"url": "https://www.actualno.com/business/revizoro-obvini-bylgarskite-jylti-jiletki-che-ne-iskat-da-gi-lovi-zakon-news_719853.html", "text": "  Безплатна е регистрацията и на малките бензиностанции, и на големите. Но всеки иска да е търговец на дребно, за да няма задължения по отношение на данъчните складове. Това заяви пред bTV депутатът от „Обединени патриоти” Емил Димитров-Ревизоро, основен двигател на т.нар. закон за горивата, който беше де факто незнайно докога.     Ревизоро нападна и , като обяви, че неговият говорител Симо Симов даже не трябвало да бъде на за наблюдение на приходните агенции, защото заповядвал на депутатите и искал невъзможни законови разпоредби. Това беше заседание между първо и второ четене, беше аргументът на Ревизоро защо изобщо представител на сдружението не е трябвало даже да е на заседание. Депутатът обаче не засегна въпросът за участието на Валентин Златев като представител на Българската петролна и газова асоциация на същото заседание, което беше описано от Симов така: \"Не разбрах дали г-н Димитров е председател на тази комисия или г-н Златев\".\r\nНикога няма да седна с тях в едно студио, защото съм говорил с легалния бизнес. Те не желаят да се впишат – като се впишат, да заповядат. Те искат специални условия, които не съществуват никъде – били цистерни-превозвачи, ама уредите им не са наред, разпали се Ревизоро, който видя натиск да се рекетира Бойко Борисов. Тези хора искат да се водят превозвачи, но не са такива, а са търговци, сигурен е Ревизоро. И попита като се случи големият скок на цените на горивата, държавата с кого преговаря - с тези хора или \"с едрия, легален бизнес\".", "date": "2019.02.04", "title": "Ревизоро обвини българските \"жълти жилетки\", че не искат да ги лови закон"}
{"url": "https://www.actualno.com/sliven/4-fevruari-e-neucheben-den-v-obshtina-sliven-news_719840.html", "text": "  Със заповед на кмета Стефан Радев 4 февруари е обявен за неучебен ден за община Сливен.     Целта е снижаване на заболеваемостта от грип сред учениците и ограничаване на усложненията.\r\nВ област Сливен все още не е отменена, но грипната ваканция приключи.\r\nВ община Сливен учебните занятия ще бъдат възстановени на 6 февруари (сряда), тъй като на 5 февруари е междусрочната ваканция.  Проверка на установи, че немалка част от учениците прекарват грипната карантина в развлекателните заведения на град Сливен.", "date": "2019.02.04", "title": "4 февруари е неучебен ден в община Сливен"}
{"url": "https://www.actualno.com/society/prognoza-za-vremeto-4-fevruari-ponedelnik-news_719828.html", "text": "  Днес времето ще се задържи с разкъсана облачност, значителна над Западна България. През нощта вятърът ще отслабне, в много райони и стихне. Минимални температури, в повечето райони, ще са между 3° и 8°, максимални между 12 и 17°, в северозападните райони отново по-ниски, в София около 10°. Атмосферното налягане ще продължи да се повишава - ще бъде по-високо от средната за месеца. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ). Над Черноморието ще преобладава слънчево време с разкъсана средна и висока облачност. В следобедните часове ще духа слаб югоизточен вятър. Максимални температури между 11° и 16°. Температурата на морската вода е 6-7°. Вълнението на морето ще бъде 2-3 бала. Над планините ще има разкъсана облачност, значителна над Рило-Родопската област. Ще духа слаб, по високите части умерен югоизточен вятър. Максимална температура на 1200 метра около 9°, на 2000 метра – около 4°.     Във вторник над Дунавската равнина ще преобладава облачно и мъгливо време, на отделни места е възможно и да преръми. Над останалата част от страната ще има разкъсана облачност, предимно висока. Вятърът ще бъде от изток, по-късно през деня в източните райони - от изток-североизток и ще се усили. С него ще нахлува сравнително студен въздух и температурите ще започнат бързо да се понижават. През нощта срещу сряда от югозапад ще завали дъжд, в планините над 1000 м - сняг. В сряда превалявания от дъжд ще има в по-голямата част от страната, на повече места и повече като количество - в Южна България. В четвъртък от североизток понижението на температурите ще продължи. Все още на места в Централна и Източна България ще има и превалявания. Още през нощта срещу четвъртък дъждът в Северна България ще започне да преминава в сняг, а през деня ще има и дъжд, и сняг, без да се образува трайна снежна покривка.   ", "date": "2019.02.04", "title": "Прогноза за времето - 4 февруари (понеделник)"}
{"url": "https://www.actualno.com/books/dokato-ne-te-celunah-news_719110.html", "text": "  Регън Ловел е израснала в богатата част на Котънблум и сега, като негов кмет, е решена да спаси градчето от упадък. Тя планира да помогне на местния бизнес, като организира фестивал за Деня на труда чрез включване в състезание, обявено от национално списание. Само да не я саботираше Сойер Форнет, който – като енорийски настоятел на Котънблум – също е дал заявка за участие в състезанието, но от другата страна на реката.     Преди десет години Регън и Сойер са изживели красотата на първата любов, но неизговорени истини са ги разделили и нанесли дълбоки рани в душите им. Сега спънките и ударите под кръста между двамата излизат от контрол и на Регън й става все по-трудно да определи чувствата си към него.   Сойер знае, че тя няма да му прости за разбитото си сърце. Но въпреки репутацията си на суров мъж, той никога не би наранил жената, която все още желае... и обича. Някой в Котънблум обаче е настроен против Регън и Сойер възнамерява да я пази и закриля. И силно се надява, че тя ще му се довери отново. \r\nЛора Трентъм живее в Южна Каролина. Въпреки голямата си любов към литературата, тя избира по-прагматична професия – инженер-химик. Страстта й към книгите обаче все пак надделява и днес тя разпределя времето си между отглеждането на децата си и писането на романтични романи.  ", "date": "2019.02.04", "title": "Докато не те целунах"}
{"url": "https://www.actualno.com/society/novini-ili-novini-kartinata-na-pechata-za-4-fevruari-news_719837.html", "text": "   Януари се изтърколи без дори да го усетим и ето че вече е първият понеделник на февруари. Ние по традиция започваме деня с преглед на печата. Ето какво ни носи той в днешния ден.       Фалстартът на електронните винетки се оказа само видимата част на безобразията около въвеждането на новата система за събиране на пътните такси. В последните дни се трупат скандални разкрития за начина, по който Агенция \"Пътна инфраструктура\" (АПИ) избира посредниците си и харчи парите на българските данъкоплатци.\r\nАгенцията вече цял месец упорито отказва да отговори на няколко прости въпроса на в. \"Сега\". Един от въпросите, зададени пет пъти от 1 януари насам, е каква комисиона дава АПИ на фирмите, които ѝ посредничат за продажбата на е-винетките. Мълчанието не е случайно. Оказа се, че държавната структура плаща на партньори си скандално високите 7%. Това означава, че 7% от събраните такси ще отиват в касите на посредниците вместо за ремонт и строителство на пътища. Става дума за милиони левове.  Отделно вече по традиция няма яснота и какво става с срещу финансовия министър Владислав Горанов за конфликт на интереси. Скандалът от изминалата седмица, който запали Елена Йончева, изглежда ще държи още дълго влага в публичното пространство у нас. Коментари - било то отрицателни или не, валят ту към Йончева, ту към министъра на културата Боил Банов. Доказателство за това е поредната \"новина около новината\", поднесена на страниците на в. \"24 часа\". От нея става ясно, че бившият депутат от ГЕРБ Антон Тодоров е представил документи за три апартамента, вила, гараж, магазин и декари гори в София - все имоти на Йончева. Те били декларирани в Сметната палата, но това, което пита Тодоров е дали е декларирала парите за тях. Аааааа, за офшорките ли питате?! Не знаем, не знаем...     Тук четем, че сайтът airsofia.info дава сбъркани данни за въздуха. Вестник \"Труд\" твърди, че той отразява любителски уреди, които дават грешна оценка на чистотата на въздуха в София и само стряскат столичани. Не знаем дали е така, но се надяваме г-жа Йорданка Фандъкова също да се постресне от тези данни, били те точни или не, защото въздухът в София със сигурност е далеч от планинския... Рушвети за близо един милион лева, взети от полицаи на различни нива в системата на МВР, са влезли в съда след разследване на прокуратурата и \"Вътрешна сигурност\" само за месец. Това показва справка на \"Монитор\" в редица дела, заведени по чл. 238 от Наказателния кодекс през изминалата година. Чудим се дали това си струва да бъде новина, тъй като ние у нас си живеем с рушвети от край време. Така сме си свикнали с тях, че по-скоро следващият път би си струвало да напълним страниците на вестниците, ако се случи така, че полицай не поиска рушвет! На това вече му се вика НОВИНА!    ", "date": "2019.02.04", "title": "Новини или Novini - картината на печата за 4 февруари"}
{"url": "https://www.actualno.com/society/roden-e-goce-delchev-news_719844.html", "text": "  Георги (Гоце) Делчев е един от най-значимите български революционери, водач и идеолог на Българските македоно-одрински революционни комитети, по-късно известни като Вътрешна македоно-одринска революционна организация. Той е роден в град Кукуш, Егейска Македония на 4 февруари, 1872 година. Гоце Делчев завършва Солунската българска мъжка гимназия „Св. св. Кирил и Методий“, където създава таен революционен кръжок заедно с Даме Груев, Гьорче Петров и Борис Сарафов.     През 1891 година постъпва във Военното училище в София, но заради участието му в социалистически кръжок е изключен и от 1894 година е учител в Щип, където учителства Дамян Груев, един от основателите на организацията Български македоно-одрински революционни комитети, прекръстена впоследствие на Вътрешна Македоно-одринска революционна организация. Гоце Делчев е привлечен в организацията от Даме Груев и по-късно се превръща в неин фактически ръководител. Основната идея на ВМОРО е, че освобождението на Македония и Одринско е възможно чрез общо въоръжено въстание.   През 1896 година участва в работата на Солунския конгрес на ВМОРО и заедно с Гьорче Петров изработва програмата и устава на организацията, който предвижда изграждането и на демократични основи. След конгреса Гоце Делчев е избран за задграничен представител, подвижен член на ЦК на ВМОРО. Той полага големи усилия за изграждане на революционната мрежа, както и за снабдяването на организацията с оръжие.\r\nПрез 1899 година по инициатива на Гоце Делчев се пристъпва към изграждането на четническия институт на ВМОРО, който изиграва изключително важна роля за по-нататъшното й масовизиране и революционизиране. През 1902 година заедно с Гьорче Петров участва в изработването новата програма и устава на организацията. Тя вече си поставя за цел привличането и сплотяването \"на всички недоволни елементи в Македония и Одринско, без разлика на народност\" и за извоюване на пълна политическа автономия. По това време името на организацията е Тайна македоно-одринска революционна организация.  Въпреки постигнатите успехи в организационното ѝ изграждане, Делчев все още не е убеден, че тя е готова да пристъпи към въоръжено въстание, поради което се противопоставя на взетото в негово отсъствие решение от Солунския конгрес от 1903, за вдигане на въстание в Македония и Одринско през пролетта на същата година. Заедно с Даме Груев и други революционни дейци успяват да отложат обявяването на въстанието за през лятото на 1903 година, както и за превръщането му от повсеместно в стратегично, т. е. да се обяви главно в планинските и полупланинските райони и в него да вземат повече участие сформираните за тази цел въоръжени чети.\r\nВ началото на май същата година, на път за среща с водителите на Серски революционен окръг четата му попадна на засада в село Баница, Серско, и след еднодневно сражение с превъзхождащата я потеря Гоце Делчев пада убит. Гибелта му се възприема от съвременниците и от историците като една от най-тежките загуби за ВМОРО. Поетът Пейо Яворов, който е бил в четата на Гоце Делчев, посвещава книга на големия революционер. Във финалната ѝ глава със силата на поетичното си слово той пише: \"Почти едновременно с Гоце биват убити още шестима, в това число и Гущанов. Останалите живи влазят в една плевня, отдето след цял ден сражение се измъкват незабелязано между пламъците на Баница, цяла изгорена. Петнадесет часа – спомня си Г. Хаджидимов – турците не посмяха от куршумите ни да приближат нашите убити. Петнадесет часа ний гледахме мъртвия Гоце, приведен сякаш върху гробът на Македония. И петнадесет часа ни се късаха сърцата... Защото осиротяваше цял народ.\"", "date": "2019.02.04", "title": "Роден е Гоце Делчев"}
{"url": "https://www.actualno.com/showbusiness/izvesten-rapyr-e-arestuvan-zaradi-iztekla-viza-v-sasht-news_719851.html", "text": "  Куриозен случай с изтекла виза засегна известен изпълнител в САЩ. Рапърът 21 Savage бе арестуван от миграционните власти в САЩ в Джорджия. Миграционните твърдят, че той е британски гражданин и е останал, след като визата му е изтекла преди повече от десетилетие, предаде БГНЕС.     Говорителят Браян Кокс заяви, „американските имиграционни и митническите власти арестуваха незаконно пребиваващия гражданин Ша Я Бин Ейбрахам Джоузеф или по-известен като 21 Savage по време на планирана операция с федералните и местните сили за сигурност. Ейбрахам Джоузеф в момента е в ареста на миграционните в Джорджия и е започнато дело за екстрадиция. Имиграционните власти ще изчакат решението на съдията, преди да предприемат други действия.“   Смята се, че 21 Savage е влязъл в страна легално през 2005 г. и е останал въпреки, че визата му е изтекла година по-късно.\r\nАдвокати, които в момента се занимават със случая му твърдят, че всичко това е „недоразумение“.  ", "date": "2019.02.04", "title": "Известен рапър е арестуван заради изтекла виза в САЩ"}
{"url": "https://www.actualno.com/health/svetoven-den-za-borba-s-onkologichnite-zaboljavanija-news_719817.html", "text": "  4 февруари е Световният ден за борба с онкологичните заболявания, на който тази година UICC (Международен съюз за контрол на рака) и СЗО започват нова три-годишна кампания под мотото: \"I Am and I Will\" - \"Аз съм и аз ще бъда\".     Тя призовава всички – лекари, пациенти, политици, цялото общество, да поеме своя личен ангажимент за намаляване на глобалните последици от рака и да действа.   Университетската специализирана болница за активно лечение на онкологични заболявания (УСБАЛО) се включва в каузата чрез серия от събития, които ще се проведат на територията на лечебното заведение.\r\nВсяка година около 12 млн. души в цял свят биват диагностицирани с онкологично заболяване, а 7 млн. умират от онкологично заболяване.  Иначе стана ясно, че в България навлиза нова технология за присаждане на коса. Това каза д-р Методи Янков от болница \"Сердика\". Днес предстои демонстрация на апарат за присаждане на коса, който се използва в 30 и повече държави по света и 75% от ползвалите го жени с онкозаболявания успяват да опазят косата си.", "date": "2019.02.04", "title": "Световен ден за борба с онкологичните заболявания"}
{"url": "https://www.actualno.com/america/brazilskijat-prezident-pretyrpja-operacija-news_719845.html", "text": "  Бразилският президент Жаир Болсанаро е в болница заради операция за премахване на пълна колотомична торбичка, която беше поставена след атака срещу него миналата година.     Болсаноро от привърженик на левицата в началото на  септември миналата година, докато провеждаше предизборната си кампания в  град Хуиз де Флора в югоизточния щат Минас Гераис. След атаката той  претърпя колостомия, припомня БГНЕС.   От болницата в Сао Пауло, където е настанен държавният глава от 28 януари съобщават, че той е повръщал известно време, но изследванията му са били в нормата и той нямал температура. Следващите тестове също показали, че няма усложнения след операцията.\r\nОчаква се той да бъде изписан в сряда или четвъртък, по график.  ", "date": "2019.02.04", "title": "Бразилският президент претърпя операция"}
{"url": "https://www.actualno.com/balkani/zaev-v-sofija-vremeto-na-dobrite-pojelanija-otmina-news_719812.html", "text": "  Добре е на среща като тази между премиерите на България и Р Македония – Бойко Борисов и Зоран Заев да се правят отчети, за реално постигнат напредък в областта на икономиката, политиката, културата.     И без илюзии за лесни победи.\r\nВоденичният камък, който тежи на шиите на поколения държавници от двете страни на границата, е жп линията София-Скопие, както и цялата инфраструктура по посока Изток-Запад. Ако хвърлим един поглед назад, ще видим, че този проблем е поставен в Ню Йорк на 22 октомври 1995 година по време на юбилейна сесия на ООН. Тогава благодарение на активността на българския президент Жельо Желев е подписана официална декларация между държавните представители на България, Р Македония, Албания, Турция и Италия за изграждане на коридор № 8. 24 години след това обещаващо начало, жп връзка София-Скопие-Тирана все още няма.\r\nТова е картина от XIX в.  Ето това не трябва да дава мира и на Бойко Борисов, и на Зоран Заев! И когато утре, 4 февруари 2019 г., те се срещнат, точно в деня на 147 годишнината на легендарния Гоце Делчев, нека видят реалността такава, каквато е. Гоце Делчев изпълни блестящо задачите, които неговото време му постави. Ако днешните премиери на двете братски държави искат да бъдат на висотата на нашия велик предшественик, те трябва да изпълнят със същата непоколебимост и решимост, задачите, които ни поставя днес, нашето време.\r\nМясто за патетични слова и клетви няма.       Добро начало, даде Българо-македонският бизнес-форум, състоял се на 17 януари т.г. в Скопие. Участието на двамата вицепремиери Кочо Ангушев и Томислав Дончев вдъхнаха увереност, че отчетите за изграждане на участъците от жп линията показват реален напредък. Това съвсем не е достатъчно! Институциите, които финансират различните фази на този проект са пословично капризни и скъперници, което е предупреждение и зов за по-голям професионализъм.\r\nНека премиерите Борисов и Заев, си стиснат ръцете в знак, че няма да отстъпят. И да не забравят: в отлагането, забавянето и забравянето на този жизненоважен за нас проект е вложена и висока доза геополитическа мая. Оттук и необходимостта от още по-голям хъс и решимост.\r\nПрограмата за сътрудничество в областта на културната , подписана от министрите Боил Банов и Асаф Адеми е подчинена на същата логика.\r\nИ един казус, предназначен за хора без пропагандно-идеологически и идентитетски предразсъдъци в съседната държава, предназначен за цялото македонско общество: „Възможна ли е дискусия за истината около съдбата на Методи Андонов-Ченто и Панко Брашнаров, за „Кървавиот Божик 1945”, за правната вакханалия, за садистичната саморазправа с всички, които не бяха съгласни да бъде подменено народностното самосъзнание на възрожденците и революционерите, както и на самите тях?” Защото далеч преди да има Българска Екзархия и българска държава, Григор Пърличев заявява на председателя на Комисията , която му връчва лавровия венец за поезия в Атина /1860/, Рангавис, че е българин.   Йордан Хаджиконстантинов–Джинот в брой 7, 1850 г. на Цариградски вестник ще напише: „Нека въздигнем раце да се возблагодариме, защото сме се удостоили да видиме училища, учреждени по наший народний болгарски език...” А Райко Жинзифов в поемата си „Гусляр во собор” ще възкликне:   „ Я болгарка сум, болгарин\r\nсум я,\r\nболгаре живеят во тая\r\nстрана...”   Подобни твърдения откриваме в писмовното и документално наследство и на Гоце Делчев, Даме Груев, Тодор Александров, Иван Михайлов, както и на всички техни съмишленици и последователи. Нека днешните граждани на младата държава наричат себе си македонци, това е тяхно право, но дискусията, за миналото на предците ни е задължителна. Тази дискусия чака тях. Не заради България или заради ЕС или НАТО, а заради истината и здравословния обществен климат в младата им държава.\r\nЕто и такива идеи поражда срещата между премиерите Заев и Борисов.\r\nИдеи, които са в съзвучие с новия климат днес. Новият климат, който въпреки всичко, мъчително и трудно се ражда на Балканите, и в частност между България и Р Македония. \r\n-------------------------------------------------------------- Иван Николов е журналист, публицист и издател. Той е главен редактор на списание “България-Македония” и директор на издателство „Свети Климент Охридски“. Иван Николов е един от най-големите познавачи на балканските въпроси, автор на многобройни статии и книги по темата. Текстът е написан специално за БГНЕС. ", "date": "2019.02.04", "title": "Заев в София: Времето на добрите пожелания отмина"}
{"url": "https://www.actualno.com/america/maduro-otkaza-da-svika-nov-vot-vyv-venecuela-news_719843.html", "text": "  Венецуелският президент Николас Мадуро отхвърли призива на европейските страни да организира нови избори, след като опозиционерът му Хуан Гуайдо се обяви за временен лидер, предаде БГНЕС.     Мадуро заяви в интервю за испанската телевизия \"Сехта\", че няма да се \"поддаде на натиска на тези,\" които искан неговото напускане.   Испания, Франция, Германия, Великобритания, Холандия, Португалия и Австрия вече обявиха, че ако Мадуро не свика нови избори, те ще признаят Гуайдо за легитимен лидер на . Засега обаче пред единна позиция на ЕС пречка е Италия - Рим още не е декларирал какво смята за ситуацията във Венецуела.\r\nМеждувременно канадският премиер Джъстин Трюдо е провел разговор по телефона с Гуайдо и го е похвалил за смелостта му да поеме лидерството във Венецуела. Телефонното обаждане идва ден преди срещата на 14-те държави от Групата Лима, в която са Канада и държавите от Латинска Америка, която ще се състои в Отава.  \"Двамата лидери обсъдиха важността международната общност да изпрати ясно съобщение за нелегитимността на режима на Мадуро и нуждата от уважение към венецуелската конституция. Двамата подчертаха важност на това честни и свободни президентски избори  да бъдат организирани. Премиерът поздрави Хуан Гуайдо за смелостта и  лидерството му да възвърне демокрацията на Венецуела и предложи  подкрепата на Канада\", пише в изявлението за разговора, разпространено от Отава.\r\nТрюдо добави, че срещата на Групата Лима ще \"обсъди как международната общност да подкрепи повече гражданите на Венецуела, включително и чрез хуманитарна помощ\".   Същевременно вътрешният министър на Куба Бруно Родригес написа в профила си в Twitter, че центровете за хуманитарна помощи, които бяха създадени по границата на Венецуела могат да бъдат използвани за оправдаване на военната намеса.    \"Гуайдо обяви откриването на центрове за \"хуманитарна помощ\" в колумбийския Кукута, на бразилската граница, както и на един от карибските острови. В ход е сериозно предизвикателство за Венецуела, което да провокира военна намеса. Трябва да защитим нашата Америка от империалистическа намеса\", отбеляза дипломатът, визирайки САЩ.", "date": "2019.02.04", "title": "Мадуро отказа да свика нов вот във Венецуела"}
{"url": "https://www.actualno.com/actualno/teorii-na-konspiracijatabg-news_719849.html", "text": "  Ако преди години основната причина за политическите неволи беше банална - корупцията, всичко това омръзна и вече има по-цветни идеи - конспиративните. Кемтрейлсове, чужди облъчвания, рептили на всеки километър, вечен план Ран-Ът, който действа в непрекъснат режим. И тъй като очевидно конспиративната ниша е в медиен разцвет, ние ще предложим собствени хипотези, които, разбира се, нямат нищо общо с истината, но за какво ни е тази истина, както е казал онзи герой от онзи единствен разказ, който сте прочели в училище. Така че всичко е наред, нека пробваме.      България просто все още е под турско робство. Това е причината да искат да махнат Левски и Ботев от учебниците. И Паисий, както и Балканджи Йово.\r\nЕрдоган тихо и тайно дърпа конците, а се мимикрира уж свободна политика на честни избори. Нищо подобно. И тук има нещо много хитро - това може да се спре, както е по традиция, само с мощна патриотична вълна. Но Волен Сидеров и Валери Симеонов са нарочно сложени на върха на патриотичната вълна, за да може неприветливите им образи да обезвреждат всяко родолюбие.   Перуката - коса, слабата жестомимична и почти мумийна лицева пластичност, вече започват да будят съмнения. Мелания също - има нещо рисувано, нещо нагласено, нещо анимирано в двата образа. Възможно е да е групова халюцинация, форсирана с психотронни излъчвания, за да изпробва нивата на обществена търпимост.     В медийното пространство непрекъснато се иронизират обръщенията му към \"началника\", за да може чрез сарказма да се прикрие самата истина - че Той Е Началникът. Спуснат е действително от небесата и е гастрол на сакралното в профанната българска територия. Той общува с Началника на принципа на раздвояването между началник-баща и началник-син. Но се крие, за да може да дискредитира Европейския съюз отвътре. Тоест, той е там, за да внуши на българското население, че ЕС е пълен ташак и постепенно да го откаже от него. Няма да казваме кои, ще се сетите сами. Когато непрекъснато повтаряш една и съща фразеология в продължение на 10 години, започваш да изглеждаш подозрителен откъм евентуално лошо програмиране. Досега се придържахме към обикновеното обяснение, че просто са тъпи. Но е време да го надскочим и да приемем, че това може и да са ботове, които работят с ранни бета версии на алгоритми, писани в далечната 2007 и вече даващи сериозни бъгове.   Масовите подигравки към онези, които в коментарите под новината на бТВ, за да спечелят къща в Канада, всъщност са опит на хитри хора да откажат онези, които наистина могат да спечелят къща, все пак да я спечелят. Установено е например, че има хора, които в публичния си профил във Фейса са написали гневни и подигравателни статуси срещу \"глупавите маси\", които искат да забогатеят на игра, но в същото време са написали \"есе\" под новината, за всеки случай, и за да поразкарат малко конкуренцията.  Райко Байчев ", "date": "2019.02.04", "title": "Теории на конспирацията.БГ"}
{"url": "https://www.actualno.com/politics/evgenija-baneva-shte-se-opita-da-stane-evrodeputat-news_719850.html", "text": "   в пране на пари и участие в организирана престъпна група Евгения Банева се кандидатира за евродепутат. Това беше съобщено във Facebook профила на съпруга ѝ Николай Банев.     В съобщението се казва, че кандидатурата на Банева се издига от инициативен комитет. Банева е представена като \"владееща перфектно английски и френски език, майка на три деца, бизнес дама, притежаваща всички качества на европейски ангажирана личност\".   Иначе Банев се оплаква и от условията в ареста в Хасково. \" Ако Ви опиша условията тук в подробности ще Ви \"светне синята лампичка\" и ще започнете да \"слушкате“ повече. А аз непослушният ще страдам от Вашето послушание и от страха Ви да не Ви тикнат в нещо подобно \", пише той.\r\nБанев стига в излиянията си до следното ниво, като използва и починалия си баща:  \" За баща ми времето изтече вчера… Сбогом, мохикане! Спи спокойно. Синът ти е в ареста, заради твоите идеали … Но както с кръв е написано над вратата на арестантската му килия: \"Няма да е все така \".  ", "date": "2019.02.04", "title": "Евгения Банева ще се опита да стане евродепутат"}
{"url": "https://www.actualno.com/asenovgrad/pochti-950-000-lv-sa-prihodite-na-obshtina-asenovgrad-ot-naem-na-imushtestvo-news_719832.html", "text": "   Близо 380 000 лева от тях са постъпили от ползвателите на общинския пазар, търговския център и плувния басейн.          Поради всички тези причини е планиран основен ремонт на Търговския център. Заради това, ще се наложи той да остане затворен за няколко месеца.\r\nПрез 2018 г. изтече 10-годишният срок на голяма част от обектите, намиращи се на и в Търговския център и на общинския пазар. Проведени бяха 63 търга, в резултат на които се подписаха 53 нови договора, сключени с наематели на първоначална наемна цена. Това, от своя страна е довело до намаляване приходите от наеми, като намалението за година е в размер на близо 5 000 лева. Тази сума включва наем, такса за търговия на открито, продажба на месечни абонаментни карти и единични посещения.   Като причина за намалелите приходи се посочва продажбата на пет общински жилища. Те бяха закупени от наемателите си на обща финансова стойност 130 100 лева. , което е с близо 30 000 лева повече от постъпленията за 2017 г. За отчетния период са събрани над 10 000 лева обезщетения по прекратени договори за нежилищни имоти и малко над 600 лева лихви за просрочие по договори за отдадени под наем общински жилища.   През последните години се наблюдава завишен интерес, от страна на населението, към земеделските земи, отчитат от община Асеновград. Освен на помещения, обекти и терени, общината е собственик и на 29 язовира, разположени на територията на различни землища. От тях през миналата година в бюджета са постъпили около 44 000 лева.    Друг способ за стопанисване на общинско имущество е концесията. През изминалата година общинска администрация проведе 34 търга за продажба на общинско имущество, в резултат  на което се подписаха 19 договора, а общият брой на разпоредителните сделки е 48. Причината за това е продажбата на два големи имота в ПЗ Изток, чиято обща стойност надвишава 1 500 000 лева, обясняват от местното управление. ", "date": "2019.02.04", "title": "Почти 950 000 лв. са приходите на община Асеновград от наем на имущество"}
{"url": "https://www.actualno.com/society/ombudsmanyt-maja-manolova-otnovo-na-syd-s-toplofikacija-sofija-news_719831.html", "text": "  Омбудсманът Мая Манолова ще участва в понеделник, 4 февруари 2019 г., от 9.30 ч. в заседанието на Административен съд София-град, Второ отделение, 25 състав, по жалба срещу решение на изпълнителния директор на „Топлофикация София“ ЕАД, с което бе отказан достъп до обществена информация.     Припомняме, че на 7 октомври 2016 г. общественият защитник поиска отговор на десет въпроса по Закона за достъп до обществена информация (ЗДОИ).   В рамките на 14-дневния срок омбудсманът не получи изрично решение съгласно законовите изисквания. Вместо това, от „Топлофикация София“ ЕАД изразиха писмено становище, в което се твърди, че поисканата информация и субекти не попадат в приложното поле на ЗДОИ.\r\nВ жалбата си до Административния съд Манолова подчерта, че „топлофикационното дружество е в кръга на задължените субекти съгласно ЗДОИ, тъй като представлява публичноправна организация по смисъла на закона“. Освен това тя е категорична, че „исканата информация е „обществена“ по смисъла на ЗДОИ; не са спазени изискванията за форма на отказа; исканата информация не съдържа търговска тайна; налице е надделяващ обществен интерес“.  Омбудсманът поиска от монополното дружество информация по ЗДОИ след като Конституционният съд отхвърли искането за противоконституционност на разпоредби в Гражданския процесуален кодекс и Данъчно-осигурителния процесуален кодекс. Става дума за т.нар. „юрисконсултски възнаграждения“, които „Топлофикация“ прибира от своите длъжници, въпреки че заплатите на юристите й са включени в цената на топлинната енергия, одобрена от КЕВР.\r\nПо информация на обществения защитник над 15 млн. лева е събрало дружеството от потребителите в столицата само през 2015 година чрез започнатите дела срещу 21 хиляди столичани. В тези производства дружеството е поискало минимум 300 лева пред съда, 350 лева пред частен съдебен изпълнител, дължими са и 300 лева по исковото производство.   През 2018 г. съдът отмени „мълчаливия отказ“ на изпълнителния директор на „Топлофикация София“ ЕАД, като преписката бе върната за произнасяне. Последва решение на столичното топлофикационно дружество, в което отново изпълнителния директор отказа да предостави исканата обществена информация, предмет на настоящото съдебно производство.    ", "date": "2019.02.04", "title": "Омбудсманът Мая Манолова отново на съд с „Топлофикация София“"}
{"url": "https://www.actualno.com/interview/doc-ulijan-stanchev-problemi-pritiskat-bylgarskoto-pchelarstvo-otvsjakyde-news_719805.html", "text": "   Доц. Юлиян Станчев е председател на Областния пчеларски съюз в Плевен. Завършил е \"Математика и информатика\" и \"Механика\" в Софийския университет. От 30 години преподава \"Информационни науки\" във Факултет „Авиационен” в Долна Митрополия. Преди това е работил 6 години като програмист. Защитил е доцерантура по \"Информационни систрем\" през 1999 г. Доц. Станчев е потомствен пчелар, занимава се с това от близо 50 г. Отглежда 52 пчелни семейства. Ето какво каза той пред :       Тези предложения са свързани със сериозни проблеми пред развитието на пчеларството и все още се обсъждат. Един от тях е пренаселването с пчелни семейства в доста селища. Кметовете трябва да вземат решенията за настаняването на пчелини, но често допускат пчелните семейства да са повече, отколкото е необходимо. Това не е в интерес нито на заварените пчелини, нито на новонастанените, защото пашата в съответното селище стига само за определен брой пчелни семейства. Затова се обсъждат мерки как да бъде регулиран този процес. В Израел, например, той е уреден много добре. Там държавен орган, заедно с общинските администрации, определят къде да се настани даден пчелин – според необходимостта от опрашване на земеделските култури. Така пчелните семейства се разпределят равномерно на съответната територия.\r\nВ предложението за промяна на Закона се иска още да бъдат криминализирани кражбите на кошери. Точно заради многото кражби на кошери и друго оборудване през 90-те години на миналия век повечето пчелини, разположени извън населените места, бяха прибрани от собствениците им в селските дворове. Кражбите продължават и сега.  Има и много случаи на кражби на пчели с рамките или само на пчели – те се разкриват трудно.   Голям проблем е пръскането на културите. В Закона е казано, че по време на цъфтеж, растенията не трябва да се пръскат с препарати за растителна защита. Това ограничение се нарушава доста често, което е причина за отравяния при пчелите и за попадане на активни вещества от тези препарати в пчелните продукти, най-вече в меда.        Имахме доста сериозни предложения при промяната на нормативната уредба, но в крайна сметка се стигна до споразумение със земеделските производители, което не е в интерес на пчеларите. Пръскането на културите е разрешено сутрин до 10,00 ч., а през активния сезон по това време пчелите вече са излезли на паша. Миналата година в нашия регион имаше поне в десетина села случаи на нарушения на наредбата за предпазване на пчелите от отравяне. Има обаче и земеделци, които предпочитат да пръскат нощем, това е добре и за тях, и за нас. По официални данни, в сравнение с предходната година те са намалели с 15 000 пчелни семейства в Плевенска област – повече от една трета от общия брой. Причините са различни. Най-голямото намаление дойде от хора, които са решили да се откажат от пчеларството, защото не са успели да се справят и са били на загуба. В момента работи една международна група, която трябва да създаде мярка за заплащане на екосистемната услуга „опрашване”. Имаме надежда, че това ще бъде постигнато, тъй като в Европейската комисия е взето решение да се отделят необходимите средства. Може би след изборите за Европарламент тази мярка ще бъде внесена за одобрение. Пчелите осигуряват три четвърти от храната на Европа, а срещу тази дейност в повечето страни не се получава никакво заплащане. Предвижда се плащането за тази екосистемна услуга да бъде от бюджета на ЕС – говори се, че ще бъдат заделени 1 млрд. евро.      В плевенското село Върбица, например, кооперацията вече шеста година ни плаща за опрашване по 15 лв. на пчелно семейство. Така е организирано и в САЩ, където има традиции в тази насока. Там всички производители на медоносни растения търсят опрашване и плащат доста големи суми. Миналата година за бадемите са плащали по 175 долара на пчелно семейство. Затова 90 процента от пчелните семейства в Щатите се използват предимно за опрашване. Това предложение трудно ще се приеме, защото изкупните цени зависят от международните. Те и в момента са много ниски в повечето страни. Големите производителки като Китай, Аржентина, Мексико, Бразилия, Украйна налагат ниски цени, защото имат големи количества мед.\r\nНяма опасност преработвателите да се откажат от изкупуването на български мед. Те и сега внасят от Украйна. Смесват го с български, за да подобрят качествата му, и го изнасят за ЕС.\r\nМиналата есен държавата ни внесе мед от Китай, за да осигури помощите на БЧК за социално слаби хора. Вместо китайски мед, тя можеше да купи български и така да подпомогне нашето производство, но не го направи.    Още е рано да се правят прогнози каква ще бъде годината. Проблемите обаче си остават и те основно идват от земеделието. Огромни площи у нас са заети с култури, които не са медоносни или няма никакви растения. Само в Плевенска област, например, над 60 на сто от обработваемата земя е заета от пшеница, царевица и ечемик. Горският фонд в страната намалява, акациевите и липовите гори са много малко. През 2007 г. годишно са залесявани по 50 000 дка, а през 2017 г. – около 6 000 дка. Дърводобивните фирми не правят отчисления за залесяване, а горските стопанства нямат средства да залесяват. Ливадите също са намалели. Не е в интерес на пчеларството и това, че внасяме 90 процента от плодовете и зеленчуците на нашия пазар, вместо да ги произвеждаме. Сериозен проблем у нас е и слабото потребление на мед. Съседите ни в Гърция консумират средно 1,7 кг мед годишно, а българите – под половин килограм. Ако ние имаме същото потребление като гърците, медът, който се произвежда у нас, няма да стига за населението. Това е и в интерес на здравето на хората. То ще продължи до неделя, 10 февруари. Ще участват 150 фирми от 22 държави. Изложението в Плевен се смята за най-голямото в Източна Европа. Ще бъде посетено от много пчелари от България и от целия Балкански полуостров. Както винаги, ще бъдат представени технологични новости, различни видове оборудване за пчеларството и др. Проблемът на изложението е, че в града няма подходяща сграда за него. Ако имаше по-голяма сграда, можехме да поканим много повече участници. ", "date": "2019.02.04", "title": "Доц. Юлиян Станчев: Проблеми притискат българското пчеларство отвсякъде"}
{"url": "https://www.actualno.com/business/mvf-bylgarija-ima-stabilni-ikonomicheski-rezultati-prez-2018-godina-news_719818.html", "text": "  България постигна стабилни икономически резултати през 2018 г., подкрепени от солидната макроикономическа политика. Превръщането на този положителен тласък в по-бързо сближаване на доходите на глава от населението с тези на напредналите партньори от ЕС продължава да бъде основното политическо предизвикателство. По-задълбочена интеграция в ЕС чрез договорения неотдавна процес на подготовка за Валутния механизъм II (ERM II) ще бъде от полза в това отношение.     Това са част от заключенията в доклада Международния валутен фонд (МВФ) след редовната му мисия, проведена в периода 25 януари – 1 февруари, в рамките на която експертите на Фонда проведоха срещи с представители на Министерство на финансите, БНБ и други институции.   В него се посочва още, че целта на страната ни трябва да бъде постигане на напредък с реформите за укрепване на институциите и предоставяне на публични блага, за подобряване на секторите на образованието и здравеопазването и за преодоляване на затрудненията на пазара на труда. Устойчивите реформи в тези области ще спомогнат за забавяне на емиграцията и ще стимулират растежа на производителността, смятат експертите от МВФ.\r\nТе отчитат още, че икономическите резултати у нас продължават да бъдат стабилни, което прави текущия момент подходящ да се постигне напредък с реформите. Очаква се икономическият растеж да достигне 3.2% през 2018 г., безработицата да спадне до близо 5%, а текущата сметка да регистрира пореден значителен излишък. Перспективите за 2019 г. са сходни, а докладът прогнозира растеж на реалния БВП от 3.3%.  „Интеграцията на България с ЕС продължава да се задълбочава през изминалата година чрез подготовката за влизане във Валутния механизъм II. Българските власти и страните по Валутния механизъм II се споразумяха за едновременното присъединяване на България към Валутния механизъм II и банковия съюз. Подготовката за присъединяване към ERM II включва някои допълнителни ангажименти, които ще помогнат за укрепването на надзора на финансовия сектор, подобряването на управлението на държавните предприятия и усъвършенстването на рамката за борба с прането на пари (БПП). Изпълнението на тези ангажименти и присъединяването на България към Валутния механизъм II и банковия съюз ще повиши доверието в политиките, в допълнение на многобройните предимства от членството в ЕС”, пише в доклада.\r\nЕкспертите отчитат още, че трайната емиграция и застаряващото население в страната ни ще окажат влияние върху публичните финанси. Според тях политиката на правителството уместно поставя акцент върху фискалната предпазливост, но все пак в съветите се включват и по-нататъшни усилия за укрепване на събираемостта на доходите. Една от областите би могла да бъде намаляването на значителните разлики между дължимия и събран ДДС, смятат от МВФ.   „Има потенциал за повишаване на ефикасността на разходването на публични средства, особено по отношение на управлението на публичните инвестиции, предвид възприятието за изоставане по отношение на качеството на публичната инфраструктура в няколко области”, се казва още в доклада.    ", "date": "2019.02.04", "title": "МВФ: България има стабилни икономически резултати през 2018 година"}
{"url": "https://www.actualno.com/blagoevgrad/muzikanti-ot-arjentina-i-meksiko-pjaha-na-stari-hora-ot-blagoevgrad-news_719860.html", "text": "  Млади музиканти от Аржентина, Чили, Мексико и Германия пристигнаха в Благоевград. Целта на посещението им беше благотворителна инициатива, съвместно с фондация \"Светлини за България\". Изпълнителите изнесоха импровизиран концерт в дома за стари хора в град - \"Св. Петка\".     Обитателите на дома останаха очаровани от импровизирания концерт. Изпълнителите на латиноамерикански песни зарадваха възрастните хора, като някои от песните дори ги просълзиха. Целият екип на институцията ръкопляска на крака на младите таланти, които разказаха за държавите си и своите култури и обичаи. Концертът беше завършен от младата благоевградска изпълнителка Христина Маркова, която също беше шумно аплодирана. \r\nТова е поредната благотворителна инициатива в града. Преди дни, друга фондация, дари легла и оборудване за две големи болници в Благоевград.", "date": "2019.02.04", "title": "Музиканти от Аржентина и Мексико пяха на стари хора от Благоевград"}
{"url": "https://www.actualno.com/healthy/mejdu-35-5-ot-myjete-v-bylgarija-stradat-ot-naprednala-forma-na-alkoholna-bolest-news_719854.html", "text": "  \"Между 3,5-5% от мъжете в България страдат от напреднала форма на алкохолна болест и поне една трета от мъжкото население със сигурност имат прекомерно пиене, което ще доведе до сериозни житейски и здравословни проблеми.\" Това обяви Александър Канчелов, специалист по психиатрия и лечение на зависимости в коментар на проучване от последните дни, което показа, че българинът      Канчелов допълни, че в Европа отдавна има план за проблемите, свързани с употребата с алкохола, докато у нас все още няма: \"Явно не е усетила необходимост.\"   Експертът припомни, че човекът е единственото разумно същество, което извършва толкова неразумни действия  - да се упоява с алкохол.\r\n\"Нашият мозък е устроен така че да търси удоволствие. Приятното и неприятното все още движат поведението,  алкохолът блокира разума.\", каза още д-р Канчелов в интервю за БНТ.  Той припомни, че пиенето на алкохол е част социалните ритуали и в малки количества има малък еуфоричен ефект.\r\nПо думите му \"големият проблем е \"колко\" и колко \"често\" - като \"често\" е по-важно от самото количество, защото в националната ни традиция много хора пият всеки ден по малко и смятат, че това не е проблем. Оказва се, че е Д-р Канчелов даде пример с французите, които консумират най-хубавите вина в ограничени количества и с качествено мезе, но страната им е с най-високи показатели за цироза на черния дроб.       Специалистът уточни, че алкохолно болните са 10 пъти повече от наркозависимите. \r\nПо думите на психолога Младен Димитров коментираното проучване измерва колко пари харчим, но не и колко .\r\n\"Много хора използват алкохола като антидепресант, което е напълно погрешно. Погрешно е да се смята, че пиенето помага да се свали стреса, да свалим защитите, които ни пречат да говорим\", обясни още Димитров.\r\nТой посочи, като сериозен проблем вярването, че пиенето очовечава.\r\n\"Ние се раждаме с алкохола. Казваме: \"Хайде да го полеем.\" Не да го осветим, а да го полеем. Алкохолът присъства много в нас, ние сме много толерантни към него. Имаме го, като разбиране, че каквото и да се случи алкохолът ще помогне.\"      Експертите обърнаха внимание и на тревожния факт, че рязко пада възрастта за първа употреба на алкохол. Днес деца на 11-12 години вече опитват спиртни напитки. \r\n\"Трябва да започнем много по-рано да говорим с тях, а не в началото на пубертета.... Да дадем алтернативи за емоционално справяне. Детето вижда, че родителят, когато му е тежко пие и така се научава...\", обясни Младен Димитров.", "date": "2019.02.04", "title": "Между 3,5-5% от мъжете в България страдат от напреднала форма на алкохолна болест "}
{"url": "https://www.actualno.com/viewpoint/razkaz-za-kalin-t-news_719806.html", "text": "  Всички знаем кой е Калин Т. и това не е някакъв опит за ужким прикриване, просто фамилията му е дълга и ми заема много място на листа, а на мен времето и пространството ми свидят по принцип. Но от друга страна Калин Т. е фиктивен литературен герой в случая, леко прозаичен и три четвърти противоречив, полугениален и ей толкова не му достига да е феноменален. Така че моля фикция и действителност да не бъдат разбърквани, смесвани и контрапунктирани по никакъв начин, защото това няма да е от полза за спасението на нашите души.     И ето, виждаме го нашия герой Калин Т. веднъж да прекрачва прага на една книжарница. Това често му се случва, защото той обича книгите. Обича да ги гледа, да ги докосва. А понякога и да ги пише. Доста често, всъщност. Някои биха казали прекалено, но аз не съм от тях, ще ме извинявате. Обаче не разполагаме с информация дали този литературен герой обича сам да чете литература и ако го прави, в какви количества. Защото има разлика дали четеш по една книга на пет години или на месец. Добър ден, поздравява любезно той, защото е любезен и човеколюбив по подразбиране и безвъзвратно. Не може да си позволи да се държи грубо и презрително, не отговаря на вътрешните му нагласи подобно некрасиво поведение. А у човека всичко трябва да бъде красиво, както е казал неговият любим писател Антон П. Ч. Оглежда се Калин Т. леко втренчено, защото тайно в себе си се надява всички да са го познали и да отвърнат на поздрава му с подобаващ респект. Писателите, тези върхове на хранителната пирамида, трябва да бъдат уважавани в една нормална страна и в един нормален свят. А ние се борим с всички сили за нормалност.   - Добър ден – повтаря нашият герой.\r\n- Добър да бъде – отговаря му усмихната книжарка, но Калин Т. не може да прецени дали усмивката ѝ е сърдечна или съвсем служебна. Започва да разсъждава по този въпрос отначало съвсем ненатрапливо, но постепенно съмненията му се усилват, недоумението му расте и той застива в ступор пред щанда с нови любовни романи. Не, не достигат до ума му жестоките заглавия пред него: „Когато съм с теб“, „В градините на любовта“ и т. н. Той мисли. Тежко, сериозно.  - Да ви предложа нещо? - Пита го със същата усмивка книжарката. Преди Деня на влюбените мнозина клиенти се спират точно пред този раздел и дълго се двоумят и триумят.\r\nНе и Калин Т. Той не понася медийните трикове и комерсиалните кампании. Той е влюбен всеки ден и няма нужда от подобен фарс. Влюбен е в човечеството и го ненавижда същевременно. И за да бъдем честни докрай, неговите разкази и романи могат да бъдат определени с една обща дума – любовни. Раздава този човек своята любов безвъзмездно, не търси нищо в отплата. Само ако може да не го класифицират в разни пропаднали жанрове.\r\n- Пф – реагира, когато най-накрая забелязва заглавията пред себе си. - Аз всъщност търся нещо по-задълбочено.       И тук ще ви замолим да не се подвеждате по никакъв начин по това, което ви прилича на инсинуация. Ние само ви разказваме какво се случва с нашия съчинен литературен персонаж в една напълно хипотетична ситуация. Калин Т. може и да е тщеславен, може и понякога да обикаля щандовете на книжарниците в търсене на някое свое заглавие, но днес той търсеше нещо съвсем конкретно, от друг автор, не от себе си, нещо, което да му даде сили да продължи борбата с демоните на всеобщата поквара.\r\n- Имате ли „Записки от подземието“? Чел съм я на младини, мисля, че ми повлия тази книга. - Спира дотук, не иска да бъде многословен. Не иска да се разнежва и да обяснява как изпод шинела на Гогол е излязъл дори и той самият. Косвено, един вид, има приемственост в писателството. Фьодор М. Д. излиза изпод Гоголевия, а Калин Т. излиза изпод Фьодоровия. Сигурно и Федя е носил такава дреха? Ще взема и аз да си ушия един шинел – решава Калин Т., докато разлиства подадената му книга. Търси точно определен пасаж. Намира го и пръстите му потреперват сладостно:\r\n„Аз например съм ужасно самолюбив. Мнителен съм и обидчив като някой гърбушко или джудже, но, честна дума, изживявал съм такива минути, че ако се случеше да ми ударят плесница, щях може би даже и на това да се зарадвам.\r\n...\r\nИ най-важното е, че както и да го въртиш, все излиза, че винаги аз съм най-виновен за всичко и което е най-обидно, че без вина съм си виновен и, тъй да се каже, по законите на природата. Първо, за това съм виновен, че съм по-умен от всички, които ме заобикалят. (Аз винаги съм се смятал за по-умен от всички, които ме заобикалят, и, ще ми повярвате ли, понякога дори съм се притеснявал от това. Поне цял живот съм гледал някак настрана и никога не съм могъл да гледам хората право в очите.)      ...\r\nТогава бих превърнал всичко на света в прекрасно и възвишено; в най-гадния, безспорен боклук бих открил прекрасното и възвишеното. Бих станал сълзлив като мокър сюнгер.“  Николай Фенерски ", "date": "2019.02.04", "title": "Разказ за Калин Т."}
{"url": "https://www.actualno.com/varna/naj-golemite-problemi-vyv-varna-i-chast-news_719985.html", "text": "   Морската ни столица е един много красив град, привличащ туристи от цял свят. Морето, богатата култура и история са част от нещата, с които варненци могат да се гордеят. Варна, обаче, има и няколко сериозни проблема, които все още не са решени напълно и са „предизвикателсто“ за живущите в морската столица.       Един доста притеснителен факт за Варна са . Това е сериозен проблем, който се отразява пряко на хората и на тяхното здраве. Основни причини за замърсяването, особено през зимните месеци, са . Това показват всяка година докладите на Регионалната екоинспекция. Много варненци споделят, че това е проблемът, който , тъй като сами усещат негативното отражение върху себе си и децата си.\r\n„ , чувстваме се замаяни, като прекараме повече време навън. Притесняваме се най-вече за децата си, защото те дишат този замърсен въздух постоянно и това може да доведе до много болести.“, притесняват се жителите на града.  За да се справим с този проблем, който се наблюдава в доста части на България, е важно да се предприемат мерки, както от общините, така и от самите граждани. На хората трябва да бъдат предложени алтернативи, както за отопление, така и за постоянно ползване на автомобили. Общините трябва да помислят върху мерките, които да се предприемат, като предоставят възможности на хората за отопление, но на достъпни цени. Да се предложат по-добри условия за използване на градския транспорт или на велосипеди. Естествено инфраструктурата трябва да се подобри, за да е комфортно на пътуващите в автобуси, а не . Още нещо много важно, върху което трябва да помисли всяка община е да се превърне в градска гора. Ако всяка неизползваема площ от пространството се покрие с растителност, ефектът ще е максимален, а качественият и количествен състав на атмосферата значително подобрен. Варна е един от най-скъпите градове за живеене. Това е всеобщо мнение. Резултатите от запитване към варненци сочат, че голям проблем за тях са ниските заплати, за сметка на високите цени. Това е предизвикателство не само за хората, чийто роден град е Варна, но е за тези, които са дошли да учат и работят тук. Студенти споделят, че им е изключително трудно да си платят образованието, квартирите, сметките и да им остане нещо, за да преживяват.    „За сравнение, може да ви кажем, че наши приятели, които учат в София, плащат двойно, дори тройно по-малко за квартири. Тук са едни от най-високите наеми. Дори и заведенията за хранене и кафета са по-скъпи тук. Принудени сме да работим “, жалват се студенти.\r\nХората, които работят тук споделят също мнението, че . За сметка на заплатите, които не са много по-високи от останалите градове в България, тук заведенията и магазините са много по-скъпи. Варненци споделят, че за високите цени на вода, ток и телефон, както и данъците, отива една .\r\nСпоред много от хората, ако се намалят цените на някои услуги, на заведенията и магазините, животът им ще бъде много по-спокоен и хубав. Дългогодишен проблем в морската ни столица си остават местата за паркиране. Гостите на града автомобила си, дори за кратък престой. Проблемът е най-голям през лятото, когато във Варна пристигат туристи от цялата страна и от чужбина. Въпреки въвеждането на т.нар „синя зона“ във Варна, мнението на жителите на града е, че проблемът с паркоместата няма как да бъде решен напълно.   „Промяната вече е видима, броят на неправилно паркираните автомобили е в пъти по-малък и продължава да намалява. С въвеждането на реален контрол на кратковременното паркиране с поставяне на скоба броят на неправилно паркираните коли още повече ще намалее. Призовавам поне варненци през лятото, когато времето е хубаво, а напливът на туристи отвън е голям, ако имат работа в централната градска част, да използват алтернативни начини на транспорт и спиране на места извън централната част и синята зона.“, споделя Младен Иванов- управител на общинското предприятие „Паркинги и синя зона“.\r\nНе на същото мнение, обаче, са част от варненци.\r\n„Винаги ще има неправилно паркирали коли. Може да се каже, че това е до манталитета на хората, но понякога просто не ни оставят друг избор. Въведоха синя зона и какво? Отново нямаме къде да спираме. Местата пред блоковете не са достатъчни, няма гаражи. Да не говорим по централните части през лятото, когато тук се пълни с хиляди туристи.“, споделят граждани.\r\nИма и варненци, които вярват, че въвеждането на синята зона все пак ще доведе до някакво решение на този голям проблем. Според хората поставянето на модулни, многоетажни паркинг системи също ще бъде едно добро решение. От общината пък обещаха преди месеци, че приходите от новата синя зона ще бъдат инвестирани в ремонт на улици и тротоари- още един от големите проблеми на Варна, за който все още няма решение. Неведнъж сме ви запознавали с множеството сигнали, които получаваме от варненци, относно . Всеки ден шофьорите треперят дали колата им няма да се счупи, минавайки покрай тези „кратери“. по улиците, защото само една малка част от тях изглеждат така, както трябва.\r\n„ . Плащаме граждански, плащаме винетки, гориво, какво ли не, а какви са условията, които ни предлагат? Кметът се зае да ремонтира някои от големите булеварди, а малките улички? Те не са ли варненски? , алармират ядосани шофьори.\r\nДа, ремонти има. Много от тях, обаче, и при първия по-силен дъжд, улиците отново са пълни с дупки. За шофьорите това е проблем номер едно във Варна и те се надяват в скоро време наистина да се вземат някакви мерки. Най-големите поражения са в кварталите, по малките улички, които сякаш за забравени от Бога. Тема, за която може да пишем много, а варненци могат да дадат . Това е лошата канализация на града, който се превръща в при първия по-силен дъжд. Социалните мрежи се затрупват с множество снимки от дъждовна и наводнена Варна, а .\r\nВъпреки че не много отдавна центъра на морската ни столица бе ремонтиран и бе вложена , след всеки дъжд там хората трябва да се придвижват с лодки. Според данни, най-много проблеми с отводнителната канализация има в най-ниските точки на града и в част от Централния пазар. Освен че е стара, канализацията в града не е пригодена да поема големи количества валежи, обясняват от общината. Една от причините за наводненията след обилни валежи е това, че битовата и дъждовната канализация са слети в много части на града. Много важно е те да бъдат разделени, за да се предотвратят бъдещи големи наводнения.\r\nСпоред кмета на града Иван Портних, генералното решение на проблема с наводняването на Варна при обилни валежи може да стане факт още през тази година с реализирането на мащабни проекти за около На пресконференция в края на 2018 година Портних изрази надежда, че ще бъдат отпуснати европари и с тяхна помощ проблемът с варненската канализация ще бъде решен.\r\n„Искрено се надяваме тази година вече да не „плуваме“ по варненските улици. Този проблем трябва да бъде решен веднъж завинаги! Варна е красив морски град, който трябва да цъфти, а не да става все по-зле!“, изразяват надеждата си варненци.", "date": "2019.02.04", "title": "Най-големите проблеми във Варна (I част)"}
{"url": "https://www.actualno.com/sliven/na-posledna-instancija-obshtina-sliven-ne-dylji-na-mosv-4-mln-leva-po-pyrvija-voden-cikyl-news_719868.html", "text": "  Община Сливен няма да връща претендираните от Министерството на околната среда и водите (МОСВ) 4 милиона лева – финансови корекции по .     Това е (ВКС), с което всъщност бе потвърдено предходното - на Бургаския апелативен съд.\r\nИзпълнението на първия воден цикъл на град Сливен, финансиран по Програма ИСПА и Оперативна програма „Околна среда” 2007-2013, бе съпроводено с огромни спънки и запомнящи се .   Проектът, стартирал по време на , бе и първият голям инфраструктуерн проект, преотстъпен от МОСВ за изпълнение от община. Резултатът бе, че , а Европейската комисия спря изпълнението на всички европейски проекти на Общината заради съмнения за корупционни практики.  Проектите бяха размразени в началото на следващия мандат – на кмета Кольо Милев, когато бе изготвено и ново проектно предложение за актуализиране и завършване на водния цикъл на град Сливен.\r\nЩо се отнася до извършените по първия воден цикъл строителни дейности, изисканият детайлен мониторинг осветли . Именно те бяха в основата на предявените от МОСВ претенции за над 4 милиона лева. Заради забърканата невероятна институционална, правна и корупционна каша, през последните 10 години периодично избухваха скандали и съдебни претенции за неразплатени суми и неустойки по първия воден проект, предимно с цел финансов и върху местната власт в Сливен.\r\nНякои от главните герои във водната сага вече не са между живите, други получиха индулгенции за невинност през съдебната система, трети положиха неистови усилия за излизане от зловонната финансова, управленска и корупционна амалгама и успяха да измъкнат Общината от съдебните искове за милиони и униженията на частното изпълнително производство.       Последният епизод от проточилата се съдебна баталия започна през 2017 г., когато, по инициатива на МОСВ, на частно държавно вземане в размер на 4.5 милиона лева от Община Сливен. Последва върху общинските сметки от частен съдебен изпълнител. Общината протестира разпореждането в законно установения срок и поиска незабавно спиране на изпълнението.\r\nПо-късно Сливенският окръжен съд постанови прекратявана на производството и обезсилване на издадения в полза на НАП изпълнителен лист.\r\nРешението бе препотвърдено от Бургаския апелативен и от Върховния касационен съд.\r\nТова слага точка на финансовите претенции и съдебния спор по злополучния първи воден проект на града.", "date": "2019.02.04", "title": "На последна инстанция: Община Сливен не дължи на МОСВ 4 млн. лева по първия воден цикъл"}
{"url": "https://www.actualno.com/healthy/obeshtanie-shte-ima-poveche-pari-za-mbal-kozloduj-news_719971.html", "text": "  Тази година средствата по Методиката за субсидиране на лечебните заведения ще бъдат увеличени с 2.5 млн. лв., като допълнителен ресурс ще получи и МБАЛ „Св. Иван Рилски“ – Козлодуй, по параметрите ТЕЛК, спешност и труднодостъпност. Отделно от това по прогноза за 2019 г. приходът на лечебното заведение по НЗОК ще бъде с 16% по-висок. Това заяви министър Ананиев по време на среща с представители на общинската болница в Козлодуй.     „Това свидетелства, че ние предвиждаме подобряване на финансовото състояние и увеличаване възнагражденията на работещите в лечебното заведение, а не закриването му. Отчитаме и ценим мястото и ролята на общинското здравеопазването, в частност и на болницата в Козлодуй“, беше категоричен Ананиев. Той посочи, че след като екипът на МЗ е изготвил механизма за финансово управление и контрол в лечебните заведения, същият е бил предложен и на общинските болници. Към момента в областните болници, където механизмът е приложен, се наблюдава намаляване на просрочените задължения със средно 30%, което означава, че се работи по-ефективно и по-голям процент от приходите остава за повишаване на заплатите.   Въпреки че Министерството на здравеопазването не е принципал на болницата в Козлодуй, министър Ананиев пое ангажимент МЗ да окаже методическа и експертна помощ за изготвянето на анализ на приходите, разходите и сключените договори в МБАЛ – Козлодуй, така че разходите да бъдат оптимизирани и спестеният ресурс да се изразходва за възнаграждения на персонала.\r\nУправителят на лечебното заведение д-р Олга Николова посочи, че очакванията ѝ са ако мерките, начертани на срещата проработят, възнагражденията на професионалистите по здравни грижи да бъдат увеличени до края на настоящата година.  Беше постигнато общо съгласие да се инициира среща между Министерството на здравеопазването, Министерството на енергетиката, АЕЦ – Козлодуй, Община Козлодуй и управителя на болницата за търсене на вариант за допълнително финансиране на лечебното заведение, с оглед спецификата на региона.\r\nПо отношение на кадровото обезпечаване на системата тази година, благодарение на добрата колаборация между МЗ и МОН, са увеличени бройките за прием на медицински сестри. От една седмица за обществено обсъждане на сайта на МЗ е публикувана и Наредбата за специализациите в системата на здравеопазването, която има за цел както да облекчи финансово специализиращите, така и да бъде инструмент за провеждането на последователна и трайна държавна политика за преодоляване на дисбалансите при разпределението на специалистите по региони.   ", "date": "2019.02.04", "title": "Обещание - ще има повече пари за МБАЛ – Козлодуй"}
{"url": "https://www.actualno.com/curious/vijte-kak-e-izglejdal-rami-malek-kato-uchenik-snimka-news_719926.html", "text": "        Актрисата Рейчъл Билсън сподели тяхна обща снимка в Instagram. Оказва се, че двамата са учили заедно в Notre Dame High School в Шърман Оукс, Калифорния.   На кадъра Малек е неузнаваем. Преди три години актьорът разкри, че е бил съученик с Кирстен Дънст и дори си е падал по нея.  Малек е номиниран за \"Оскар\" за блестящото си изпълнение на Фреди Меркюри в \"Бохемска Рапсодия\". \"Когато получих ролята, си помислих: \"О, Господи, това може да бъде изпълнение, определящо за кариерата ми. Но 2 минути по-късно осъзнах, че тази роля може и да ме погуби като актьор\" , каза наскоро Рами.   Лентата се превърна в хит както сред критиците, така и сред феновете. Вече има над 900 милиона приходи, откакто излезе през октомври 2018.     ", "date": "2019.02.04", "title": "Вижте как е изглеждал Рами Малек като ученик (СНИМКА)"}
{"url": "https://www.actualno.com/blagoevgrad/izbraha-car-na-vinoto-v-blagoevgradsko-news_719861.html", "text": "  Трифон Зарезан не подмина и Благоевград - засега по стар стил. Шумните празненства по случай празника на лозарите и виното бяха организирани от общината в с. Дъбрава, където се проведе и конкурс за най-добър винопроизводител.     Наградата отиде при Атанас Митов, след като победи конкуренция от шейсет винопроизводители на бяло и червено вино. Грамотата му беше връчена от името на кмета на града д-р Атанас Камбитов, като освен нея, имаше и подарък - буре с вино.   Събитието, което е организирано съвместно с кмета на селото Росен Георгиев, преминава всяка година при небивал интерес. По традиция, беше отслужена и литургия за здраве.\r\nТрадицията беше спазена и при рязането на лозите. Смята се, че така годината ще е плодородна и ще има много вино за следващата зима.  ", "date": "2019.02.04", "title": "Избраха \"Цар на виното\" в Благоевградско"}
{"url": "https://www.actualno.com/burgas/burgaskijat-okryjen-syd-zalaga-na-byrzina-i-efektivnost-news_719902.html", "text": "  Какво е постигнал Бургаският окръжен съд за една година коментира съдия Росица Темелкова, която е начело на институцията за това време.     \"Много често нашите решения променят съдби и това е отговорност, която всеки от нас носи, но често тя много тежи. Съдийската професия е осъзнат избор за магистратите в Окръжен съд - Бургас, независимо, че в много случаи  е свързана с изтощителни усилия и самоналожени ограничения\", каза съдийката. Тя цени действията на своите колеги в насоките - бързина на съдебните процеси, включително и справките за такива, прозрачните действия, ефективността. Постижение за институцията е нейната свързаност с единния портал за електронно правосъдие, благодарение на който страните могат да се информират за делата, независимо от разстоянието на което се намират.   Видеоконферентната връзка е друго средство, чрез което съдебната система става по-динамична, а парите, вложени в правораздаването, намаляват. Девет такива връзки, проведени с държави от Европа, са ускорили съдебни дела през изминалата година.\r\nВ Центъра за медиация и извънсъдебно разрешаване на спорове са проведени над 30 процедури и са сключени 11 споразумения.  Освен чисто професионалната си работа, служителите в бургаския окръжен съд обръщат внимание и на своята връзка с обществото. Доказателство за това е работата с младите хора, които присъстват на съдебни процеси, запознават се със своите права и задължения като граждани, изложбите посветени на Бургас, стаята за деца, изградена по евро-стандарти и други дейности, които доближават съдебната институция до хората.", "date": "2019.02.04", "title": "Бургаският окръжен съд залага на бързина и ефективност"}
{"url": "https://www.actualno.com/politics/rumen-radev-naloji-veto-vyrhu-skandalnite-popravki-v-zakona-za-lichnite-danni-news_719967.html", "text": "  Държавният глава Румен Радев упражни правомощието си и върна за ново обсъждане в Народното събрание разпоредбa от Закона за изменение и допълнение на с възражения срещу установените с § 26 критерии при обработването на лични данни за журналистически цели и за целите на академичното, художественото или литературното изразяване. Това съобщиха от прессекретариата на държавния глава.     Президентът подчертава, че европейският регламент, който е причина за приетите промени, изисква държавите членки на ЕС чрез закон да постигат помиряване на правото на защита на личните данни с правото на изразяване и информация. .   \"С формулираните 10 критерии, по които журналист, научен работник и писател следва да преценява и да доказва, че е използвал правомерно лични данни, . Изискването да се изпълняват тези критерии, дори и поотделно, представлява ограничение. То засяга същностното ядро на свободата на изразяване и информация като основно право, признато още в епохата на Просвещението в Европа, изпразва го от съдържание и неговото упражняване губи смисъл\", се казва още в мотивите за ветото на Румен Радев.\r\nСпоред държавния глава . Свръхрегулацията на хипотезите, в които ще има конкуренция между защитата на личните данни и свободата на изразяване и информация, води до силно накланяне на везните в полза на правото на защита на личните данни като „се жертва“ свободата на изразяване и информация. Така под формата на критерии за съразмерност със защитата на личните данни се прикриват законови ограничения на основни конституционни свободи, убеден е президентът.  ", "date": "2019.02.04", "title": "Румен Радев наложи вето върху скандалните поправки в Закона за личните данни"}
