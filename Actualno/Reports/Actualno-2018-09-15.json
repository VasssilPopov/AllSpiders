{"url": "https://www.actualno.com/asia/poredna-raketna-ataka-v-damask-rusija-pak-govori-za-provokacija-s-himichesko-oryjie-news_695014.html", "text": "  Сирийските противовъздушни сили са отразили израелски ракетни удари в района на международното летище в Дамаск, съобщава сирийската държавна информационна агенция САНА.     По данни на телевизионния канал \"Ал-Маядин\", в близост до летището са проехтели няколко взрива. Както обикновено, Израел отказва коментар.   Междувременно ръководителят на руския Център по примирението на враждуващите страни в Сирия генерал-лейтенант Владимир Савченко отново обяви вече познатата руска теза, че в Идлиб се готви провокация с химическо оръжие.\r\n\"Според информация, получена в Центъра по примирението от жителите на провинция Идлиб, бойци от незаконните въоръжени групировки се подготвят за нови провокации с използване на токсични вещества, насочени към обвинение на правителствените сили в използване на химически оръжия срещу цивилни граждани\", посочва той.  По думите на Савченко, в района на Басанкул на бунтовници от групировката \" Хайат Тахрир аш-Шам\" са доставени няколко цистерни с хлор.   ", "date": "2018.09.15", "title": "Поредна ракетна атака в Дамаск, Русия пак говори за провокация с химическо оръжие"}
{"url": "https://www.actualno.com/society/samo-mejdu-5-i-10-ot-pytnicite-u-nas-slagat-kolani-news_694991.html", "text": "   Това заяви Максим Петков, заместник-председател на Конфедерацията на автобусните превозвачи и председател на Националния съюз на превозвачите – Варна, във връзка с приетите промени, свързани с въвеждането на обезопасителни колани и видеорегистратори в автобусите.     „По-важна е превенцията преди в автобусите да сложим каски и колани. Ако никой не го спазва, ще стане като забраната за пушене на обществени места. В момента по наши наблюдение между 5 и 10% от пътниците по републиканската пътна мрежа слагат колани“, посочи Петков пред \"Фокус\".   Той отбеляза, че по отношение на Варненска област промените засягат 5% от превозвачите.\r\n„Ние караме нови автобуси, произведени след 2007 година, такива са изискванията на туристическата индустрия, но сме солидарни с колегите от страната, където проблемите са сериозни“, добави Максим Петков.  По думите му предстои разговор на бранша с правителството. „Но в момента не знаем кой е отсреща. Имаме министър в оставка, зам.- министър по сухоземните превози, с внесен обвинителен акт и искане да бъде отстранен от длъжност от Прокуратурата, шеф на автомобилната администрация, който е на поста от скоро. Не ми е ясно с кого ще седнем да разговаряме другата седмица. Явно ще се наложи с Бойко Борисов да си говорим“, коментира Максим Петков.   ", "date": "2018.09.15", "title": "Само между 5 и 10% от пътниците у нас слагат колани"}
{"url": "https://www.actualno.com/europe/papa-francisk-mafiotite-ne-jivejat-spored-hristijanskite-normi-news_694993.html", "text": "   убит от сицилианската мафия преди 25 години, предаде AFP.     \"Който е мафиот, не живее по християнски, защото с живота си богохулства срещу името на Бог-любов. Днес имаме нужда от мъже и жени на любовта, не на честта, които служат на другите, а не злоупотребяват. Имаме нужда да вървим напред заедно, а не да се стремим към власт\", добави папата.   Той напомни на престъпниците, че \"погребалният саван няма джобове\" и не могат да вземат материалните си придобивки в задгробния живот.\r\n\"Давате живот на другите, не го отнемате. Не може да вярвате в Бог и да мразите брата си, да отнемате живот с омраза\", подчерта папа Франциск.   През 2012 година папа Бенедикт  Шестнайсти официално призна отец Пулизи за мъченик, „убит от омраза към  вярата“. На следващата година той бе признат за „блажен“ - първата  стъпка към обявяването му за светец от Католическата църква.   ", "date": "2018.09.15", "title": "Папа Франциск: Мафиотите не живеят според християнските норми"}
{"url": "https://www.actualno.com/crime/bivsh-shef-na-baretite-se-samoubi-news_694984.html", "text": "   съобщи „24 часа”.     Причината е тежка болест, от  която се лекувал във Франция неуспешно. Според \"Афера\" става въпрос за рак на гърлото, като Славов се е борил неуспешно с болестта цели 10 години и е бил страхотно омаломощен в последно време - тежал е под 35 килограма.   Славов беше близък до ексглавния  прокурор Никола Филчев. Те са съседи, комшия им е и Алексей Петров.\r\nСлавов стана шеф на Специализирания отряд за борба с тероризма през 1997  година. Назначи го тогавашният вътрешен министър Богомил Бонев.  ", "date": "2018.09.15", "title": "Бивш шеф на баретите се самоуби"}
{"url": "https://www.actualno.com/africa/arestuvaha-dvamata-sinove-na-hosni-mubarak-news_694978.html", "text": "  Двамата синове на бившия египетски  президент Хосни Мубарак бяха арестувани по обвинения в борсови  манипулации, съобщава AFP. Гамал и Алаа Мубарак, заедно с още трима  души, са обвинени в това, че не са уведомили фондовия пазар за  споразумения за придобиване на мажоритарни дялове в няколко банки чрез  подставени компании. След близо три десетилетия на  власт Хосни Мубарак бе свален през 2011 година по време на така  наречената Арабска пролет. По време на управлението на баща си Гамал  оглавяваше ключов партиен комитет и бе сочен за негов наследник.  По-големият му брат – Ала, се държеше далеч от политиката, но бе обвинен  в „забогатяване“ благодарение на контактите и връзките на баща си.     Te бяха арестувани през  2011 година по огромен брой обвинения, включително за присвояването на  близо 10 милиона евро държавни средства. По това обвинение те получиха  3-годишни присъди през 2015 година, но бяха освободени, с мотива, че  вече с излежали присъдите си.   ", "date": "2018.09.15", "title": "Арестуваха двамата синове на Хосни Мубарак"}
{"url": "https://www.actualno.com/politics/demokratichna-bylgarija-iska-ottegljane-na-kandidaturata-na-marinov-za-vytreshen-ministyr-news_694996.html", "text": "   За това настояват от \"Демократична България\" в своя позиция до медиите.     \"Дори на фона на пълния кадрови и политически банкрут на това управление, кандидатурата на настоящия главен секретар на МВР за вътрешен министър, бележи ново ниво на скандалност и неприемливост\", се казва в становището. Аргументите им са, че за Маринов \"отдавна са налице тежки съмнения за зависимости от организирания криминалитет на прехода\". При неговото лансиране не се прави дори минимален опит да се формулира каквато и да било визия за реформа в МВР, отбелязват още от политическото обединение.   Според тях в качеството си на досегашен носи основна отговорност за всички професионални провали, които водят до продължаващ спад на доверието на обществото към полицията и закономерно обосновават оставката на досегашния министър Радев.\r\n\"Кандидатурата на Маринов е абсолютно емблематична за цялостния модел на управление на сектор \"Сигурност\" при Бойко Борисов, характеризиращо се с пълзяща криминализация, отказ от реформи и лансиране на напълно непригодни и зависими хора в професионалното и политическо управление на МВР\", се казва в позицията.  Отбелязва се още, че дори в периода на номинирането на Маринов има два \"огромни скандала: пореден тежък пробив в граничния контрол на \"Аерогара София\" и неоснователното задържане от полицията на журналисти, разследващи тежка корупция\".   \"Неправомерното задържане на журналисти е поредното свидетелство за прибягването към авторитарни практики в името на отбраната на корупционния модел на управление на страната. Затова настояваме остро кандидатурата на Маринов за вътрешен министър да бъде оттеглена и той да бъде освободен и от поста главен секретар\", заявяват от \"Демократична България\".\r\nОт партията продължават да искат и за оставка на кабинета.    ", "date": "2018.09.15", "title": "\"Демократична България\" иска оттегляне на кандидатурата на Маринов за вътрешен министър"}
{"url": "https://www.actualno.com/moresport/jalko-bylgarija-izpusna-zlatoto-na-svetovnoto-po-hudojestvena-gimnastika-news_695000.html", "text": "  Националният ансамбъл по художествена гимнастика изпусна златния  медал в многобоя по време на Световното първенство, което с провежда в  България. Момичетата в състав  Симона Дянкова, Елена Бинева, Мадлен  Радуканова, Лаура Траатс и Стефани Кирякова допуснаха много неточности  както на 3 топки и 2 въжета, така и на 5 обръча, заради което останаха  едва на 3-а позиция. Те събраха общ сбор от 42.050.     Те получиха втора оценка на съчетанието с 3 топки и 2 въжета  (22.350), тъй като допуснаха две сериозни грешки и бяха изпреварени от  състава на Русия.   Напрежението при второто съчетание си каза думата и на 5 обръча  грешките бяха много повече, като дори беше изпуснат единият обръч.  Отборът получи цели 6 точки за трудност (най-високата в състезанието),  но многото неточности костваха битката за златен медал - 19.700.\r\nСветовен шампион стана отборът на Русия, следван от Италия, който се  поздрави със среброто. Нашият ансамбъл спечели бронзовия медал България  обаче се класира и за двата индивидуални финала в неделната програма на  Световното по художествена гимнастика. .  ", "date": "2018.09.15", "title": "Жалко! България изпусна златото на Световното по художествена гимнастика"}
{"url": "https://www.actualno.com/europe/novosyzdadenata-air-albania-osyshtestvi-pyrvija-si-polet-news_694998.html", "text": "   предаде Анадолската агенция.     От международното летище \"Майка Тереза\" в Тирана за Истанбул заминаха 80 успешни албански студенти.   Те бяха изпратени от албанския премиер Еди Рама, който изрази задоволство от факта, че с първия полет за Истанбул са заминали отлични студенти, допълва агенцията.\r\nAir Albania, чието официално откриване беше снощи, ще извършва пътнически и товарни превози.  ", "date": "2018.09.15", "title": "Новосъздадената Air Albania осъществи първия си полет"}
{"url": "https://www.actualno.com/asia/germanija-ne-izkluchva-svoe-dylgosrochno-voenno-prisystvie-v-blizkija-iztok-news_695004.html", "text": "   Това предава Reuters, цитирана от \"Фокус\".     Тя говори по време на посещение във въздушната база Азрак в Йордания.   Там около 300 германски военнослужещи поддържат самолет за зареждане на гориво и четири бойни самолета „Торнадо“, които участват в разузнавателни мисии, като част от операциите на водената от САЩ коалиция срещу „Ислямска държава“ в Ирак и Сирия.\r\nЗапитана дали Германия се нуждае от стратегическа база в Близкия изток, Фон дер Лайен заяви, „Първо, трябва да завършим настоящата си операция успешно. Нека да го кажа така, не искам да отхвърлям подобна възможност“.  ", "date": "2018.09.15", "title": "Германия не изключва свое дългосрочно военно присъствие в Близкия изток"}
{"url": "https://www.actualno.com/society/novinite-naj-vajnoto-za-denja-15-septemvri-news_694999.html", "text": "   Редакционният екип на ви представя най-важните събития от днешния ден в традиционния вечерен бюлетин.       Напрежението при второто съчетание си каза думата и на 5 обръча грешките бяха много повече, като дори беше изпуснат единият обръч. Все пак нашите момичета завоюваха бронз.   По повод задържането на двама журналисти Спиридонов заяви: „Каква работа имат тези журналисти да се намират на мястото, нали са подали на нас информацията? Българските служби за сигурност ли работят или журналистите? Оставам с впечатлението, че искате при българските служители на МВР и българските граждани най-вече да създадете усещането, че журналистическата гилдия е нещо повече от тях.\" Според АЕЖ не по-малко притеснително е, че изглежда МВР не разполага с процедури, които да следва, когато става дума за журналисти по време на изпълнение на служебните им задължения.     Указ не може да бъде подписван, без да мине през предварителна процедура по съгласуване. Така президентът Румен Радев отговори на въпроса дали ще освободи от поста му главния секретар на МВР Младен Маринов, който е номиниран за министър на вътрешните работи. Кандидатът за нов нов вътрешен министър Младен Маринов, който в момента е главен секретар на ведомството, да бъде оттеглен \"заради тежкия провал на властта в сектор \"Сигурност\" и превръщането на МВР в бухалка срещу свободното слово. За това настояват от \"Демократична България\" в своя позиция до медиите.    По думите на Цветан Цветанов и двете кандидатури са достатъчно добре подготвени и отговорят на изискванията и предизвикателствата, които стоят в областта на сектор „Транспорт”. „Те имат добра професионална биография и много добър експертен потенциал, тъй като работят в администрацията на държавата\", посочи той. Всички училища ще започнат учебната година нормално на 17 септември. Близо 60% от базата в страната се ремонтира. Там, където все още има ремонти, има и алтернативи и учениците ще бъдат пренасочени в друго училище. Това каза министърът на образованието и науката Красимир Вълчев. Нов вид опасна игра застрашава българските деца. Това предупредиха лекари от Клиниката по изгаряния в „Пирогов“. За да „придобият магични сили“, момиченца палели котлони и печки, докато родителите им спят. Идеята тръгнала от популярен детски филм. Референдум за връщане на задължителната казарма предлагат от Съюза на сержантите и офицерите от запаса и резерва. Според тях е наложително до края на годината да се направи цялостен преглед на сигурността и отбраната в страната и да се вземат мерки за окомплектоване на армията ни. Ураганът \"Флорънс\" в САЩ и тайфунът \"Мангхут\" във Филипините отнеха животи и нанесоха огромни щети, но за съжаление е възможно да имат и още тежки последствия. \"Флорънс\" може да предизвика катастрофални наводнения.", "date": "2018.09.15", "title": "Новините: Най-важното за деня, 15 септември"}
{"url": "https://www.actualno.com/bgfootball/cska-pobedi-cherno-more-unikalen-avtogol-beljaza-sreshtata-news_694995.html", "text": "  Отборът на ЦСКА записа шеста победа от началото на сезона, след като се наложи с 3:1 над гостуващия на \"Българска армия\" Черно море. С тази победа играчите на Нестор Ел Маестро временно се изкачиха на върха в Първа лига, като имат актив от 19 точки след 8 мача. Същият брой точки има и тима на Левски, който е с мач по-малко.     Срещата започна блестящо за домакините и още в 15-а секунда те вече водеха с попадение на Едвин Джеси. След 15' игра обаче , с което резултатът бе изравнен.\r\n\"Червените\" обаче не допуснаха изненада и до края на срещата вкараха още две попадения, за да си гарантират трите точки. Още преди почивката Кирил Десподов изравни с блестящо изпълнение на пряк свободен удар, а половин час преди края на срещата Рубен Пинто, с удар от над 20 метра, оформи крайния резултат - 3:1.\r\nВсичко най-интересно за победата на ЦСКА над Черно море четете в .  ", "date": "2018.09.15", "title": "ЦСКА победи Черно море, уникален автогол беляза срещата"}
{"url": "https://www.actualno.com/politics/facebook-stranica-prizovavashta-za-protest-sreshtu-borisov-i-vsichki-upravljavashti-mafii-e-svalena-news_695007.html", "text": "  Страницата във Facebook \"Против геноцида на Борисов и всички управляващи мафии\" вече не съществува, установи проверка на . Организаторите коментираха, че страницата е свалена с обяснението, че не отговаря на стандартите на общността - тривиално съобщение при почти всички случаи на блокиране и сваляне на профили и страници в социалната мрежа.     Стоящите официално зад инициативата хора - Емил Русанов, собственик на сайта \"Будилник\", Росен Миленов и Светослав Козлуджов, запознаха българските медии с инициативата в петък (14 септември). По техен план протестът трябва да продължи 4 дни, като в понеделник се планира шествие от Министерския съвет до парламента - от 17:30 часа.   Организаторите, обаче, не можаха да отговорят на въпроса колко хора очакват да подкрепят инициативата им, тъй като, по думите им, хората се самоорганизирали т.е. не давали отчет. Пред обаче Миленов коментира, че . Всичко това обаче трябва да става без да се пречи на движението по булеварда пред парламента, Министерския съвет и президентството.\r\nДнес в известната с репутацията си на \"кафява медия\" агенция ПИК се появи статия, че утре (16 септември) службите очакват проблеми и опити за безредици. Имало сигнал, че щяло да има опит за провокация в президентството, където ще има Ден на отворените врати.  Иначе Росен Миленов официално е изпратил до Комисията по жалбите и петициите на гражданите в парламента какво се иска с протеста. На първо място - оставка на правителството на Бойко Борисов, но без разпускане на парламента. Според уведомлението Народното събрание трябва да гласува структура и състав на кабинет (правителство), излъчено от протеста. Това правителство ще има следните четири основни задачи:   1. Да инициира референдуми, с които да се прокарат необходимите законодателни промени, желани от гражданите и нежелани от политиците на статуквото, които са се \"окопали\" във властта.\r\n2. Да гарантира прозрачността и честността на изборите за референдумите и тези за ВНС, защото правителството в момента, а и което и да е друго, съставено от партиите в парламента, по очевадни за всички причини не може да направи това.    3. Да спре кражбите от бюджета през приходната и разходната част, възлизащи на над 500 млн. лева месечно или 7 млрд. годишно.   4. Да окомплектова наличните материали в службите за сигурност и обществен ред, касаещи съпричастност към престъпна дейност на лицата, участвали в управлението на страната в периода 1989-2018 година.\r\nВ декларираните намерения на Миленов влизат и неща като възможност да се отзовават директно от народа фигури в изпълнителната власт - държавна или общинска, въвеждане на мажоритарна избирателна система, упражняване на законодателна власт чрез референдуми, пряк избор на всички ключови ръководни постове в съдебната система, включително главен прокурор, отпадане на давността за престъпления, свързани с приватизационни и концесионни сделки, замяна на имоти държавна и общинска собственост и възлагане на обществени поръчки.", "date": "2018.09.15", "title": "Facebook страница, призоваваща за протест срещу \"Борисов и всички управляващи мафии\", е свалена"}
{"url": "https://www.actualno.com/moresport/pyrva-kopka-za-vtorija-greben-kanal-v-plovdiv-news_694983.html", "text": "   съобщиха от ресорното министертсво.     Церемонията бе направена преди финалите на Световното първенство по гребане за мъже и жени от днешния ден и в нея участваха още президентът на Международния олимпийски комитет Томас Бах, президентът на Международната федерация по гребане Жан-Кристоф Ролан, кметът на Пловдив Иван Тотев, президентът на Българския олимпийски комитет Стефка Костадинова и председателят на Българската федерация по гребане Свилен Нейков.   По време на посещението си на гребната база в Пловдив Томас Бах връчи на министър Кралев специален златен медал за заслуги към олимпийското движение.\r\nКрасен Кралев участва в награждаването на медалистите в дисциплината четворка скул (жени), където шампион стана екипажът на Полша, следван от Германия и Холандия  В България по покана на българския министър е руският му колега Павел Колобков, който изгледа финалите от днешния ден и награди призьорите от състезанието на четворка без кърмчия (жени), в което руският екипаж спечели бронзов медал.   Проектът за втори гребен канал, за който днес беше направена първа копка носи името  екопарк „Марица“. Той включва 656 декара залесяване, като самият канал е 105 декара водно огледало. Дължината му ще бъде 2100 м с ширчина 45 м. Дълбочината ще е 1,5 м. Предвижда се площ за водни атракциони. Ще има 37 декара езеро с островчета за гнездене на редки и защитени птици. Двата канала ще имат четири връзки - след финала, на 300 м, на 1100 м и на старта, като междинните връзки са за състезанията по кану-каяк, при които има различни дистанции.    ", "date": "2018.09.15", "title": "Първа копка за втория гребен канал в Пловдив"}
{"url": "https://www.actualno.com/curious/otkriha-naj-starata-bira-v-sveta-news_694986.html", "text": "  Археолози от университета „Станфорд“  откриха най-старата бира в света, съобщават BBC и БГНЕС. Находката, която  може би е на над 13 000 години, е намерена в праисторическа пещера близо  до Хайфа, Израел. Учените проучвали погребален комплекс на полуномадско  племе ловци, когато се натъкнали на остатъци от алкохол е в един  древните съдове. До момента се предполагаше, че  варенето на бира е започнало преди около 5 000 години. Новото откритие  не само може да преобърне историята на пивото, но може да се окаже, че  то не е вторичен продукт на правенето на хляб, както се предполагаше до  момента. Археолозите не могат да кажат  кое е първото – хлябът или бирата, но се предполага, че пивото е било  варено, за да се използва за ритуални дейности в памет на мъртвите.     Учените искали да установят с какви растения са се хранели хората от  племето Натуфиан, които са живели между Палеолита и Неолита, когато  внезапно се натъкнали на следи от алкохол, направен от пшеница и ечемик.  Разбира се въпреки че процесът на ферментация се е запазил, експертите  твърдят, че древната бира не е била толкова силна колкото съвременното  пиво.   ", "date": "2018.09.15", "title": "Откриха най-старата бира в света"}
{"url": "https://www.actualno.com/europe/pojar-obhvana-emblematichna-sgrada-v-sankt-peterburg-news_695013.html", "text": "  Пожар избухна в една от емблематичните сгради на Санкт Петербург. Площта на пожара в сградата на \"Лиговски проспект\" е 300 квадратни метра, съобщава за ТАСС източник от службите за извънредни ситуации.     \"За евакуирането на хората пожарникарите използваха специални височинни стълби. Спасени са над 30 души\", добавя източникът според БГНЕС. Засега няма данни за ранени.   \"В сградата има около 60 апартамента, сега на мястото е пристигнала аварийната служба\", каза представител на службата за района.\r\n17 пожарни и 46 пожарникари участват в потушаването на пожара. По последни данни той е локализиран. Трафикът по Лиговски проспект не е ограничен.    Архив ", "date": "2018.09.15", "title": "Пожар обхвана емблематична сграда в Санкт Петербург"}
{"url": "https://www.actualno.com/curious/dneven-horoskop-za-16-septemvri-news_694928.html", "text": "        Тази неделя ще имате възможността да поправите своя грешка. Колкото по-бързо го направите, толкова по-добре. И не я повтаряйте. Тази неделя е добър ден за пазаруване на стоки с отстъпка. Все пак се ограничете само до най-необходимото. Не е нужно да взимате всичко, което е намалено.   Тази неделя се поглезете със спа-процедури. Ако нямате тази възможност дори шумът на водата ще ви помогне да се почувствате по-добре.     Тази неделя ще има промяна в първоначалните ви планове. Ако не се инатите ще разберете, че идеята хич не е лоша и дори може да се окаже по-добра от предишната. Тази неделя не оставайте у дома. Затворените пространства днес няма да ви понасят добре. Осигурете си повече време за съзерцаване на природата. Потърсете забравени неща, днес ще ви върви в намирането на всичко. Само помислете добре дали наистина искате да намерите точно дадената вещ.   Днес прекарайте деня в път. Най-добре не спирайте често, а само край места, в които изобилства красотата на природата. Градът няма да ви избяга. Това е ден за подреждане на мисли и чувства. Някои от тях може да искат да си тръгнат. Не ги спирайте, ще ви олекне.    Прекарайте деня в движение и разглеждането на нови неща. Може да посетите близък град или село, в което преди не сте били. Тази неделя е добър ден за импровизиран семеен празник. Едно одеяло, малко плодове, чай и лакомства може да се превърнат в прекрасен пикник.    Тази неделя направете нещо за близък човек. Имате достатъчно време, а и постъпката ви ще ви накара да се чувствате добре. Тази неделя вземете максимума от деня и грабете с пълни шепи и чиста съвест. Освен това облечете любимите си дрехи.", "date": "2018.09.15", "title": "Дневен хороскоп за 16 септември"}
{"url": "https://www.actualno.com/balkani/do-njakolko-meseca-shte-byde-syzdadena-kosovska-armija-news_694980.html", "text": "   Това предава базираното в Прищина албанско електронно издание Gazeta Express, цитирано от \"Фокус\".     „Правителството вкара в парламента законопроектите за трансформация на КСС в армия, депутатите си имат свои вътрешни правила. Създаването на армия ще се случи до няколко месеца, заради процедурите“, заяви той.   По думите му създаването на косовска армия е необратимо.\r\nСпоред Рама, бъдещата косовска армия ще допринесе за мира и стабилността в региона.  ", "date": "2018.09.15", "title": "До няколко месеца ще бъде създадена косовска армия "}
{"url": "https://www.actualno.com/politics/karlos-kontrera-ot-vmro-napadnal-vyzrastna-jena-news_695003.html", "text": "   Показания в полицията все още не са давани, предава bTV.     87-годишната Дора Николова в момента няма жилище. Снощи оставя багажа си на стълбите на метростанция и слиза да види колко е часът.   „И аз като се обръщам, и тя като се обръща там летят крака до тавана и хвърчат разни неща, които аз в момента не мога да осъзная какво са, но понеже аз тръгвам там, където съм си оставила багажа и виждам, че това е моя багаж, който се сипе по багажа, който се тъпче”, описва последвалите събития тя.\r\nСлучилото се е станало пред очите на свидетели. „Започна да ме влачи тук под мишница, каза ми: „Сега ще видиш кой съм аз!”. И аз му казвам: „Вие какво, полицай ли сте?” Той ми казва: „Аз съм полицай! Сега ще ви покажа!”, разказва Ирина Кръстева.  Дора обяснява, че не познава Карлос Контрера, въпреки че скоро е нощувала в коридoра на сградата на ВМРО.   От пресцентъра на участващата в управлението националистическа партия заявиха, че Контрера няма да коментира, докато не бъде извикан в полицията, за да даде показания.\r\n„Да се извини по някакъв начин на жената и да направи нещо за нея. Това е част от българския народ, независимо колко са симпатични и какво е психичното им състояние, никой не знае какво ще стане с нас”, призовава Ирина Кръстева.    ", "date": "2018.09.15", "title": "Карлос Контрера от ВМРО нападнал възрастна жена?"}
{"url": "https://www.actualno.com/society/psiholog-prizova-shofiorite-narushiteli-da-se-slagat-na-probacija-news_694946.html", "text": "   пред bTV. По думите му това е абсолютна небрежност.     „Българските шофьори са на ясно какво се случва в чужбина – какви са санкциите. Трябва от видеоконтрола до санкцията пътят да е много кратък. смята Йорданов.    предложи още психологът. обясни Росен Йорданов.\r\nПо повод ареста на разследващите журналисти, психологът посочи, че разбира и двете тези, но има усещането, че и двете страни премълчават част от истината.  „Най-големият проблем е липсата на идеи, МВР трябва да престане да бъде посткомунистическа система с модели и манталитет на управление, които не подхождат на нашата реалност”, каза още Росен Йорданов.   ", "date": "2018.09.15", "title": "Психолог призова шофьорите нарушители да се слагат на пробация"}
{"url": "https://www.actualno.com/america/jertvi-i-razruha-v-sasht-i-filipinite-sled-silnite-uragani-naj-loshoto-obache-predstoi-news_694977.html", "text": "        „Флорънс“, който късно в петък беше понижен до тропическа буря, продължи своя буреносен път през щатите Северна и Южна Каролина в събота, с ветрове от 80 км/ч, докато властите се опасяват, че най-лошото тепърва предстои. Това пише The New York Times, цитиран от \"Фокус\".   На брифинг в събота началникът на Националния център за урагани на САЩ Кен Греъм, заяви че тъй като изхвърля повтарящи се ивици от вода на места като Сърф Сити и Джаксънвил. Някои градове вече получиха близо 76 см дъжд, поясни той. „Което е абсолютно зашеметяващо, а не е свършило още“.\r\nУраганният център заяви, че бурята е на около 56 км от Мъртъл Бийч със сериозен обхват от около 320 км.  Прогнозите предричат рекордни дъждове от 100 см на квадратен метър, с допълнителни 25 до 40 см в някои райони на Северна и Южна Каролина.\r\nВетровете паднаха до 80 км/ч към 05:00 часа местно време в събота, но сериозните валежи вероятно ще предизвикат добавиха от Националния център за урагани. Близо половин милиони души нямат електричество.   Центърът на бурята се очаква да тръгне на Запад през Южна Каролина, преди да се обърне на Север в събота.    Потвърдените жертви на \"Флорънс\" в САЩ са седем.\r\nМеждувременно във 14 души загинаха в следствие на супер тайфуна Бурята остави пътека от разрушения на централния остров Лусон, преди да се насочи на запад към Китай. Почти всички сгради в град Тугуегарао са понесли значителни щети. На места са прекъснати комуникациите.\r\nСкоростта на ветровете в момента е от 185 километра в час, като Стотици хиляди хора от крайбрежните райони бяха евакуирани заради очаквани вълни с височина от 6 метра.   Спасителни екипи все още не са достигнали до някои отдалечени селища, понесли огромни щети от стихията.\r\nСупер тайфунът \"Мангхут\" е най-голямата стихия в Тихия океан за тази година.   ", "date": "2018.09.15", "title": "Жертви и разруха в САЩ и Филипините след силните урагани, най-лошото обаче предстои"}
{"url": "https://www.actualno.com/asia/iran-zaplashi-da-uvelichi-obogatjavaneto-na-uran-news_694988.html", "text": "        „Европейците и другите участници (в споразумението) трябва да действат, за да компенсират ефекта на американските санкции“, заяви Зариф пред германското списание Der Spiegel, предаде \"Фокус\".   „Петролът и банките“ са били лакмусовият тест, според Зариф. Той предупреди, че Техеран може да действа, ако „балансът на даване и получаване бъде разрушен“.\r\nТой поясни, че това не означава задължително, че Иран ще се оттегли от ядреното споразумение. Частично или намалено прилагане на споразумение е още една възможност, според Зариф.  Европейците трябва да решат дали са готови да подплатят с действия своите думи, добави иранският дипломат. Въпросът, според него, е дали Европа ще се предаде на американските искания.   Зариф отхвърли възможността за директни разговори с президента на САЩ Доналд Тръмп. Той заяви, че Иран ще обмисли разговори с Вашингтон единствено, ако той се върне в ядреното споразумение.", "date": "2018.09.15", "title": "Иран заплаши да увеличи обогатяването на уран"}
{"url": "https://www.actualno.com/africa/drevna-grobnica-ostanala-skrita-za-sveta-80-g-be-otvorena-za-poseshtenija-news_694942.html", "text": "  В Гиза – домът на пирамидите,  отвориха за посещения древна египетска гробница, останала скрита за  света над 80 години, съобщава CNN. В 4000-годишната Гробница на  Меху е погребан високопоставен египетски велможа, живял по времето на  фараона от Шестата династия Тети. Според археолозите в цветните  стенописи на гробницата могат да хвърлят светлина върху начина на живот  на египтяните, живели близо хиляда години преди построяването на  пирамидите. Гробницата е била открита през  1940 година от египтолога Заки Саад, но не е била достъпна за посещения  заради мащабните реставрационни дейности. „Тя е една от най-красивите в  некропола Сакара – древно погребално място, разположено южно от Кайро“,  твърди Мостафа Вазири, генерален секретар на египетския Върховен съвет  на антиките. Стените на гробницата са  покрити с уникални цветни рисунки и надписи, описващи в детайли живота  на древните египтяни. Според археолозите част от стенописите разкриват  ежедневни дейности като лов, риболов, готвене и дори танци. Преди да бъде отворена за  посещенията гробницата, която се състои от дълъг коридор с шест  погребални камери, претърпя мащабни реновации – освен че цветовете на  рисунките бяха подсилени, бе поставена и специална осветителна система,  която не само да ги направи по-видими за посетителите, но и да бъде  по-щадяща към стенописите.     ", "date": "2018.09.15", "title": "Древна гробница, останала скрита за света 80 г., бе отворена за посещения"}
{"url": "https://www.actualno.com/europe/47-po-rihter-raztyrsi-polsha-news_695002.html", "text": "   Това показва справка на интернет страницата на Европейския средиземноморски сеизмологичен център (EMSC), предаде \"Фокус\".     Земетресението е регистрирано в 18:35 часа местно време (19:35 часа българско време) на дълбочина от 15 км.   Епицентърът е на 2 км източно от град Гребоцице, на 13 км североизточно от град Полковице и на 209 км североизточно от чешката столица Прага.\r\nЗасега няма данни за жертви и материални щети.  ", "date": "2018.09.15", "title": "4,7 по Рихтер разтърси Полша"}
{"url": "https://www.actualno.com/balkani/bylgarka-be-osydena-v-turcija-za-propaganda-na-terorizym-news_694955.html", "text": "   , съобщи в. \"Миллиет\", цитиран от БНР.     Тя беше задържана преди около година от турската полиция в град Дидим заедна с приятеля си - британския гражданин Джо Робинсън. Той е бил осъден на 7 години и 6 месеца затвор.   Двамата бяха обвинени от турските власти за пропаганда в подкрепа на терористичната организация Кюрдска работническа партия (ПКК) и бяха арестувани.\r\nПричина за ареста бе публикуването на снимки, на които 24-годишният Джо Робинсън е показан в камуфлажна униформа с бойци от Силите за защита на народа - сирийски кюрдски милиции, които Турция определя като терористи заради връзките им с ПКК.  ", "date": "2018.09.15", "title": "Българка бе осъдена в Турция за пропаганда на тероризъм"}
{"url": "https://www.actualno.com/business/shesti-blok-na-aec-kozloduj-e-v-planov-godishen-remont-news_694948.html", "text": "  На 15 септември в 3 ч. и 22 мин.  шести енергоблок на АЕЦ “Козлодуй” бе спрян за планов годишен ремонт, съобщиха от атомната централа. В рамките на престоя ще бъдат  изпълнени предвидените ремонтни дейности, профилактика на оборудването и  на системите на блока, както и презареждане на реактора със свежо  ядрено гориво за следващата, 24-а поред, горивна кампания. Плановият годишен ремонт на шести енергоблок се предвижда да завърши в края на месец октомври. Другият 1000-мегаватов блок на АЕЦ “Козлодуй” – пети, работи с пълно натоварване на мощността.     ", "date": "2018.09.15", "title": "Шести блок на АЕЦ “Козлодуй” е в планов годишен ремонт "}
{"url": "https://www.actualno.com/politics/njama-kak-da-podpisha-ukaza-za-marinov-bez-procedurata-za-syglasuvane-zajavi-radev-news_694943.html", "text": "   Така президентът Румен Радев отговори на въпроса дали ще освободи от поста му главния секретар на МВР Младен Маринов, който е номиниран за министър на вътрешните работи.     „У нас сякаш се превърна в норма погазването на закона, а когато някой го спазва, вие ме питате защо. Аз мисля, че това вече е диагноза за нашата демокрация”, подчерта Радев, предаде bTV.    каза още държавният глава.\r\n„Мисля и че е малко странно да ми задавате този въпрос след случая в Перник с арестувани журналисти, който вече ни прослави по страниците на световния печат, докато вие удобно мълчахте“, посочи още президентът.  Припомняме, че именно поради неподписания от Радев документ на Николай Нанков, Валентин Радев и Ивайло Московски не бяха гласувани от Народното събрание миналата седмица. Младен Маринов е предложен да заеме поста министър на вътрешните работи, на който досега беше Валентин Радев.   Главният секретар на МВР се назначава и освобождава с указ на президента по предложение на Министерския съвет. В закона не е фиксиран срок колко продължава процедурата.\r\nПървоначално бе съобщено, че президентът ще подпише указа, след като се върне от официално посещение в Латвия.    Попитан за предстоящото участие на делегация, водена от българския  министър-председател, която ще представи страната ни на заседанието на  Общото събрание на ООН, държавният глава подчерта, че „обилните  обяснения от Министерски съвет категорично не отговарят на истината.“  „Проблемът изобщо не е дали ще ходи президентът или премиерът. Проблемът  е дали се спазва законът, как се вземат решенията и дали се спазва  духът на Конституцията“, заяви Румен Радев. Президентът посочи и че  Министерство на външните работи е нотифицирало в ООН премиера като  ръководител на българската делегация без абсолютно никакво уведомяване  на президентската институция.", "date": "2018.09.15", "title": "Няма как да подпиша указа за Маринов без процедурата за съгласуване, заяви Радев"}
{"url": "https://www.actualno.com/cosmos/nasa-shte-izstrelja-lazeren-satelit-news_694949.html", "text": "  Броени часове остават до новата  космическа мисия на НАСА, която  ще използва лазери, за да измери  истинската плътност и големина на топящите се ледени шапки на Земята, съобщава AFP. Американската космическа агенция  ще изстреля сателита ICESat-2, който е оборудван с лазерната система ATLAS. Високотехнологичното  оборудване ще позволи на учените много точно да определят кои са  рисковите зони в полярния кръг с оглед на глобалното затопляне, твърди  Ричард Слонакър от НАСА. Сателитът ще бъде изстрелян от  военновъздушната база „Ванденберг“ в Калифорния като прогнозата е  времето над района да е подходящо за старт на мисията.     ", "date": "2018.09.15", "title": "НАСА ще изстреля лазерен сателит"}
{"url": "https://www.actualno.com/politics/siderov-za-djambazki-toj-ne-e-predstavitel-na-obedineni-patrioti-news_694967.html", "text": "  Председателят на парламентарната група на \"Обединени патриоти\" Волен Сидеров се оплака пред БНТ, че      По думите му трите партии в \"Обединени патриоти\" трябва да се явят заедно на предстоящите догодина евроизбори, но дори и това да не стане, неговата партия \"Атака\" можело да се яви самостоятелно.   Въпреки че  . Той не е представител на \"Обединени патриоти\". От последните избори така и не е дошъл един път при мен да попита какво става с нас\", заяви Сидеров.  Лидерът на \"Атака\" каза още, че съвсем скоро мисли да реализира идеята си за отваряне на неделно училище. По думите му в него трябвало да идват и депутати, които не се отнасяли сериозно към работата си.   ", "date": "2018.09.15", "title": "Сидеров за Джамбазки: Той не е представител на \"Обединени патриоти\""}
{"url": "https://www.actualno.com/politics/dve-sa-nominaciite-za-transporten-ministyr-obsyjdat-gi-v-ponedelnik-news_694952.html", "text": "   Това каза пред журналисти в Пловдив Цветан Цветанов, председател на Парламентарната група на ПП ГЕРБ и заместник-председател на партията.     Кандидатурите ще бъдат обсъдени в понеделник, 17 септември, на Коалиционен съвет. Засега имената на номинираните се пазят в тайна. Те ще бъдат обявени публично едва след като бъдат обсъдени с коалиционните партньори.   По думите на Цветанов и двете кандидатури са достатъчно добре подготвени и отговорят на изискванията и предизвикателствата, които стоят в областта на сектор „Транспорт”. „Те имат добра професионална биография и много добър експертен потенциал, тъй като работят в администрацията на държавата\", посочи Цветанов, цитиран от \"Фокус\".\r\nПрипомняме, че предишният спряган за поста - зам.-министърът на икономиката Александър Манолев, се отказа от него, поради публикации в медиите, обвиняващи го в съмнителни сделки.  Цветан Цветанов коментира и темата за освобождаването на главния секретар на МВР Младен Маринов.   \"Смятам, че липсата на президентски указ се дължи на технически проблем, а не на търсенето на политическа конфронтация\", заяви Цветанов.\r\nСпоред него, това се отдава на отсъствието на президента от страната и малкото време, което е имал, преди да замине за Рига. „Смятам, че е въпрос на време това да приключи и в сряда да бъдат гласувани новите министерски кресла\", добави още той.    Младен Маринов е номинация за нов вътрешен министър, но преди да бъде гласувана кандидатурата му, трябва да бъде освободен от сегашната си длъжност, а това става с указ на президента.", "date": "2018.09.15", "title": "Две са номинациите за транспортен министър, обсъждат ги в понеделник"}
{"url": "https://www.actualno.com/asia/ujna-koreja-pusna-pyrvata-si-podvodnica-sobstveno-proizvodstvo-news_694954.html", "text": "   Това предава Regnum, цитиран от \"Фокус\".     Новата подводница е кръстена „Досан Ан Чанхо“ на името на известен борец срещу японската окупация на полуострова. Ширината на 3000-тонната подводница е 9,6 метра, а дължината 83,3. Представител на военноморските сили на страната отбеляза, че подводницата ще засили отбранителната способност на флота.   „Досан Ан Чанхо“ е първата подводница, която е напълно разработена в Южна Корея. Повечето ѝ части (76%) са местно производство.\r\nСпоред програмата за национално въоръжение на Сеул в следващото десетилетие на въоръжение трябва да постъпят още осем такива подводници.  ", "date": "2018.09.15", "title": "Южна Корея пусна първата си подводница собствено производство"}
{"url": "https://www.actualno.com/society/15-septemrvi-profesionalen-praznik-na-lokomotivnite-mashinisti-news_694945.html", "text": "  Днес, 15 септември, е професионалният  празник на локомотивните машинисти. От 1992 г. насам Денят на  локомотивния машинист в Европа се отбелязва през третата събота на месец  септември. Българският локомотивен персонал чества този празник от  двадесет и една години , съобщиха от БДЖ. Към момента в двете дружества  на „Холдинг БДЖ” ЕАД („БДЖ - Пътнически превози” ЕООД и „БДЖ - Товарни  превози” ЕООД) работят 1 475 локомотивни машинисти, помощник-машинисти,  локомотивни инструктори и депомайстори, по-голяма част от които са  възпитаници на Висшето транспортно училище „Тодор Каблешков” или на  неговия предшественик – Полувисшия железопътен институт, както и на  Центъра за професионално обучение към „Холдинг БДЖ” ЕАД. Българските локомотивни  машинисти усъвършенстват своята професионална квалификация чрез участие в  различни курсове, организирани от Центъра за професионално обучение  (ЦПО) към „Холдинг БДЖ” ЕАД. От началото на годината до момента в ЦПО  обучения за придобиване на професионална квалификация и правоспособност  за управление на различни серии локомотиви са преминали 254 машинисти и  помощник-машинисти. От началото на 2018 г. до  момента 42 машинисти са наградени от ръководствата на „БДЖ – Пътнически  превози” ЕООД и „БДЖ – Товарни превози” ЕООД за проявен висок  професионализъм, бдителност и навременни действия по време на изпълнение  на своите задължения. По повод утрешния Ден на локомотивния машинист в  Европа ръководствата на дружествата за пътнически и товарни превози ще  поощрят 41 работещи в структурата локомотивни машинисти за положени  усилия и старание в професията с плакети и парични награди. Ръководството на националния  железопътен превозвач благодари на всички локомотивни машинисти от  дружествата в системата на БДЖ за високия професионализъм и отговорното  изпълнение на служебните задължения и по повод днешния празник им  пожелава крепко здраве, лично щастие, безаварийна работа и професионално  удовлетворение, завършват от БДЖ.     ", "date": "2018.09.15", "title": "15 септемрви - професионален празник на локомотивните машинисти"}
{"url": "https://www.actualno.com/crime/boj-mejdu-studenti-v-blagoevgrad-news_694956.html", "text": "        Тази нощ скандал в центъра на Благоевград прераснал в бой между български и монголски студенти. В мелето стъклата на входните врати се счупили  и прорязали 3-ма монголски студенти.   Те са прегледани в болницата в Благоевград и са освободени, предаде bTV.\r\nОт ръководството на западния университет заявиха, че щетите са леки и в момента се възстановяват.  От полицията заявиха, че до момента задържани няма, а никой от пострадалите не е подал жалба.", "date": "2018.09.15", "title": "Бой между студенти в Благоевград"}
{"url": "https://www.actualno.com/education/vylchev-uchenicite-ot-remontirashti-se-uchilishta-vremenno-shte-uchat-v-drugi-sgradi-news_694961.html", "text": "   Това каза министърът на образованието и науката Красимир Вълчев.     „Има безпрецедентно голям брой ремонти тази година на училища и детски градини - над 1100 училища само бяха ремонтирани. Има и такива, които цялостно се обновяват. Няма как, обаче, да обхванем всички нуждаещи се от ремонти. Има само 3 месеца ваканция“, обясни министърът и допълни, че    „В Кърджали е такава ситуацията. 60% от базата в едното училище се ремонтира и няма да е готово до 15 септември. в други училища, което създава известно неудобство. В Русе училището „Христо Ботев“ е така. Подобна е ситуацията и в Ихтиман - най-голямото училище. В Търговище най-голямото училище няма да е готово, но до 2 месеца се очаква да приключи. Навсякъде, където продължават ремонтите, е направена организация с кметовете и областните управители. Извиняваме се за неудобството, но няма как да ремонтираме училища, без да има временно неудобство“, допълни Вълчев пред \"Дарик\".\r\nВсяко дете трябва да учи и чрез съвместната работа на институциите се прави опит всички деца да учат и да не отпадат от училище, обясни министърът.  „Имаме до 11-12%, които напускат преждевременно образователната система“, посочи той и допълни, че трябват многогодишни последователни усилия, за да се преодолее този проблем.\r\nЗа първи път в началото на следващата година от много време обеща министърът.   „Не само заплатата, но и социалният статус, и отношението на родителите, и модернизирането на обществото - всичко това прави относително по-малко търсенето на учителската професия. Това е проблем на всички общества, но при нас е по-голям. Много по-трудно е да се мотивират млади хора да станат учители. Младият човек си мисли, че светът е голям и възможности дебнат отвсякъде. Не е склонен да се затваря в учителска професия. Докато 30- и 35-годишни хора вече имат търсене, защото виждат, че това не е толкова лоша опция. Дори има IT специалисти, които искат да станат учители“, посочи министър Вълчев.    По думите му има притеснение за броя на учителите, особено по-младите, но все пак се усещат и позитивни сигнали.\r\nНа въпрос кога всички училища в България ще имат „Надявам се догодина да намерим средства да финансираме всички училища, които желаят закупуването. Не можем да ги направим изведнъж задължителни. Това училище, което избере да води електронен дневник, няма да бъде задължено да води и хартиен. Може да има и електронен бележник“, посочи министър Красимир Вълчев.    По повод нашумялата тема последните седмици, министърът заяви, че Националният институт по метеорология и хидрология (НИМХ) и ще бъде насочен най-вероятно към Министерство на образованието, но все още предстоят решения.   „Докато институтът е към структурата на БАН, ние не можем да правим там каквито и да е преобразования. Това е едно общодържавно обслужване, но то предполага симбиоза между оперативна и научна дейност. Затова те са традиционно в БАН, затова техните разходи са класифицирани като разходи за наука. Желанието им да са към МОН, е желанието да запазят статута си на научна организация. Няма проблем да го запазят този статут към която и структура да са“, допълни министърът.", "date": "2018.09.15", "title": "Вълчев: Учениците от ремонтиращи се училища временно ще учат в други сгради"}
{"url": "https://www.actualno.com/society/nova-opasna-igra-stava-moderna-sred-decata-u-nas-news_694959.html", "text": "   посочва Нова телевизия.     „Предизвикателство, което кара малки момиченца да експериментират, като в момента, в който в нощните часове родителите са заспали, „ги призовават“ да включват газови котлони или друг вид електроуреди, като по този начин на сутринта те ще имат вълшебни сили“, каза доц. д-р Мая Аргирова от Клиниката по изгаряния в „Пирогов“.   Опасната мода е провокирана от популярното детско филмче Winx Club, обяснява доц. Агирова. И въпреки че в България все още няма регистрирани случаи на пострадали деца, опасността е реална, защото анимацията е една от най-гледаните и у нас.\r\nИма случаи на сериозни изгаряния в Русия и те водят до трайно застрашаване на живота на детето, могат да завършат летално, с инвалидизация или трайно деформиране.  Това не е първата опасна игра, която става популярна у нас. Преди това особено нашумели бяха предизвикателствата със сол и лед, търсенето на скрито съкровище и лъжицата канела, играта „Син кит“.   ", "date": "2018.09.15", "title": "Нова опасна игра става модерна сред децата у нас"}
{"url": "https://www.actualno.com/america/uraganyt-floryns-vze-jertvi-milioni-sa-evakuirani-news_694915.html", "text": "  Метеоролозите предупреждават за  риска от животозастрашаващи наводнения в части от Северна и Южна  Каролина и Вирджиния заради бурята \"Флорънс\". Тя отслабна от ураган в  тропическа буря, но продължава да наводнява източния бряг с дъждове,  събаряйки дървета и нанасяйки щети на къщите в засегнатите части,  съобщава BBC. Бурята бавно преминава през източните щати с ветрове със скорост 105 км./ч. Към момента са съобщени 5 смъртни случая свързани с \"Флорънс\", а  хиляди хора са настанени временно настанени в убежища.            Около 800 000 човека са без  ток в Северна Каролина. Местните власти предупредиха, че възвръщането на  захранването може да отнеме дни или дори седмици.   ", "date": "2018.09.15", "title": "Ураганът \"Флорънс\" взе жертви, милиони са евакуирани"}
{"url": "https://www.actualno.com/moresport/veselin-topalov-pobedi-gari-kasparov-news_694968.html", "text": "        В последния ден на надпреварата двамата изиграха осем партии блиц, които приключиха при равен резултат - 4:4, като бившите световни шампиони си размениха по три победи и фиксираха две ремита. Така преднината, която Топалов бе натрупал в предишните 12 кръга, когато се редуваха партии блиц с партии ускорен шах, му бе достатъчна за крайния успех, предава bTV.   Каспаров има статут на легенда в този спорт. Той е 13-ият световен шампион. Печелил е престижната награда \"Шахматен Оскар\" рекордните 11 пъти (1982, 1983, 1985 – 1988, 1995, 1996, 1999, 2001, 2002).\r\nВ другите минимачове от турнира арменецът Левон Аронян надигра кубинеца Лениер Домингес със 17,5:8,5 точки, а със същия резултат французинът Максим Вашие-Лаграв победи американеца Сам Шанкланд. Другите двама американски представители в надпреварата постигнаха победи. Хикару Накамура се справи с руснака Пьотр Свидлер с 14:12, докато Уесли Со спечели с 14,5:11,5 срещу холандеца Аниш Гири.  Турнирът в Сейнт Луис е с награден фонд от 250 000 долара.   ", "date": "2018.09.15", "title": "Веселин Топалов победи Гари Каспаров"}
{"url": "https://www.actualno.com/showbusiness/matu-peri-bil-tajno-v-bolnica-v-prodyljenie-na-tri-meseca-news_694969.html", "text": "   Това съобщи самият актьор в личния си профил в  социалната мрежа Twitter, пише в. The Daily Mail.     Звездата от хитовия  сериал „Приятели“ е бил хоспитализиран в болница в Лос Анджелис с   гастроинтестинална перфорация.   Заболяването, известно още като  „разкъсване на червата“, може да се появи по всяка точка на стената на  стомашно-чревния тракт. Това включва хранопровода, стомаха, тънките  черва и дебелото черво.\r\nСимптомите включват нетърпима болка в областта  на стомаха и понякога налагат спешна операция. Като вероятни причини се  посочват вероятно намушкване с нож или поглъщането на остър предмет. Ако  не бъдат взети мерки,  разкъсването на стените на  стомашно-чревния тракт  може да доведе до сепсис с фатален край.  48-годишният Пери на няколко  пъти бе приеман в различни центрове за лечение на зависимости. Той  призна за алкохолизма си по време на снимките на сериала „Приятели“  през 90-те години на миналия век, както и за пристрастеността си към няколко вида болкоуспокояващи.   ", "date": "2018.09.15", "title": "Матю Пери бил тайно в болница в продължение на три месеца"}
{"url": "https://www.actualno.com/europe/stoltenberg-rusija-prechi-na-vlizaneto-na-makedonija-v-nato-news_694921.html", "text": "   Това предава РИА Новости, цитирана от \"Фокус\".     „Виждаме как Русия се опитва да предотврати влизането на Македония в НАТО. Наблюдавахме и неуспешен опит за преврат в Черна гора“, заяви Столтенберг.   Според него има „много примери“ как Русия се опитва да влиза в политическите процеси на различните страни от НАТО и на страните-партньори.\r\nПо-рано министър-председателят на Македония Зоран Заев заяви, че няма доказателства за намеса на Русия във вътрешните дела на страната му, но тя няма алтернативи пред пълноправното си членство в НАТО и в ЕС.  ", "date": "2018.09.15", "title": "Столтенберг: Русия пречи на влизането на Македония в НАТО "}
{"url": "https://www.actualno.com/europe/parij-i-bruksel-iskat-evropejski-den-bez-avtomobili-news_694965.html", "text": "  В Европа всяка година трябва да се  провежда Ден без автомобили, за да се намали замърсяването на въздуха.  Това заявиха кметовете на Париж и Брюксел в навечерието на подобна  инициатива в двете европейски столици , съобщава AFP. Призивът бе отправен в  съвместно изявление на кмета на френската столица Ан Идалго и  кмета на  белгийската столица Филип Клоз, в което двамата изтъкнаха  „необходимостта от мерки срещу климатичните промени и въздействието на  замърсяването върху здравето“. И двете европейски столици в  неделя ще проведат своя традиционен Ден без автомобили, който е част от  инициативата „Дни на европейското наследство 2018“ - уикенд на културни  събития, който се провежда всяка година  в различни страни от ЕС. В Париж, градската управа  реши, че шест района в самото сърце на френската столица, ще бъдат зони  забранени за автомобили всяка първа неделя от месеца. Мярката влиза в  сила от 7 октомври.     През последната година автомобилният трафик в  центъра на Париж е намалял с 6 процента, което  е понижило замърсяването  на въздуха  до „рекордни нива“.   ", "date": "2018.09.15", "title": "Париж и Брюксел искат европейски Ден без автомобили "}
{"url": "https://www.actualno.com/balkani/syrbija-vdigna-pytnite-taksi-za-chujdi-avtomobili-news_694970.html", "text": "   Това предаде Танюг, като се позова на съобщение на предприятие Пътища.     Например таксата за автомобил от Белград до Ниш, която досега е била 6,5 евро, от днес става 7 евро.   Новите цени за чуждестранни коли се въвеждат с цел съгласуване на тарифите с курса на еврото, уточнява Нова телевизия.\r\nПри изработването на старата тарифа цените са били изчислени по курс 1 евро за 120,3918 динара от 13 ноември 2014 г., а новите цени са съобразени с курса от 10 септември 2018 г. - 1 евро за 118,2951 динара.  Според цените в евро ще се закръглят, както следва: от 0,01 до 0,49 евро се закръгля на 0,50 евро, а от 0,51 до 0,99 - на 1 евро.", "date": "2018.09.15", "title": "Сърбия вдигна пътните такси за чужди автомобили"}
{"url": "https://www.actualno.com/america/bedstveno-polojenie-v-shtata-severna-karolina-zaradi-uragana-floryns-news_694971.html", "text": "        Така ще се отвори възможност за федерално финансиране за американския щат, включително безвъзмездна помощ за къщи и основни ремонти. Това предава електронното издание на американския вестник The Washington Post, цитирано от \"Фокус\".   Губернаторът на Северна Каролина Рой Купър още в четвъртък беше поискал подобен указ, пишейки в молбата си, че властите в щата „са претоварени с подготовката си за урагана и очакват сериозни щети от него“.\r\nВ изявление в четвъртък Купър заяви: „Знаем, че тази масивна буря ще причини огромни щети и моля Вашингтон да действа бързо, за да може федералната помощ да дойде колкото се може по-скоро“.  ", "date": "2018.09.15", "title": "Бедствено положение в щата Северна Каролина заради урагана \"Флорънс\""}
{"url": "https://www.actualno.com/business/angelkova-shte-predlojim-da-se-finansirat-integrirani-turisticheski-proekti-news_694974.html", "text": "   Планираме да започнем с девет проекта, по един във всеки туристически район за планиране. Това каза министърът на туризма Николина Ангелкова по време на петата кръгла маса по проекта „Сподели България“ в Кърджали, съобщиха от МТ.     Тя поясни, че в момента се водят преговори и се работи по предварителната подготовка и анализ на проектите. Създадена е и работна група, която да очертае плана, в следващия етап на подготовка ще бъдат включени местната власт и бизнеса, обясни министърът. Възможностите за отпускане на средства са от бъдещата програма за регионално развитие или за развитие на селските райони. Сега е точният момент, в който трябва за стартират първоначалните дейности, защото пътят който се минава преди да се завърши едно предложение е много дълъг и често отнема време.   Инициативата „Сподели България“ може да подпомогне и разработването на тези проекти, заяви министър Ангелкова. Инициативата се реализира съвместно между Министерството на туризма и Министерството на земеделието, храните и горите. Тя включва създаването на 12 винено-кулинарни дестинации, обхващащи повече от 50 общини и над 100 туристически атракции.\r\nОсновен фокус на дебата в Кърджали бяха дестинациите „Сакар“ и „Родопи“. Във форума участваха Севда Камбурова, заместник-областен управител на област Кърджали и инж. Красимир Коев, изпълнителен директор на Изпълнителна агенция по лозата и виното. Дестинация „Сакар“ включва общините Харманли, Любимец, Свиленград, Тополовград. Част от са едни от най-емблематичните туристически обекти от региона, традиционните храни и характерното вино. Дестинация „Родопи“ обхваща общините Смолян, Хасково, Кърджали и Ивайловград. В нея са включени емблематични туристически атракции не само за региона, но и на национално ниво. Това са Перперикон, монументът Св. Богородица, Вкаменената сватба, Каменните гъби, Дяволският мост и Татул. Част от дестинацията е типичната кухня и вино.  Идеята на дебатите е всички заинтересовани страни- бизнесът и местната власт да дадат своите менения и предложения, с което да създадем един работещ проект, посочи министър Ангелкова. И допълни, че очакваме по този начин да надградим и финализираме нашата идея. Считаме, че тази инициатива ще помогне за обогатяване и допълване на летния и зимния туризъм-основните ни туристически продукти, заяви министърът.   Утвърдените от бизнеса и местната власт дестинации ще бъдат представени през октомври, информира .министър Ангелкова. Предвижда се активна маркетингова кампания, с която да я превърнем в разпознаваем символ на проекта и на разнообразния туристически продукт на страната. За нас е важно проектът да бъде завършен в срок, за да може да бъде включен и в Годишната програма за Национална туристическа реклама 2019 г., обясни министърът. И допълни, че той ще подпомогне за популяризирането и развитието на регионалния туризъм, което ще повлияе и на напредъка на сектора на национално ниво.", "date": "2018.09.15", "title": "Ангелкова: Ще предложим да се финансират интегрирани туристически проекти"}
{"url": "https://www.actualno.com/curious/7-te-strani-v-koito-se-postiga-naj-dobyr-balans-mejdu-kariera-i-lichen-jivot-news_694927.html", "text": "  Най-щастливите хора не са нито тези, които стоят без работа, нито път тези, които прекарват по цял ден в офиса. Тайната е в баланса между кариерата и връзките, хобитата, почивката. За съжаление обаче не навсякъде той се постига лесно.     От платформата InterNations са провели проучване за това в кои държави хората успяват най-добре да балансират между различните страни на живота си. Ето как изглежда топ 7 на класацията. Там хората работят средно по 44 часа на седмица и имат доста свободно време, но отбелязват като негатив, че животът става по-скъп.    Средното работно време на седмица е малко над 42 часа. Служителите се чувстват сигурни и са доволни от кариерните си възможности.   Също по около 42 работни часа на седмица. Като плюсове на страната се цитира спокойната и приятелска атмосфера.    Там се работи средно по около 44 часа на седмица (авторите на проучването отбелязват, че по-големият брой часове не означава задължително по-лош баланс между кариера и личен живот, по-важно е качеството на прекараното време - бел.ред).     Кои са 3-те където има между работата и личния живот прочетете ", "date": "2018.09.15", "title": "7-те страни, в които се постига най-добър баланс между кариера и личен живот"}
{"url": "https://www.actualno.com/sciencelogy/samsung-predstavja-novija-si-telefon-prez-oktomvri-news_694917.html", "text": "  Южнокорейската компания Samsung изпрати покани в петък за  събитие, което ще се състои на 11 октомври. На него се очаква компанията  да представи новите си мобилни устройства от линията Galaxy. В поканата има малко детайли,  но се споменава за „забавление х4”, което води до спекулациите за нов  смартфон с четири камери или сгъваем телефон, предава AFP. Последният модел на южнокорейския технологичен гигант от линията Galaxy беше представен през август месец. Въпреки водещите си позиции Samsung отбеляза 22% спад на продажбите на мобилни технологии във втората трета на годината. Новините за новото събитие на  компанията идват само дни, след като Apple представиха новия си iPhone,  чиито цени са между 749 долара и 1 099 долара за американските  потребители. Tри дни преди събитието  на южнокорейският гигант pyk се очаква да се проведе друго събитие. Този път  организатор е Google, като се очаква на него да бъде представен  подобреният телефон Pixel.     ", "date": "2018.09.15", "title": "Samsung представя новия си телефон през октомври"}
{"url": "https://www.actualno.com/showbusiness/spice-girls-trygvat-na-turne-no-verojatno-bez-viktorija-news_694920.html", "text": "   по време на гостуването си във вечерното шоу на Джеймс Кордън в САЩ, пише The Daily Mail.     \"Турне ще има, 100% е сигурно\", заяви тя. На въпрос дали Виктория Бекъм ще се присъедини към колежките си обаче Мел Би отговори:    По думите ѝ е най-вероятно Виктория Съпругата на Дейвид Бекъм няколко пъти е споменавала, че не възнамерява да се връща в групата и да подновява певческата си дейност. Тя е успешен дизайнер и отдава енергията си на своя бизнес.  Spice Girls са една от най-популярните групи в истроията. За последно петте пяха заедно на откриването на Олимпийските игри в Лондон през 2012 г.", "date": "2018.09.15", "title": "Spice Girls тръгват на турне, но вероятно без Виктория "}
{"url": "https://www.actualno.com/society/novi-centrove-zamenjat-chetirite-ostanali-internata-u-nas-news_694916.html", "text": "        Те ще бъдат заменени с , които трябва В тях ще се работи с деца, които имат някакви противоправни деяния или са застрашени да извършат такива. Това обясни Грета Ганчева – директор на дирекция „Приобщаващо образование“ пред    Съгласно закона за борба с противообществените прояви на малолетните и непълнолетните възпитателните училища и социално-педагогическите интернати се определят от закона за предучилищното и училищно образование като специална училища. Според подготвяния закон за детското правосъдие от Министерството на правосъдието обаче не се предвижда съществуването на интернати. „Идеята е постепенно да отпадне нуждата от тези училища. Тази година закриваме в Керека, догодина вероятно ще има още. В синхрон с това, което се променя от законодателството“, обясни Ганчева.\r\nКакто бе обявено през юли, възпитателното училище-интернат „Св. Кирил и Методий“ в габровското село Керека се закрива от началото на предстоящата учебна година. В него се обучаваха девет деца - три от тях трябваше да бъдат реинтегрирани в семейна среда, след като възпитателните им мерки биват прекратени. Едно дете трябваше да бъде насочено към социална услуга, а останалите да бъдат прехвърлени във възпитателните училища в селата Завет и Ракитово. „Тези училища ще изчезнат, но не изведнъж. Докато не се осигури алтернативата и тези центрове, съгласно подготвяния закон, не бъдат направени няма как да закрием системата“, обясни Ганчева.  Докато бъдат готови другите услуги и новите центрове могат да поемат децата, регламентирана в Закона срещу противообществените прояви на малолетните и непълнолетните и този за предучилищно и училищно образование. „Те ще са вероятно към Министерството на правосъдието, но това не означава, че останалите няма да имат принос. МОН ще осигурява образованието, а социалното министерство - социални услуги като структури“, обясни още Ганчева.   ", "date": "2018.09.15", "title": "Нови центрове заменят четирите останали интерната у нас"}
{"url": "https://www.actualno.com/society/prognoza-za-vremeto-15-septemvri-sybota-news_694893.html", "text": "  Днес ще бъде слънчево. През деня ще има временни увеличения на облачността, предимно средна и висока. Ще духа слаб, в Дунавската равнина до умерен северозападен вятър. Минимални температури, предимно между 11° и 16°, максимални между 26° и 31°. В София минимална около 10°, максимална около 26°. Такава е прогнозата за времето на Националния институт по метеорология и хидрология (НИМХ) при БАН, съобщи за „Фокус“ дежурният синоптик Христо Христов.     Над Черноморието ще бъде предимно слънчево с до умерен северозападен вятър. Максимални температури на въздуха: 27-28°. Температурата на морската вода е 24-25°. Вълнението на морето ще бъде 2-3 бала.\r\nНад планините ще бъде предимно слънчево с до умерен север-северозападен вятър. Максимална температура на височина 1200 метра около 21°, на 2000 метра – около 13°.\r\nВ неделя в източната половина от страната вятърът ще се ориентира от север-североизток. Там и облачността след обяд ще се увеличи, на места ще има и краткотрайни валежи. Над западната половина ще остане предимно слънчево, със слаб до умерен северозападен вятър. В понеделник вятърът ще отслабне, в отделни западни райони временно и ще стихне, а в Източна България ще бъде източен. Повече облачност ще има отново над източната половина, почти без валежи. Във вторник над по-голямата част от страната ще преобладава слънчево време, сутринта на места с ниска облачност. Ще духа слаб източен вятър, в Източна България - до умерен, от изток-североизток. Минималните температури ще са от около 10° до към 15°-16°, максималните - предимно между 24° и 29°.  ", "date": "2018.09.15", "title": "Прогноза за времето - 15 септември (събота)"}
{"url": "https://www.actualno.com/showbusiness/edin-ot-geroite-v-seriala-moderno-semejstvo-shte-byde-ubit-news_694925.html", "text": "   Новината съобщи създателят на сериала Кристофър Лойд пред Entertainment Weekly.     \"През този сезон ще се насочим към по-съществени житейски случки. Ще има и смърт - нещо, през което преминават всички семейства. Би било неестествено изобщо да не засегнем този аспект от съществуването\", споделя Лойд.   Кой герой ще загине все още е тайна. От екипа обаче казват, че той е от важните за сериала и смъртта му ще бъде \"трогателна случка, която ще има последици в продължение на няколко епизода\".\r\nПо-късно този месец започва десетият сезон на \"Модерно семейство\". Сериалът е любим на аудиторията в много страни и е печелил пет последователни награди \"Еми\" за най-добра комедийна поредица.  ", "date": "2018.09.15", "title": "Един от героите в сериала \"Модерно семейство\" ще бъде убит "}
{"url": "https://www.actualno.com/moresport/programata-na-svetovnite-pyrvenstva-po-volejbol-i-hudojestvena-gimnastika-za-dnes-news_694932.html", "text": "  Уикендът продължава да е богат на спортни събития у нас, но централно внимание продължават да заемат Световните първенства по художествена гимнастика и волейбол, които се провеждат в България.     След като състезанията в индивидуалната програмата при грациите приключиха с един медал за Невяна Владинова, Боряна Калейн и Катрин Тасева, днес (15.09) стартира надпреварата при ансамблите, където са и големите надежди за силно представяне на нашите представителки.   Битката на Симона Дянкова, Елена Бинева, Мадлен Радуканова, Лаура Траатс  и Стефани Кирякова започва днес в многобоя, като надеждите са днес и  утре България да покаже пълния си потенциал и да се поздрави поне с един  златен медал. .\r\nВолейболните мачове в Русе и Варна също продължават с пълна сила. В събота има нови две битки в \"българската\" група D, но черешката на тортата ще е в Италия, където в сблъсък на олимпийски шампиони се изправят САЩ и Русия. .  ", "date": "2018.09.15", "title": "Програмата на Световните първенства по волейбол и художествена гимнастика за днес"}
{"url": "https://www.actualno.com/society/shefyt-na-gdbop-syzdava-se-useshtane-che-bylgarskite-jurnalisti-sa-neshto-poveche-ot-bylgarskite-grajdani-news_694933.html", "text": "   Това каза шефът на ГДБОП Ивайло Спиридонов.     Журналистите , докато работят по свое разследване, уличаващо строителната фирма „Джи Пи Груп” в двойно счетоводство и корупционни практики, свързани с европейски фондове. Спиридонов обаче беше категоричен, че не е възпрепятствано журналистическо разследване. Според него полицаите са си изпълнили задълженията както трябва.   Пред bTV Димитър Стоянов разказа, че „Стояхме около 1 час закопчани с белезници, а в следващите 3 часа са били на местопроизшествието, отново задържани, но без белезници, явно бяха установили кои сме”, допълни той. Журналистът посочи, че „Очевидно е, че няма воля да се разследва корупцията по високите етажи на властта. Много възможно е този случай да затихне като много други”, смята разследващият журналист.\r\n„Не знам какви са мотивите на властите да ни задържат – дали е некомпетентност, дали е „чадър”, дали е лоша координация, но беше факт, че Попречиха ни да събираме доказателства, които и те не събират. Бяхме възпрени с белезници”, изтъкна той.    отбеляза Спиридонов пред bTV.    попита шефът на ГДБОП. , подчерта обаче Димитър Стоянов.\r\nСпиридонов допълни, че след като на 13 септември са получили точната локация на документите, на мястото е изпратен автопатрул от Перник. В същото време главният редактор на „Биволъ” Атанас Чобанов е подал информация, че отново се пълни друг автомобил с такива документи и най-вероятно ще тръгне към мястото. „Поради което направихме организация колегите от Перник да застанат на т. нар. секретен пост, който изненада въпросните господа”, подчерта Спиридонов.     „Такава информация не е подавана от г-н Чобанов”, категоричен беше той. „Изведнъж се появяват хора да ровят из някакви чували и да подритват загасващия огън”, допълни Спиридонов.    , заяви шефът на ГДБОП. Цялата работа е „филм със скапан сценарий”, изтъкна той.", "date": "2018.09.15", "title": "Шефът на ГДБОП: Създава се усещане, че българските журналисти са нещо повече от българските граждани"}
{"url": "https://www.actualno.com/society/sedmichna-prognoza-za-vremeto-17-23-septemvri-news_694919.html", "text": "  В понеделник вятърът ще отслабне, в отделни западни райони временно и ще стихне, а в Източна България ще бъде източен. Повече облачност ще има отново над източната половина, почти без валежи.     Във вторник над по-голямата част от страната ще преобладава слънчево време, сутринта на места с ниска облачност. Ще духа слаб източен вятър, в Източна България - до умерен, от изток-североизток. Минималните температури ще са от около 10° до към 15°-16°, максималните - предимно между 24° и 29°, съобщи агенция Фокус.   В сряда и четвъртък времето ще остане без промяна. Ще преобладава слънчево време, а максималните температури ще са между 24° и 29°.\r\nВ петък облачността над Източна България ще бъде променлива. Над останалата част от страната ще е слънчево.  През почивните дни остава топло и без валежи. В събота времето ще е слънчево, а в неделя ще има променлива облачност. Минималните температури ще са между 7-12 градуса, а максималните между 21 и 29 градуса.   ", "date": "2018.09.15", "title": "Седмична прогноза за времето 17-23 септември"}
{"url": "https://www.actualno.com/society/aej-sluchajat-sys-zadyrjanite-jurnalisti-pokaza-deficitite-na-mvr-news_694924.html", "text": "   Това заявяват от Асоциацията на европейските журналисти в България по повод , за който стана ясно вчера.     Според собствените им свидетелства двамата са били задържани в нощта на четвъртък срещу петък, заедно с адвокат, по сигнал, който самите те са подали до МВР. Въпреки че според официалната информация на МВР, журналистите не са били арестувани, а само отведени за справка и изясняване на самоличността, допълват от АЕЖ.   Предоставените от заповеди за задържане, които имат характера на официален документ, опровергават твърденията на МВР.  От тях става ясно, че Димитър и Атила са били арестувани в 21:00 вечерта и освободени в 4:00 сутринта на другия ден. Посоченото правно основание за ограничаването на техните права е, че е имало данни, че са извършили престъпление.\r\nСпоред АЕЖ Разследващата журналистика играе изключително важна роля в налагането на върховенството на закона в едно демократично общество и правоохранителните органи би трябвало да оказват пълно съдействие на журналистите, а не да ги възпрепятстват. В случая въпреки че са се задействали по сигнал, подаден от журналистите, МВР всъщност задържа самите тях. Изясняването на ситуацията отнема часове и се разрешава едва след намесата на чуждестранен дипломат - консул на Румъния.  Невъзможността да се получи информация в часовете след задържането, липсата на отговорен служител в цялото министерство, който може да се ангажира с изявление пред медии, предизвика притеснения за опит за репресия над свободата на изразяване. Тези притеснения излязоха извън територията на България и като Ню Йорк Таймс и Вашингтон пост.   Фактът, че Не на последно място е интересно, че Като професионална асоциация ние нямаме никакви съмнения относно нуждата от журналистически разследвания и ползата, която носят на обществото и ще работим тази нужда да се осъзнае от колкото се може повече представители на българското общество, които да развият нетърпимост към всеки опит за ограничаване на тази важна част от журналистическата професия, завършва позицията на организацията.    ", "date": "2018.09.15", "title": "АЕЖ: Случаят със задържаните журналисти показа дефицитите на МВР"}
{"url": "https://www.actualno.com/society/bivsh-shef-na-kat-horata-bez-knijki-ne-se-nakazvat-dostatychno-strogo-news_694922.html", "text": "  Последният случай на шофьор без книжка, прегазил балетиста Мартин Чикалов, ядоса България. Това предизвика остри реакции и редица протести в страната.      каза бившият началник на КАТ Алекси Стратиев пред Нова телевизия.   Според адвокатът Марин Марковски законите трябва да станат по-сурови, за да има ефект от тях. категоричен е адвокатът.  Той допълни още че България е на първо място в ЕС по убити на 1 000 000.   „За хората, които имат повече от едно нарушение, трябва да има по-сериозни санкции. Статистиката показва, че след 5-6 груби нарушения се стига до тежко произшествие”, каза още Стратиев.\r\nБившия началник на КАТ сподели, че в момента се готвят и нови промени  в Закона за движение по пътищата.    ", "date": "2018.09.15", "title": "Бивш шеф на КАТ: Хората без книжки не се наказват достатъчно строго"}
{"url": "https://www.actualno.com/society/predlagat-da-se-napravi-referendum-za-vryshtaneto-na-kazarmata-news_694926.html", "text": "        Състоянието на Българската армия днес е като след Ньойския договор преди почти 100 години, твърдят запасните офицери, предаде \"Дарик\".   Те настояват да се промени мисленето за начините, по които може да се окомплектова войската ни. Предлагат да се проведе референдум и да бъде върната задължителната наборна военна служба. А също така да се преосмисли системата за попълване на Въоръжените сили и техния резерв с личен състав, като се използват и възможностите за доброволна служба.\r\nПредложенията бяха отправени към институциите и обществото вчера по време на конференция „Ролята на доброволната служба в армията и службата в резерва”, която се проведе в Казанлък. Офицерите и сержантите от запаса и резерва настояват също до края на годината да бъде извършен цялостен преглед на сигурността и отбраната, а парламентът да приеме дългосрочен план за развитие на Въоръжените сили до 2032 година.  Председателят на съюза о. з. ген. Златан Стойков се обяви за закон за запасното воинство, какъвто в страната ни няма.   ", "date": "2018.09.15", "title": "Предлагат да се направи референдум за връщането на казармата"}
{"url": "https://www.actualno.com/razgrad/restavrirat-ibrahim-pasha-djamija-postroena-ot-bylgarski-majstori-predi-400-g-news_694938.html", "text": "        Затворена е от 1984 г. както за вярващи, така и за туристи.   Изградена е преди 400 години по поръка на местния феодал Ибрахим паша по времето на султан Сюлейман І. Тя е забележителен образец на класическата османска архитектура от 17 век.\r\nЛегендата разказва, че когато била довършена джамията Ибрахим паша наредил да бъдат убити майсторите й, за да не повторят изяществото й. Дюлгерите от Пороище разбрали за неговите намерения и си направили дървени криле, с които да избягат. Един ден литнали към планината. Но брадвите, които привързали към крилете, натежали при летенето. Майсторите не успели да стигнат до планината, за да се спасят.  На метри пред храма е издигнат впечатляващ мемориал на майстор Манол с разпънати криле.\r\nСега областният управител на Разград Гюнай Хюсмен е обявил инженерингова поръчка Той е със статут на недвижима културна ценност от национално значение. Публична държавна собственост е от 3 април т.г.    Тя е със застроена площ 376 кв. м.  В имота попада още една сграда със смесено предназначение и застроена площ 1051 кв. м.    Има 57 прозореца по стените и в основата на купол. В техническата документация за обекта пише, че броят им не е случаен. Той е произведение на числата 3 и 19 – 3 като символ на арабските букви в „Аллах“ и 19 като броя на буквите във формулата „В името на Аллах, Всемилостивия, Милосърдния“ (на арабски).\r\nВ каменните стени са оформени над 50 къщички за птици. Това пък се свърза с вярванията за превръщане на душата в птица.\r\n„През 1986 година при редовни археологически проучвания, проведени от Зл. Генова във връзка с планирани консервационно-реставрационни дейности, са открити основите на по-стара постройка, която може да бъде определена като джамия с минаре, преддверие и тюрбе към северозападната стена. Археологически сондажи през 2001 г., проведени от д-р Б. Петрунова и Г. Радославова, потвърждават версията за по-стара джамия с датировка първата половина на XVI в.“, се сочи още в документацията.   На 5 август 2015 г. служители на община Разград установиха, че е разбита входната врата на Ибрахим паша джамия. Изрязани бяха част от металните заграждения на входа, за да проникнат в храма. Извършени бяха нелегални ремонти. Извършени бяха бояджийски ремонти по автентичните дървени конструкции и колони.   За извършител бе посочен бизнесменът от Дулово Бюрхан Ариф Сюлейман, който се представял за салафит. Заедно с четирима работника за 10 дни те циментирали основите на джамията и повредили редица автентични орнаменти.", "date": "2018.09.15", "title": "Реставрират Ибрахим паша джамия, построена от български майстори преди 400 г."}
{"url": "https://www.actualno.com/business/angelkova-kozloduj-ima-goljam-potencial-za-kulturno-istoricheski-turizym-news_694939.html", "text": "   . Това заяви министърът на туризма Николина Ангелкова по време на откриването на втория Фестивал на занаятите и изкуствата в Козлодуй, където тази година се очакват над 2000 посетители.     По време на посещението си в града министър Ангелкова проведе работна среща с кмета на общината Маринела Николова, съобщиха от Министерство на туризма.   Тема на разговорите бяха възможностите за развитие на регионалния туризъм, съобщиха от Министерството на туризма. Поради големия потенциал на града министър Ангелкова предложи да бъде организирана съвместна дискусия за развитието на туризма в Козлодуй и региона.\r\nМинистър Ангелкова посочи, че през последните години отседналите в града чужди туристи непрекъснато се увеличават, като най-много те са от Русия, Украйна и Румъния. Общите приходи от нощувките в общината за изминалата година възлизат на близо 30 хил. лв.  В Регистъра на туристическите атракции, създаден от Министерството на туризма по данни на българските общини, са включени 7 обекта от Козлодуй, сред които античните крепости Августа и Региана, корабът „Радецки“, мястото на слизане на Ботевата чета на дунавския бряг, Аспаруховия вал, Матеевият геран и др., припомни министър Ангелкова.   Тя добави, че много перспективен за цялото дунавско крайбрежие, а и за община Козлодуй, е маршрутът „Дунав Ултра“ - най-дългият за туристи велосипедисти у нас – 730 км по поречието чак до Черно море. Той свързва най-северозападната с най-североизточната част на страната и преминава през близо 90 населени места. На вторите годишни награди на Министерството на туризма през 2017 г. веломаршрутът спечели първо място в категория “Иновация на годината” в туризма.\r\n„Пътят за устойчиво развитие на регионалния туризъм очевидно е правилен и ние като администрация ще насърчим всеки работещ проект за по-нататъшното му стимулиране. Принос за този напредък имат и събития като настоящия фестивал, който е сред новите туристически атракции в общината, но според мен има прекрасно бъдеще“, заключи министър Ангелкова.    ", "date": "2018.09.15", "title": "Ангелкова: Козлодуй има голям потенциал за културно-исторически туризъм "}
{"url": "https://www.actualno.com/celebrate/sv-velikomychenik-nikita-news_694709.html", "text": "  През четвъртия век християнството се разпространило бързо по бреговете на Дунав, гдето живеели по това време готите. В историята готите са познати като вестготи и остготи. Вестготите населявали предимно днешна Румъния и Бесарабия, а остготите – днешна Южна Русия – между реките Дон и Днестър.     Поради верско различие вестготите били разделени тогава на две държави. В едната владетел бил Анатарих, езичник, гонител на християнството, а в другата – Фритигерн, християнин, закрилник на християнстовото.\r\nПламнала война между тия две държави. Анатарих победил. Фритигерн се обърнал за помощ към византийския император Валент. Цяла армия му била изпратена на помощ. Фритигерн преминал наново Дунава, начело с грамадна войска. Пред неговите полкове се развявали знамена, на които бил изобразен кръст.\r\nЗавързала се битка на широк фронт. Войските на Атанарих били разбити. Значителна част от тях била пленена. Атанарих успял да избяга с група войници.     Тъй се открила широка възможност за разпространение на християнството в просторната готска земя. Победата на Фритигерн била призната като победа на светия и животворящ Господен кръст, под знамето на който той воювал.\r\nПриемникът на готския епископ Теофил, епископ Вулфила, изнамерил готската азбука и превел на готски език Свещеното Писание и много богослужебни книги. В резултат на това християнството се затвърдило още повече.\r\nОсобено допринесъл за неговото укрепване св. Никита, който бил един от прославените мъже сред готите. Със своите вдъхновени слова той обърнал мнозина към вярата в Божия Син Иисус Христос.    По-късно обаче Атанарих се върнал отново в родината, сформирал войска, насочил се срещу войските на Фритигерн, разбил ги и взел в ръцете си властта над цялата готска земя оттатък Дунава. Езичник–фанатик, Атанарих подигнал страшно гонение против Църквата.   Св. Никита излязъл в защита на християнската вяра. Все по-усилено и по-безстрашно проповядвал словото Божие, подготвял вярващите за мъченически подвизи и открито изобличавал тиранина Атанарих в безбожие и безчовечие.\r\nВсички мъчения, с които Атанарих искал да принуди Никита да се отрече от Христа останали без резултат. Нито многото рани, нито изтезанията на плътта могли да го заставят да се откаже от Господа. Тогава мъчителят заповядал да изгорят мъченика на клада. Твърд и непоклатен стоял светия великомъченик сред пламъците. Душата му отминала във вечността, при Бога. Тялото му останало невредимо сред пламъците.\r\n По заповед на властта, незасегнатото от огъня тяло било оставено без погребение.\r\nВ това време живял в госката земя един благочестив християнин, на име Мариан. Той бил родом от Мопсует – град в малоазийската област Киликия. Мариан се бил сближил с Никита и спечелил неговата дружба.      Като узнал, че неговият любим приятел мъченически е умъртвен и че тялото му било захвърлено в безчестие, той решил да го намери и отнесе в своята родина.\r\nИздадена била строга заповед – никой да не прибира тялото на Никита. Мариан тръгнал нощем да го търси. Нощта била мрачна и дъждовна. Това затруднявало благочестивия киликиец да осъществи плана си. Но Бог му изпратил светлина във вид на звезда, която озарила пътя му и се спряла над самото тяло на мъченика. Мариан го взел, загънал го в чисто платно и го отнесъл в отечеството си – Киликия. Погребал го в своя дом.\r\nПо-късно тук християни изградили прекрасен храм, в който били поставени светите мощи на великомъченика. Край тях започнали да се извършват чудеса. Мнозина получавали изцеление както на телесни, така и на душевни недъзи. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.09.15", "title": "Св. великомъченик Никита"}
{"url": "https://www.actualno.com/asia/zaginali-i-pri-tajfuna-vyv-filipinite-news_694930.html", "text": "  Две жени загинаха при свлачище,  предизвикано от преминаването на супер тайфуна Мангхут, съобщи полицията  във Филипините, цитирана от AFP. Телата на жертвите са били  открити под отломките на къщата им, буквално залята от тонове свлякла се  земна маса след поройните дъждове. Sупер  тайфунът Мангхут – най-голямата стихия в Тихия океан за тази година –  остави пътека от разрушения при преминаването си през Филипините, припомня БГНЕС. Бурята премина през северните  части на филипинския остров Лузон, където отнесе покриви, изкорени  дървета и скъса далекопроводни жици. В района живеят близо 10 милиона  души, като повечето от къщите им са обикновени дървени постройки. Мангхут напусна архипелага и  се е насочил към гъстонаселения Хонконг и източната част на Китай.  Властите във Филипините изпратиха допълнителни екипи, които да окажат  помощ на пострадалите и да извършат оценка на щетите в провинциите,  които понесоха директния удар на стихията. Тайфунът поддържа постоянна  скорост на ветровете от 170 километра в час, като поривите им могат да  достигнат до 260 километра в час. Средно районът на филипинския  архипелаг годишно е удрян от по 20 тайфуна, които вземат стотици жертви и  оставят милиони хора без подслон. Заради Мангхут властите вече евакуираха над 4 милиона души заради опасност от мащабни наводнения и свлачища.     По-рано ви съобщихме, че също взе жертви, засега техният брой е пет. Милиони хора бяха евакуирани, има и сериозни проблеми с електрозахранването.   ", "date": "2018.09.15", "title": "Загинали и при тайфуна във Филипините "}
{"url": "https://www.actualno.com/education/natfiz-otkriva-uchebnata-godina-news_694913.html", "text": "  На 15 септември ректорът на НАТФИЗ проф. д-р Станислав Семерджиев ще открие 70-тата юбилейна учебна година, съобщават от учебното заведение. Създадена като първото  българско висше училище за театрално изкуство през 1948 г., Академията  приема своя първи випуск – 22-ма студенти по „Актьорско майсторство“ (14  мъже и 8 жени) и 9 (6 мъже и 3 жени) по „Режисура“. Първите 19  преподаватели в НАТФИЗ са Димитър Митов, Боян Дановски, Георги Стаматов,  Владимир Трендафилов, Пенчо Пенев, Стефан Каракостов, Любомир Тенев,  Пенчо Данчев, д-р Любомир Андрейчин, Стефан Сърчаджиев, Филип Филипов,  д-р Кръстьо Мирски, Греда Глоке, Олга Кирчева, Асен Попов, Любен Саев,  Галина Тагамлицка, Николай О. Масалитинов, Георги Костов. През 1955 г. Академията  получава специално построената на ул. „Г. С. Раковски“ №108А сграда с  три сцени и голям брой аудитории. Същата година е преобразувана в  Национална академия за театрално и филмово изкуство – НАТФИЗ. На 1-ви  ноември 1957 г. се открива Учебният драматичен театър с премиерата  „Двубой“ от Ив. Вазов, постановка Анастас Михайлов. През 1966 г. се  открива Учебният куклен театър с премиерите „Карнавал на животните“ по  музика на Сен-Санс, сценарий и режисура Николина Георгиева и  „Светлосиният Петър“ от Урбан Гюла, постановка Атанас Илков. През 1973  г. се откриват специалностите „Кино и телевизионна режисура“ (приети са  11 студенти – 4 жени и 7 мъже), „Кино и телевизионно операторство“ (20  студенти – 19 мъже и 1 жена) и „Кинознание“ (приети са 10 студенти –  3-ма мъже и 7 жени). Първите им преподаватели са: професорите Неделчо  Милев, Христо Христов, Борислав Пунчев и доцентите Атанас Тасев, Георги  Карайорданов, Румен Георгиев. Същата година се открива и Учебната  киностудия. Днес в НАТФИЗ се обучават  близо 700 студенти в 18 бакалавърски, 10 магистърски и 2 научни  специалности за докторанти, а Академичният състав включва видни  практикуващи артисти, критици, изследователи и педагози в областта на  сценичните и екранните изкуства. Академичното развитие на  НАТФИЗ е неизменно обвързано с историческото развитие на българския  театър и кино, включително с израстването на известни фамилии. Сред  новопостъпилите в юбилейния 70-ти випуск са наследниците на актьорите  Малин Кръстев, Койна Русева, Албена Михова, на певицата Тони Димитрова. На тях и на всички останали 220 първокурсници НАТФИЗ пожелава успешна  работа, много самоотверженост, дисциплина и удовлетворение по пътя,  който са избрали да следват.   ", "date": "2018.09.15", "title": "НАТФИЗ открива учебната година"}
{"url": "https://www.actualno.com/cite/cjalata-rabota-sys-zadyrjanite-jurnalisti-e-film-sys-skapan-scenarij-news_694936.html", "text": "  Това заяви шефът на ГДБОП Ивайло Спиридонов по повод на край Радомир.     Журналистите бяха задържани, докато работят по свое разследване, уличаващо строителната фирма „Джи Пи Груп” в двойно счетоводство и корупционни практики, свързани с европейски фондове. Спиридонов обаче беше категоричен, че не е възпрепятствано журналистическо разследване. Според него полицаите са си изпълнили задълженията както трябва.\r\nДимитър Стоянов твърди, че от ГДБОП са знаели, че журналистите също се движат натам. Спиридонов обаче отрече.\r\n„Каква работа имат тези журналисти да се намират на мястото, нали са подали на нас информацията? Българските служби за сигурност ли работят или журналистите? Оставам с впечатлението, че искате при българските служители на МВР и българските граждани най-вече да създадете усещането, че журналистическата гилдия е нещо повече от тях”, заяви шефът на ГДБОП. Цялата работа е „филм със скапан сценарий”, изтъкна той пред bTV.  ", "date": "2018.09.15", "title": "Цялата работа със задържаните журналисти е филм със скапан сценарий"}
{"url": "https://www.actualno.com/chronicles/chepelare-e-objaven-za-grad-news_694705.html", "text": "  Чепела̀ре е град и известен зимен курорт в Южна България. Намира се в област Смолян, на 10 км северно от курортния комплекс Пампорово и на около 75 км южно от Пловдив. Градът е административен център на община Чепеларе.     Чепеларе е разположен в планински район в Родопите и със своите 1232 м надморска височина е вторият най-високо разположен град в България след Доспат. През града протича река Чепеларска.    През 1880 г. се открива пощенска станция и е прокаран телеграф. През 1921 г. градът е електрифициран. Местното туристическо дружество е основано през 1934 г. и носи името „Студенец“. През 1950 г. е създаден пещерен клуб.  На 1 октомври 1899 г. в Чепеларе се основава дружество на Македонската организация с председател Георги Мерджанов, подпредседател Петко Антонов Разсуканов, касиер Атанас Гергинов и секретар Тодор Чичовски. Чепеларе е избрано от Върховния комитет за седалище на ІV пограничен пункт, който да осигурява контакта с Беломорието. Началници на пункта са Вълчо Сарафов (1899–1901), Константин Антонов (1901 – май 1902) и Петър Кузманов. Чепеларският пункт получава от Върховния комитет материали за препращане през границата, като за целта са изградени три тайни канала – през Проглед, Широка лъка и Манастир. До пролетта на 1900 година в Чепеларския пункт Върховният комитет складира 400 пушки „Крънка“ и 50 сандъци с патрони, които в следващите месеци по тайните канали са прехвърлени в Османската империя.    Населението е съставено почти изцяло от българи – както християни, така и мюсюлмани.        В непосредствена близост до Чепеларе се намира ски-зоната Мечи чал, част от която е най-дългата и една от най-добрите писти за алпийски ски в България.", "date": "2018.09.15", "title": "Чепеларе е обявен за град"}
{"url": "https://www.actualno.com/balkani/gyrcija-shte-oblekchi-kontrola-nad-kapitalite-news_694940.html", "text": "   Това предава Reuters, цитирана от \"Фокус\".     „Ще облекчим много скоро контрола над капиталите“, заяви Евклидис Цакалотос, но не уточни кога точно.   „С новото облекчаване ние ще завършим втория стълб регулации, свързани с тегленето на пари в брой и откриването на банковите сметки и ще влезем във финалната фаза за пълно облекчаване на капиталовия контрол. Третият и последен стълб се отнася до ограниченията при преместването на капитали в чужбина“, допълни той.\r\nГърция наложи контрол над капиталите, за да ограничи изтичането на средства от банките си през юли 2015 г. в разгара на дълговата криза.  ", "date": "2018.09.15", "title": "Гърция ще облекчи контрола над капиталите"}
{"url": "https://www.actualno.com/bgfootball/efektyt-valeri-bojinov-za-bylgarskija-futbol-news_694941.html", "text": "   стана обект на доста шегички и на моменти прекалени подигравки, след като обяви завръщането си в Първа лига с екипа на не кой да е отбор, а на новака в шампионата Ботев (Враца). Някогашния суперталант на световния футбол така и не успя да си намери отбор, в който да играе редовно, което доведе до неговото завръщане в България. И подигравките започнаха с пълна сила - от това, че е провален футболист, до това, че ще прекарва повечето си време в столичните заведения, отколкото във Враца.        Истината обаче е съвсем различна. Извън безспирните бисери, които Божинов ражда, неговото присъствие в българската Първа лига разпали истински пожар в интереса на хората към родното първенство, което се гради единствено на драмите около Левски и ЦСКА, както на доминацията на Лудогорец. И, докато мнозина се \"закачат\" с \"Генерал Император Божигол\", то неговият ефект за футбола у нас се простира далеч след странните интервюта, които на моменти дава. .  ", "date": "2018.09.15", "title": "Ефектът \"Валери Божинов\" за българския футбол"}
{"url": "https://www.actualno.com/viewpoint/zashto-v-bylgarija-oshte-velichajat-komunizma-news_694934.html", "text": "   Статуи и паметни плочи на Кубадински, Семерджиев и Червенков. Билбордове, портрети и сувенири с лика на Живков. Това е България през 21 век. Нищо, че отдавна има закон, който обявява комунистическия режим за престъпен, пише Иван Бедров в коментар за      \"Предвид факта, че Пенчо Кубадински е исторически свързан с дейността на БКП в качеството му на ръководен деец на партията, поставянето на негов паметник противоречи на чл. 3, ал. 1 от Закона за обявяване на комунистическия режим в България за престъпен\", пише в решението на Общинския съвет на разградската община Лозница. Така съветниците отмениха предишно свое решение - за откриване на паметник на дългогодишния член на ЦК на БКП. Но завъртането на 180 градуса не е най-интересното в тази история. По-значимо е позоваването на приетия през 2000 година Закон за обявяване на комунистическия режим в България за престъпен. Според този закон, комунистическият режим от 9 септември 1944 до 10 ноември 1989 година е престъпен, а Българската комунистическа партия е престъпна организация, която в дейността си е била насочена „към потъпкване на човешките права и демократичната система\".   Само преди три месеца Административният съд в Пазарджик образува дело по жалбата на „Демократична България“ срещу решение на Общинския съвет във Велинград за изграждане на паметна плоча на Атанас Семерджиев, началник на Генералния щаб на Българската народна армия в годините, когато българската войска участва в потушаването на Пражката пролет и на бунтовете на българските турци срещу насилствената смяна на имената по време на т.нар. Възродителен процес. Делото се позовава на същия закон и спира временно изграждането на меморила. Тези два сюжета обаче са изключение. Много повече са случаите, в които местните власти предпочитат да забравят за съществуването на този закон.   Цитираният закон е съвсем кратък. Той казва, че БКП идва на власт „с помощта на чужда сила, обявила война на България“ и носи отговорност за управлението на България във времето до 10 ноември 1989 година, „довело страната до национална катастрофа\". Законът казва също така, че „ръководствата и ръководните дейци\" са отговорни за редица престъпления, сред които са изредени „съзнателното нарушаване на основните човешки права и свободи\", т.нар. Народен съд, упадъкът на държавата, отмяната на правото на собственост, „провеждането на непрекъснат терор срещу несъгласните\" и т.н. В десетина точки са изредени престъпленията срещу правата на личността, като въз основа на всичко това законът обявява БКП и нейния режим за престъпни. Толкова. Въпросният закон не казва в прав текст, че е забранено да се поставят паметници на комунистически лидери или да се продават чаени чаши с лика на Тодор Живков. Но казва ясно, че тези хора и техният режим са престъпни.   Това обаче не е достатъчно за мнозинството представители на местната власт из цяла България, които организират чествания на свои земляци от върхушката на БКП или пък поставят портрети на видни комунистически дейци, паметни плочи, цели паметници дори. Това е част от същността на Българската социалистическа партия, която все още брои конгресите си заедно с тези на БКП. Но в решенията на общинските съвети на Лозница и Велинград - съответно за Кубадински и Семерджиев, участват единодушно съветниците от ГЕРБ и ДПС. Едната партия се възприема като дясна антикомунистическа алтернатива на БСП, а другата се роди от съпротивата на българските турци срещу комунистическия режим. Днес техни активисти издигат паметници на комунистически дейци и очевидно не виждат никакъв проблем в това.     Днес паметникът на Пенчо Кубадински е ограден от полицейска лента, но това не попречи на местния актив на БСП да организира откриване. Общинският съвет може и да отмени решението си, но паметникът е факт. В разгара на този сюжет много хора с изненада научиха, че в Златица отдавна има паметник на Вълко Червенков - комунистически лидер на България по времето на Сталин. И не само това - в деня на Съединението общинското ръководство в Златица заедно с активисти на БСП честват едновременно и официалния празник, и рождението на комунистическия вожд. „Вълко Червенков е човек, отдал живота си на мечтата да живеем в една икономически силна и политически смела страна“, е цитиран да казва депутатът от БСП Лало Кирилов. В този случай и общински служители, и народен представител без да им мигне окото нарушават Закона за обявявяне на комуническия режим за престъпен. И понеже нищо не следва, тези случаи ще продължават.   А всичко започна само година след приемането на закона. На 7 септември 2001 година в Правец бе открит паметник на Тодор Живков - в присъствието на бъдещия президент Георги Първанов и на бъдещия премиер Бойко Борисов. Не се намери областен управител, който да атакува това общинско решение в съда. Не се намери и достатъчно политическа воля за реакция. После страната бе залята от сергии със сувенири с лика на Тодор Живков, селски кметове изтупаха праха от старите портрети и отново ги окачиха в кабинетите си, а през 2012 година на входа на Несебър „грейна“ билборд по повод рождения ден на комунистическия лидер - портретна снимка и надпис „Тодор Живков - дългогодишен ръководител на МАЙКА БЪЛГАРИЯ“. И тогава не се намери кмет, който да реагира и да приложи закона. Не се намери и областен управител. Не се намери и политическа воля за реакция. Така България си живее с един закон, който никой не спазва. И който си остава самотна и единствена стъпка по пътя на неизвършената декомунизация.", "date": "2018.09.15", "title": "Защо в България още величаят комунизма?"}
