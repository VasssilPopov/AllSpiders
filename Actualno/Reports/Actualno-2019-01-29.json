{"url": "https://www.actualno.com/europe/britanskijat-parlament-poiska-brexit-bez-zashtiten-mehanizym-es-s-tvyrdo-ne-news_719018.html", "text": "  Депутатите в долната камара на британския парламент одобриха две предложения (от общо 14) към правителството на за условията по раздялата с Европейския съюз, предаде БГНЕС.     Най-важното одобрено предложение беше в плана на Мей да бъде заменен предпазния механизъм за границата между Ирландия и Северна Ирландия, с \"алтернативни марки\". В предложението на депутата Греъм Брейди не уточнява какви ще са \"алтернативните мерки\".   Второто предложение за промяна, което беше одобрено, изисква да бъде отхвърлена възможността за Brexit без сделка с Европейския съюз.\r\nЗа разлика от други предложения, които изискваха Brexit да бъде отложен, ако няма договорена сделка, одобрената промяна беше само за гаранции срещу \"твърд\" Brexit. В нея, обаче, не се дават варианти как правителството да гарантира, че Brexit без сделка няма да има.  Три от останалите пет предложения, които не бяха одобрени, искаха отлагане на Brexit след договорената дата 29 март.\r\nМоментално председателят на Европейския съвет Доналд Туск похвали инициативата на британския парламент да не допуска Brexit без споразумение, но и твърдо обяви, че няма да има предоговаряне на защитния механизъм (разпоредба в споразумението, постигнато между британския премиер Тереза Мей и ЕС, целяща да предотврати връщането на митническия контрол на границата между Северна Ирландия, която е част от Обединеното кралство, и Република Ирландия, която е член на ЕС, ако няма търговско споразумение между Лондон и Брюксел и се случи твърд Brexit - дотогава, докато бъде намерена алтернатива. Опасенията на привържениците на твърд Brexit са, че с предпазния механизъм Великобритания няма да може да договаря сделки за свободна търговия с държави извън ЕС). Туск предупреди и, че ЕС ще се готви и за сценарий \"твърд Brexit\".   Ако в крайна сметка до 13 февруари Мей успее да предоговори споразумението за Brexit с ЕС, ще има ново гласуване в британския парламент. Ако не, пак на 13 февруари британските депутати трябва да предложат нова алтернатива. А лидерът на лейбъристите Джереми Корбин изрази съгласие за среща с Мей и разговор накъде да върви Великобритания.    ", "date": "2019.01.29", "title": "Британският парламент поиска Brexit без защитен механизъм, ЕС с твърдо \"не\""}
{"url": "https://www.actualno.com/sciencelogy/huawei-s-objasnenie-zaradi-obvinenijata-kym-kompanijata-v-sasht-news_718987.html", "text": "  Компанията Huawei e пряко засегната от повдигнатите срещу представител на Huawei обвинения от страна на американските власти. В следствие на ареста на финансовия директор на компанията Мън Уанджоу, Huawei незабавно потърси възможност да обсъди ситуацията с прокуратурата в източния район на Ню Йорк. За съжаление, институцията отхвърли молбата на Huawei без обяснение за конкретните причини, съобщиха от компанията.     \"Поводът Huawei да бъде активната страна в инициирането на този диалог е фактът, че заложените в обвиненията твърдения и хипотези са обект на вече разрешен между страните граждански процес,в рамките на който легитимно съдебно жури в Сиатъл отреди, че не намира каквито и да е вреди или други умишлени и злонамерени действия от страна на представители на Huawei по отношение на нарушаване на търговска тайна.   В следствие на това, Huawei има пълното правно основание и аргументи да отрича, че компанията, нейни дъщерни дружества или филиали са пряко или косвено замесени в извършването на изложените от Министерството на правосъдието в САЩ обвинения. Освен това, Huawei не разполага с информация за извършени нарушения от страна и на г-жа Мън Уанджоу има всички основания да вярва, че американското правосъдие ще достигне до същите изводи\", се казва още в съобщението.", "date": "2019.01.29", "title": "Huawei с обяснение заради обвиненията към компанията в САЩ"}
{"url": "https://www.actualno.com/society/sydijskata-kolegija-na-vss-razkri-38-shtatni-brojki-za-sydebni-slujiteli-v-sydilishtata-news_718989.html", "text": "  Съдийската колегия на ВСС разкри 38 щатни бройки за съдебни служители в съдилищата, съобщиха от пресцентъра на ВСС.     Съдийската колегия разкри 1 щатна бройка за длъжност „съдебен секретар“ в Районен съд – Плевен, 1 щатна бройка за длъжност „съдебен секретар“ в Окръжен съд – Плевен, 5 щатни бройки за длъжност „съдебен секретар“ и 5 щатни бройки за длъжност „съдебен деловодител“ в Софийския градски съд, 4 щатни бройки за длъжност „призовкар“ в Районен съд – Варна.   Колегията разкри 1 щатна бройка за длъжност „съдебен секретар“ и 1 щатна бройка за длъжност „съдебен деловодител, и 5 щатни бройки за длъжност „съдебен помощник в Специализирания наказателен съд, както и 1 щатна бройка за длъжност „съдебен секретар“ и 1 щатна бройка за длъжност „съдебен деловодител“ в Апелативен специализиран наказателен съд. Разкрити са още 1 щатна бройка за длъжност „съдебен секретар“, 1 щатна бройка за длъжност „съдебен деловодител“ и 1 за длъжност „системен администратор“ в Административен съд – Пловдив; 1 щатна бройка за длъжност „съдебен секретар“ и 1 за длъжност „съдебен деловодител“ в Районен съд – Несебър; 1 щатна бройка за длъжност „съдебен секретар“ и 2 щатни бройки за длъжност „съдебен деловодител“, 1 щатна бройка за длъжност „системен администратор“ и 4 щатни бройки за длъжност „съдебен помощник“ в Апелативен съд – София. Всички те се разкриват, считано от датата на вземане на решението.\r\nС решението се съкращават 12 свободни щатни бройки за съдебни служители в Националния институт на правосъдието и 1 щатна бройка за съдебен служител в Районен съд – Кърджали.  ", "date": "2019.01.29", "title": "Съдийската колегия на ВСС разкри 38 щатни бройки за съдебни служители в съдилищата"}
{"url": "https://www.actualno.com/curious/dneven-horoskop-za-30-januari-news_718993.html", "text": "        Тази сряда ще бъде неповторим шанс за доказване на вашите най-добри качества. Единствения проблем ще се появи, сако ако прекалите със самочувствието. Бъдете умерени. Тази сряда за вас ще бъде изключително полезна способността ви да общувате. Ако усетите и грам неувереност в тази насока, най-добре се откажете от плановете си. По-добре изчакайте ден-два, отколкото да пропилеете съществуващи шансове.   Тази сряда никой няма да може да опази тайните си от вас. Не си мислете, че това ще е хубаво за вас. Ще ви залеят с откровения, които ще предпочете никога да не сте разбирали.     Днес трябва да внимавате особено много за всякакви прояви, които биха довели да проблеми в личните ви отношения. Проблемът е, че и най-малките неточности в отношенията, могат да доведат до големи проблеми. Тази сряда трябва да проявите инициатива, а ако не го направите нещата няма да помръднат от мястото си. Никой няма да ви притиска и да ви кара да свършите нещо, но вие трябва да вземете нещата в ръцете си. Тази сряда може да ви обвинят в интригантство и разпространяване на сплетни, които дори не сте чували. Разбира се, че трябва да се защитите и да докажете, че това изобщо не е така и нямате нищо общо.   Тази сряда е точното време за действие в професионално отношение. Само не бъдете прекалено агресивни, защото това може да попречи на плановете ви.    Тази сряда може да се проявите като отмъстителен човек. Имайте предвид, че тази отмъстителност преди всичко ще опъне вашите нерви. Преди да предприемете каквито и да е действия, първо размислете, като оставите настрана емоциите. Тази сряда ще изисква от вас да запазите каменно изражение на лицето си, каквито и мисли и емоции да бушуват във вас. При всички положения ще е най-добре да постигнете някакъв компромис.    Колкото и да изглежда нереално, сега е момента да спретнете малък празни за приятели и роднини. Е, съществува голяма вероятност да останете неразбрани, но празникът си е празник. Ако напрежението в офиса не ви дава и минута отдих, тогава направете най-доброто и си вземете отпуска. Когато се върнете, вече ще сте с презаредени батерии и ще можете да им дадете нужния отпор. Тази сряда е много важно да сте реалисти. Оставете емоциите на заден план. Научете тази нова игра, в която да не ви личи колко много ви пука.", "date": "2019.01.29", "title": "Дневен хороскоп за 30 януари"}
{"url": "https://www.actualno.com/education/nad-1500-uchilishta-ot-dnes-sa-zatvoreni-zaradi-grip-i-snjag-news_718974.html", "text": "  В 1561 училища днес са преустановени учебните занятия днес, съобщиха от Министерството на образованието.     От днес в грипна ваканция са учениците от 61 училища в област Монтана и от 32 училища в област Враца. Продължава да не се учи в София-град, областите Благоевград, Плевен, Кюстендил, Пловдив, Велико Търново, Русе, Разград, Кърджали, Варна, Пазарджик, Хасково, Видин, София-област. В Добричко грипната ваканция приключва и учениците се връщат обратно в класните стаи утре.   Днес следобед и Търговище обяви грипна епидемия с ваканция до 4 февруари включително.\r\nПоради лоши метеорологични условия не се учи в 8 училища в област Смолян. В 7 училища в област Ловеч също няма учебен процес.  ", "date": "2019.01.29", "title": "Над 1500 училища от днес са затворени заради грип и сняг"}
{"url": "https://www.actualno.com/ruse/v-ruse-naj-chesto-pravilata-na-trud-narushavat-stroitelni-firmi-news_718977.html", "text": "  Инспекцията по труда в Русе е извършила проверки в строителството и селското стопанство. Това сподели Ирена Николаева, директор на русенското звено на ГИТ.     В строителството не са установени лица без трудови договори. Въпреки това, най-честите нарушители на трудовото законодателство в Русенска област, са на строителните фирми. За 2018 г. при тях са регистрирани 637 нарушения, 67% от които са свързани със здравословните и безопасни условия на труд. На строителните обекти се наблюдават необезопасени електрически кабели, захранващи съответните уреди. Те са разположени по пешеходните зони на обекта и около остри ръбове. Използват се необезопасени удължители и разклонители и не се водят дневници за месечните проверки на преносимите електроуреди.   Изкопаната пръст се трупа на по-малко от законоустановения 1 метър до ръба, което води често до срутване. При строителните скелета се спестяват част от бордовите дъски за предпазване на краката. Понякога не се монтират, за да се пести време. \"За щастие, сериозни злополуки не са констатирани\", заключи Николаева.\r\nКартината на трудовия пазар в Русе обобщи Галина Димитрова, директор на  Бюрото по труда в Русе (ДБТ).  През декември 2018 г. постъпилите на  работа регистрирани безработни лица от община Русе са 316. Започналите  работа безработни с работническа професия са 97, специалистите са 137, а  тези без квалификация - 82. От всички устроени на работа 177 са жени, а  55 са младежи до 29 г. Постъпилите на работа  лица с трайни увреждания  са 53, тези с висше образование – 79,  продължително безработните – 46.  Равнището на безработица в края на декември 2018 г. е 3,3%.  Разпределението по възрастови групи показва, че безработните над 50  години са 35,1%  Броят на регистрираните в ДБТ младежи от община Русе е  343, относителният им дял е 13%. Регистрираните лица с намалена  работоспособност са 300.  Директорът на \"Социално подпомагане\" Милена Влахова припомни, че от 1 януари 2019 г., всички хора с трайни увреждания, които са над 18 години, имат право на нов вид месечна финансова подкрепа. Помощта е регламентирана в новия , (бр. 105 на Държавен вестник от 18.12.2018 г.). Тя заменя досега изплащаните на лицата добавки за социална интеграция, както и социалната пенсия за инвалидност, когато същата се изплаща към друг вид пенсия. Размерът на финансовата подкрепа зависи от степента на увреждане и се определя и актуализира спрямо линията на бедност в България, определена с Постановление на Министерския съвет за съответната година. За 2019 г. линията на бедност в България е 348 лв.\r\nЗа 2018 г. отпуснатите месечни добавки за социална интеграция в област Русе са били 35 621. От 01.01. до 29.01.2019 г. заявления-декларации за отпускане на финансова помощ в ДСП в област Русе са подали 6250 души, които са получавали прекратената от 01.01.2019 г. социална пенсия за инвалидност, изплащана към друг вид пенсия, но не са получавали месечна добавка за социална интеграция.", "date": "2019.01.29", "title": "В Русе най-често правилата на труд нарушават строителни фирми"}
{"url": "https://www.actualno.com/dobrich/svyrshi-gripnata-vakancija-v-dobrichka-oblast-news_718962.html", "text": "  Възстановяват се учебните занятия в Добричка област от утре, след като от 21 януари учениците бяха разпуснати заради епидемия от грип.     Общо 181 са заболелите от грип и остри респираторни заболявания в Добричко. Най-много са от възрастовата група между 5 и 14 години като броят им е 63. При над 65-годишните са заболели само 7 души.   Грипната епидемия в областта вероятно ще бъде отменена към края на седмицата. Засега остават в сила противоепидемичните мерки – преустановени са плановите операции, консултации и профилактични прегледи.", "date": "2019.01.29", "title": "Свърши грипната ваканция в Добричка област"}
{"url": "https://www.actualno.com/politics/opasnata-razhodka-na-rumen-radev-news_718980.html", "text": "   Президентът Румен Радев предприе опасна разходка, която го отведе до границата на законните му правомощия. Това стана ясно от неговия отчет след изтичането на втората година от президентския му мандат. Анализаторът обяснява защо в материал за .      Отчетът на след изтичането на втората година от неговия мандат беше съчетание от познати тези и нови послания.   Първо, чухме почти без вариации повторение на известните силно критични послания, смъмрящи работата на правителството, парламента и съдебната система. За пореден път, когато говори за политическата система, Радев рисува картини с мрачен поглед, отсичайки думите с патетично-гробовен тембър (\"политици-грабители\", отхвърляне на \"мантрата на ГЕРБ за стабилност и икономически растеж\", \"преследване на свободата на словото\", \"критично ниско доверие в парламента\", \"лобистко законодателство\" и т.н.). Разбира се, за някои този злокобен film noire, тези pompes funèbres изглеждат като доволно пресоляване на манджата. Но всъщност казаното има реална почва в негативните оценки, поставяни от външни институции ( вж. например новия доклад на ). А натъртваната репетитивност е изпитан похват на пропагандата. Така посланията пускат семенца по-дълбоко в съзнанието на аудиторията.   И тук трябва да се спрем на съмненията. Например, когато става дума за тезата, че президентът е последна преграда пред използването на законодателния процес и съдебната система в интерес на частни, партийни интереси. Факт е, че Радев наложи вето 12 пъти, от които само едно бе прието от НС (на промените в Закона за приватизация и следприватизационен контрол). Той обаче не попречи на т.нар. \"гражданска конфискация\", не способства за разгласяването на стенограмата за грабежа на КТБ. Така изглежда, че в порива си към повече справедливост, Радев си дава сметка, че има граници, които за него, като политик, е опасно да прескача.\r\nЕдна от основните критики към Радев се състои в това, че неговата претенция да бъде лоялен \"натовски генерал\" не е особено убедителна. В речта си президентът отдели немалко време, за да разсее тези съмнения, позовавайки се на активната си външнополитическа дейност. Впрочем, аз не съм склонен да подкрепя тезата, че Радев е \"троянски кон\" на Кремъл. Като политик, дошъл в коридорите на властта на крилете на БСП, той няма как да не се съобразява с избирателите на Столетницата, а и се опитва да флиртува със симпатиите към Русия в страната като цяло. Наивно е обаче да се смята, че по-този начин, заемайки противоречиви позиции (Трябва ли да паднат санкциите, наложени на Русия, г-н Президент, \"да\" или \"не\"?), той може да увеличи своята електорална подкрепа. С такива маневри Радев трудно ще спечели доверието на избирателите, които заемат, например, политическия център.\r\nНе по-малко спорни са по сагата с изтребителите. Той определя решението на НС за започване на преговори със САЩ за F-16 като лобистко. Това обаче е некоректно. Предстои тепърва да видим какъв ще е финалът на преговорите. Но огромното влияние и тежест на американската оръжейна индустрия в НАТО, организация в която България членува, няма как да не бъдат взети под внимание. Решението ще бъде обусловено от политически и, в по-малка степен, от \"пазарни\" съображения.       Крайният резултат от опита да се седи на два стола обикновено е падението. А това, че г-н Радев не е особено убедителен в каскадата си, се доказва от спадащия му рейтинг. Последният остава висок, но, както показват данните, оповестени през януари 2019 на \"Алфа Рисърч\", за три месеца Радев губи 5 пункта одобрение и за първи път от встъпването му в длъжност положителните оценки за неговата дейност са под границата от 50 на сто (47% одобрение срещу 17% неодобрение). Второ, по време на чухме и поредната, този път съвсем недвусмислена заявка за това, че той е готов да подкрепи нов политически проект. \"От началото на своя мандат следвам много ясно кредо - законност, справедливост и суверенитет\", заяви Радев. \"Дали бих подкрепил нов политически проект? Да, ако той отстоява тези ценности и работи за модернизацията на България.\" Целта на този проект, според мен, няма да бъде да е конкурент, който ще \"фагоцитира\" БСП. А по-скоро ще е нейна патерица, гега, с помощта на която Столетницата ще опита да надскочи себе си, да пробие електоралния таван от малко над 900 000 гласа, който от години не може да премине. За да е успешен този проект обаче той трябва да пожъне успехи отвъд традиционните ловни полета на БСП. Факт е, че на президентските избори през 2016 година Радев надхвърли подкрепата за БСП. Така че тук въпросът е дали той и неговият екип могат да си върнат обратно поне разочарованите.\r\nТрето, нов момент е , който президентът ще сформира. Вероятно той ще послужи като едно от ядрата, около които ще се роди новият политически проект. Ключовият въпрос е кои \"интелектуалци и висококвалифицирани специалисти\" ще бъдат привлечени. Ако става дума за до болка познати фигури, гравитиращи от години около БСП, целта на Съвета и неродения проект няма как да бъде изпълнена. Вече на сцената се появи инициативният комитет, оглавен от историка акад. Георги Марков, който призова президентът да \"оглави обединението на нацията\". Възможно е това да са \"кадри\", позиционирани в политическия център. Има сигнали, че това могат да са някои от бившите политици от НДСВ (например, служебният премиер проф. Герджиков). Но \"царският проект\" фалира безславно преди години, а лъчите на тези \"политически звезди\" са доста поизбледнели. И ако от царски хора ще се правят президентски, не трябва да се забравя, че около кадрите на НДСВ витае неприятният за мнозина ореол на Тройната коалиция.\r\nСлед като преди няколко месеца Радев отхвърли тезата за необходимостта от предсрочни избори, сега държавният глава ги определи като сигурна перспектива. Така той сигнализира, че за него легитимността на това правителство е изчерпана и даде зелена светлина за нов вот, както и, разбира се, за новия си проект. Според мен, последният ще се материализира през следващите месеци. Може би ще го видим на местните избори през есента (дистанцията до европейските през май е твърде къса). Естествено, президентът няма как да оглави новата формация. Но ще се опита да вгради сянката си в нея.      Беше даден и \"последен шанс\" на парламентарната република; ако той не бъде реализиран от един нов парламент, ще се търси промяна на конституцията и увеличаване на ролята на държавния глава. Ако теглим чертата под всички тези амбиции, се вижда, че в момента г-н Радев прави опасна разходка, която го отвежда до самата граница на неговите законни правомощия.\r\nВ заключение, макар да е рано да се прогнозира дали проектът на ще бъде успешен или не, към момента се изясниха поне две неща. Първо, нова \"президентска партия\" ще видим и то в непосредствено бъдеще. Второ, заявките на г-н Радев ще задълбочат институционалното противопоставяне между него и управляващата коалиция ГЕРБ-Обединени патриоти.", "date": "2019.01.29", "title": "Опасната разходка на Румен Радев"}
{"url": "https://www.actualno.com/burgas/tijnejdjyri-se-uchat-kak-da-kajat-ne-na-posegatelstvata-v-internet-news_718975.html", "text": "  Oнлайн тормозът е новият вид насилие, за който обществото трябва да бъде предупредено. Това беше поводът за срещата на инспектора от „Детска педагогическа стая” към ОДМВР Бургас Веселина Тодорова, психолога в център „Вселена” Пламен Бакалов и ученици от Бургас.     Насилието е различни видове и то трябва да бъде разпознавано и преодолявано, смятат специалистите. Ученици от 11 клас на Руската гимназия научиха за психическото, физическото и сексуалното насилие. Лекторите внесоха яснота и по друг голям проблем - онлайн тормозът, който се е увеличил прекалено много.   В своята практика инспектор Веселина Тодорова, се е сблъсквала с реални жертви на различни видове посегателства. Тя разказа за някои от най-емблематичните случаи.\r\nДецата получиха информация и за центъра за подпомагане на жертви на сексуално насилие „Вселена”, който се намира в Бургас. Там нуждаещите се получават медицинска, психологическа и правна помощ. Учениците имаха възможност да задават въпроси, свързани с различните видове насилие, сексуалната експлоатация, и как да се предпазват от посегателства.  ", "date": "2019.01.29", "title": "Тийнейджъри се учат как да кажат \"не\" на посегателствата в интернет"}
{"url": "https://www.actualno.com/analysis/amerikanskoto-razuznavane-predupredi-che-kitaj-i-rusija-sa-v-tesen-syuz-i-zaplashvat-sasht-news_718997.html", "text": "  Китай и Русия ще \"се съревновават все по-интензивно\" със САЩ, предупреди директорът на Националното разузнаване на САЩ Дан Коутс по време на заседание на сенатската комисия по разузнаване във вторник, пише онлайн изданието на вестник Washington Examiner.     \"Китай и Русия са в най-тесния си съюз от средата на 50-те години на XX век и се очаква отношенията им да продължат да се подобряват през следващата година, докато някои от техните интереси и разбирания за заплаха се сближават\", заяви Коутс, който участва в панел за глобалните заплахи, част от който са били и директорът на ЦРУ Джина Хаспел и директорът на ФБР Кристофър Рей.   Той заяви, че президентските избори през 2020 г. ще бъдат привлекателна цел за намеса от страна на противниците на САЩ, включително Иран, допълва агенция Фокус.\r\n\"Противниците и стратегическите конкуренти на САЩ почти със сигурност ще използват онлайн операции за влияние, чрез които ще се опитат да отслабят демократическите ни институции, да подкопаят съюзите и партньорствата на САЩ и да повлияят на политическите резултати в САЩ и на други места\", добави директорът на американското Национално разузнаване.  Коутс заяви, че усилията на Русия в социалните медии \"ще продължат да се фокусират върху разпалването на социалното и расовото напрежение, подкопаването на доверието във властите и критиките срещу възприеманите като антируски политици\".\r\nЩо се отнася до Китай, \"Пекин вече контролира информационната среда в Китай и разширява способността си да оформя информацията и дискурсите, свързани с Китай в чужбина\", заяви той.   По думите на Коутс, Иран вече използва социалните медии, \"за да влияе на аудитории и в САЩ, и в съюзни държави, с послания, свързани с иранските интереси\". Ислямската република, добави той, \"ще продължи да използва онлайн операции за увеличаване на влиянието, за да прокарва своите интереси\".    ", "date": "2019.01.29", "title": "Американското разузнаване предупреди, че Китай и Русия са в тесен съюз и заплашват САЩ"}
{"url": "https://www.actualno.com/vidin/selo-gradec-s-blagodarstveno-pismo-kym-kmeta-na-vidin-news_718985.html", "text": "  Кметът на Видин Огнян Ценков получи благодарствено писмо от кметството и жителите на село Градец във връзка със заложените в капиталовата програма на Община Видин средства за подобряване на жизнената среда. За текущи ремонти на улици в населеното място е предвидена сума от 61 582 лв., а за ремонт на покрива на местното читалище – 4 000 лв. „Тези средства ще помогнат за благоустрояването на село Градец. Желаем Ви крепко здраве и все така неуморно да работите за просперитета на Община Видин“ – пише в благодарствения адрес.     Припомняме, че само преди броени дни по покана на кмета Огнян Ценков, във връзка с проявения голям интерес към предстоящите дейности – ремонт на улици и междублокови пространства, бе организирана среща за представяне на .   През изминалата година хората откликнаха на призива на общинското ръководство да подават молби, жалби и заявления във връзка с конкретните им желания за подобряване на жизнената среда както в кварталите на град Видин, така и във всички селища на Общината. Включените в капиталовата програма дейности са съобразени с желанието на гражданите и процесът протече при пълна прозрачност. Така през тази пролет например ще бъде оформено пространство между Речната гара и Колодрума, където ще се поставят фитнес уреди. За тази цел са предвидени 10 000 лв. Това стана по молба на младежи от Видин, които споделиха на среща с Огнян Ценков, че в града няма подходящо място за такъв вид тренировки.", "date": "2019.01.29", "title": "Село Градец с благодарствено писмо към кмета на Видин"}
{"url": "https://www.actualno.com/healthy/medikyl-karadjy-posreshta-otnovo-nevrohirurga-doc-d-r-toktash-za-bezplatni-konsultacii-na-bylgarski-pacienti-news_718988.html", "text": "  Както през 2018, така и през 2019 г. ние, Медикъл Караджъ продължаваме своята инициатива да предоставим достъп на българските пациенти до най-съвременните методи в медицината. Един от нашите първи гост специалисти за 2019 г. ще бъде добре познатия на много от вас световно известния неврохирург доц. д-р Токташ. Той ще ни гостува в рамките на два поредни дни 11 и 12 февруари 2019 г. през които ще проведе серия от БЕЗПЛАТНИ консултации за пациенти с мозъчни тумори и гръбначни заболявания. Както и досега консултациите са насочени към пациенти с установени вече заболявания, пациенти нуждаещи се от второ мнение или интересуващи се от лечение в чужбина.     Доц. д-р Токташ е изключително търсен от пациенти от цял свят. Той е сред водещите специалисти в Турция за лечение на тумор в мозъка и операция на гръбначния стълб.Специалистът по мозъчна и нервна хирургия доц. д-р Зафер Оркун Токташ завършва медицинския факултет в Университет „Улудаг“.Специализира в областта на Неврохирургията в Медицинския факултет на Университет „Мармара“ и продължава своето академично развитие в областта на Микроневрохирургията. Доц. д-р Токташ е преподавател в Университет „Бахчешехир“ и особено активно набляга в областта на гръбначната хирургия.В работата си той използва последните технологични възможности за лечение на лумбална и цервикална дискова херния, тумори на гръбначния стълб и гръбначния мозък, сколиоза, Малоформация на Киари и други заболявания на гръбначния стълб и гръбначния мозък. Работейки в Медикал Парк Гьозтепе, (където разполагат с CenterofExcellence за лечение на сколиоза), той развива и прецизира иновативния си подход за лечение и диагноза на тумори с помощта на най-съвременната в световен мащаб медицинска апаратура.   Всички нуждаещи се от консултация или второ мнение български пациенти ще могат да си запишат предварително час за безплатна консултация със специалиста. Желаещите да се възползват от възможността за безплатна консултация с доц. д-р Зафер Оркун Токташ в София на 11 и 12 февруари 2019 г. трябва да се запишат предварително на:\r\n•\tтелефоните на „Медикъл Караджъ“: 0879 977 401 и 0879 977 402  •\tда заявят желания от тях час онлайн на .\r\nНа място те ще трябва да предоставят медицинските документи и образни изследвания, които са им направени до момента.   ", "date": "2019.01.29", "title": "Медикъл Караджъ посреща отново неврохирурга доц. д-р Токташ за безплатни консултации на български пациенти"}
{"url": "https://www.actualno.com/ruse/rusenski-matematik-specheli-priz-po-tvorchesko-pisane-na-anglijski-ezik-news_718933.html", "text": "  Проведе се Деветото национално състезание по творческо писане на английски език. В интелектуалната надпревара участваха над 4000 ученици от 173 училища в България. Мозъчният щурм по творческо писане на английски език се организира по инициатива на Фондация „Корпус за образование и развитие – КОРПлюС“ и със сътрудничеството на  Посолството на САЩ и Американския университет в България.     Конкурсът провокира чувството за хумор и нестандартното мислене на учениците при писменото изразяване на английски език. За осми пореден път от началото на надпреварата темите бяха пределно интригуващи и разпалващи творческия плам и въображението на участниците.Тази година включените в конкурса теми бяха интересни и провокиращи въображението на учениците. Достатъчно е да споменем заглавия като: „Къде отива океанът“, „На една усмивка разстояние“, „Животът е твърде кратък, за да нося скучни дрехи“ и др.   Говорещите езика на Шекспир тинейджъри твориха в седем възрастови категории от VI до XII клас. Национално жури, председателствано от писателя Захари Карабашлиев избра най-добрите автори. Възпитаникът на Математическа гимназия „Баба Тонка“ в Русе Йордан Петков победи във възрастовата  категория до VIII клас. Връчването на наградите на победителите ще стане на специално тържество на 16 февруари 2019 г. в Американския университет в Благоевград.", "date": "2019.01.29", "title": "Русенски математик спечели приз по творческо писане на английски език "}
{"url": "https://www.actualno.com/interest/prestojat-pred-ekrana-vredi-na-decata-news_718934.html", "text": "  Ново проучване на психолози и лекари в Канада установи, че увеличеното време пред екрана при малките деца може да доведе до проблеми с развитието на децата, съобщи Fox17, цитирани от БГНЕС.     Учените са изследвали 2441 майки и деца с по-високи нива на прекарано пред екрана време за деца на възраст 24 и 36 месеца. След това изследователите са изследвали резултатите от тестовете за развитието при деца на възраст 36 и 60 месеца.   Проучването установи, че децата на 24-месечна възраст наблюдават средно по 17 часа телевизия на седмица, 36-месечните деца гледат 25 часа седмично, а 36-месечните деца гледат 11 часа седмично. Усреднените стойности показват, че децата в САЩ стоят пред екрана по 2 часа и 19 минути всеки ден.\r\nЗа всяка възрастова група децата с увеличено време пред екрана показват по-лоши резултати при тестове за развитие, когато достигнат следващата възрастова група. Оценките за развитие включват комуникация, двигателно-опорния апарат, сръчност, решаване на проблеми и лични социални умения.  Според заключенията на учените, при престой доста над препоръчания 1 час дневно пред екрана, около една четвърт от децата не са се развили до готовност да ходят на училище, а тенденцията е паралелна с увеличаването на времето за използване на екрана от деца.\r\nИзследователите твърдят, че констатациите показват, че педиатрите и родителите трябва да дават насоки и да разполагат с планове за създаване на по-здравословен баланс в живота на децата и намаляване на времето на екрана.   ", "date": "2019.01.29", "title": "Престоят пред екрана вреди на децата"}
{"url": "https://www.actualno.com/ruse/malkite-naseleni-mesta-sa-prioritet-na-mestnata-vlast-v-ruse-news_718984.html", "text": "  Община Русе отделя сериозно внимание през годината на малките населени места в Русенска област. На 29 януари, в Заседателна зала, заместник-кметът по европейско развитие д-р Страхил Карапчански представи пред кметове на кметства започващата Общинска кампания „Малки населени места“ .     Целта на кампанията за поредна година е реализиране на проекти за подобряване на физическата и жизнена среда на малките населени места на територията на община Русе и разрешаване на проблеми с висока обществена значимост.   Сред допустимите за финансиране дейности са: ремонт или изграждане на детски и спортни площадки, вкл. закупуване на съоръжения; ремонт или изграждане на кътове за отдих; ремонт на сгради или части от сгради общинска собственост; закупуване на нови машини и съоръжения за поддръжка на паркове и градини; озеленяване и др. Отпуснатите средства са в размер на 318 000 лв. с ДДС и са предназначени за финансиране на проекти на 13-те кметства от общината, както и кварталите „Средна кула“, „Долапите“, ДЗС и „Образцов чифлик“. Общината отпуска допълнително 700 000 лева за ремонт на уличната мрежа в малките населени места.\r\n„Благодарение на добрата координация и желание за осъществяването на смислени проекти, изцяло в полза на жителите на малките населени места, вярвам, че и през тази година кампанията ще премине успешно“, сподели д-р Карапчански.  ", "date": "2019.01.29", "title": "Малките населени места са приоритет на местната власт в Русе"}
{"url": "https://www.actualno.com/analysis/sasht-prizovaha-grajdanite-si-da-izbjagvat-pytuvane-do-venecuela-news_719007.html", "text": "  САЩ призоваха гражданите си да избягват пътуването до разкъсваната от криза Венецуела, заради риска от арести, престъпността и ограничените възможности за помощ на американското посолство.     \"Не пътувайте до Венецуела заради престъпността, масовите безредици, лошата здравна инфраструктура и възможността арестуване и задържане на американски граждани\", написаха от държавния департамент на страната в своя съветник за пътуването.   \"Има недостиг на храна, електричество, вода, лекарства и лекарска помощ в по-голямата част от Венецуела”, се казва още там.\r\nТова е единствената страна в района, която е обозначена с „4 степен” предупреждение против пътуване, като по този начин я поставя в една графа с воюващите Сирия и Йемен.  ", "date": "2019.01.29", "title": "САЩ призоваха гражданите си да избягват пътуване до Венецуела"}
{"url": "https://www.actualno.com/crime/myj-schupi-vitrinata-na-gishe-v-dyrjavna-priemna-postrada-slujitelka-news_718942.html", "text": "  Столични полицаи изясняват обстоятелствата около инцидент в София, съобщиха от МВР.     Сигналът е получен в 14.20 часа. По първоначални данни 41 – годишен мъж счупил витринно стъкло на гише в приемната на Дирекция \"Български документи за самоличност\", вследствие на което е пострадала служителка. Тя е транспортирана за оказване на медицинска помощ. Мъжът е задържан.\r\nИзясняват се всички факти и обстоятелства около инцидента.", "date": "2019.01.29", "title": "Мъж счупи витрината на гише в държавна приемна, пострада служителка"}
{"url": "https://www.actualno.com/asia/spored-vashington-iran-ne-proizvejda-jadreni-oryjija-v-momenta-news_718998.html", "text": "  В момента иранските власти не предприемат мерки за производството на ядрени оръжия, заяви директорът американското разузнаване Дан Коат в доклада си пред Конгреса, предаде БГНЕС.     \"Ние продължаваме да вярваме, че понастоящем Иран не извършва ключови дейности по разработването на ядрени оръжия\", заяви Коат.   Според доклада, благодарение на ядреното споразумение с Иран, на страната ѝ отнема повече време да произведе ядрен материал за създаването на ядрени оръжия - от няколко месеца до една година.", "date": "2019.01.29", "title": "Според Вашингтон Иран не произвежда ядрени оръжия в момента"}
{"url": "https://www.actualno.com/europe/miniori-izcheznaha-sled-trus-v-mina-v-polsha-news_719002.html", "text": "  Спасители издирват деветима миньори, които липсват след труса в мина Рудна в югозападна Полша.     „32 човека са в опасната зона в момента, а 9 са изчезнали. 7 работници са приети в болницата за изследвания”, написаха от компанията оператор на мината KGHM в Twitter.   В началото броят на изчезналите беше 14 човека, но петима от тях бяха намерени и извадени на повърхността.\r\nОт компанията съобщават, че трусът е бил усетен около обяд и е бил на дълбочина 770 м., според сеизмолозите магнитуда му е бил 4.1 по скалата на Рихтер.   Снимка: архив ", "date": "2019.01.29", "title": "Миньори изчезнаха след трус в мина в Полша"}
{"url": "https://www.actualno.com/business/na-nivo-komisija-v-parlamenta-izmisliha-nov-nachin-za-otlagane-na-tnar-zakon-za-gorivata-news_719000.html", "text": "  След близо 4 часа дебати  парламентарната комисията за наблюдение на приходните агенции отхвърли предложението на правителството за отсрочка с 6 месеца на спорния , но намери начин да отсрочи реалното му влизане в действие, без да нарушава Конституцията - като удължи срока за издаване на Наредбата към закона.  Новият срок за наредбата, която и сега е готова, както уверява икономическият министър Емил Караниколов,  е \"до 6 месеца от влизане в сила на закона\", който е в сила от вчера, 28 януари.     Докато няма наредба няма да има и санкции по закона. Санкциите и регистрационният режим се регламентират именно в наредбата и ако се удължи срока за издаването ѝ, санкции няма да се прилагат, поясни икономическият министър Емил Караниколов.\r\nВ четвъртък, 31 януари, текстовете влизат в пленарна зала.   На ниво комисия бяха приети и текстове, с които отпадат изискванията за обезпечения и уставен капитал на малките играчи. Става въпрос за искането да има поне 20 000 лева гаранция за бензиностанция, 1 млн. лева (в брой или като стойност на активи) за търговци, съхраняващи и транспортиращи горива, 10 000 собствени бутилки газ за съхранение плюс 3 000 лева за всяка цистерна течно гориво. Всички тези ограничения бяха приети със още през лятото на миналата година, а сега предложението за отпадане на ограниченията е на ДПС, като то беше широко подкрепено.  \"Да има уставен капитал в размер на 1 млн. лв, съответно 20 000 лв., а за лице, което няма уставен капитал – да има активи в размер не по-малък от  съответни суми\" гласи предложението на ДПС като презумцията им е, че „всеки може да няма уставен капитал, но вероятно има  активи на тази стойност“.\r\nНе всички дружества имат изискания уставен капитал, което допълнително ще натовари бизнеса, а мантрата, която повтаря министър Караниколов е, че се опитваме да облекчим бизнеса. Това означава, че ако оставим сега действащия текст би следвало тези дружества, които нямат такъв уставен капитал, да правят нови дружествени събрания, да променят уставния капитал, да внасят промени в Търговския регистър, което допълнително ще натовари бизнеса, а и тези разходи допълнително ще бъдат калкулирани в себестойността и стойността на крайния продукт, от което ще губи потребителят, аргументираха предложението депутати от ДПС.\r\nИзискването за представяне на банкова гаранция при регистрация на малка бензиностанция да отпадне, предложи още ДПС с аргумента, че тази гаранция ще оскъпи предлагания продукт и потребителят ще бъде потърпевш. С мнозинство комисията реши да отпадне изискваното обезпечение от 20 000 лв. за всички обекти, занимаващи се с търговия на горива на дребно, обяви председателят ѝ и депутат от \"Обединени патриоти\" Емил Димитров. \"Няма 20 000 лв. Вписвате се безплатно всички превозвачи в България. Искаме само 3 документа – застраховка, АДР (сертификат за компетентност за транспортиране на опасни товари) и средство за правоуправление (на превозното средство)\", подчерта той специално на вниманието на присъстващия на заседанието Симо Симов, говорител на т.нар. - Националното сдружение на търговците и превозвачи на горива.    Възприети бяха и предложенията на Минно-геоложката камара, която имаше остри критики към текстове в закона.   Не се знае обаче какво ще се случи в пленарната зала, защото между първо и второ  четене не би трябвало да се гледат текстове, които са извън предметния обхват на  законопроекта по вносител. Реално в предметния обхват са само предложението за отлагане на действието на наредбата и това за отлагането на влизането в сила на закона. \"Всичко останало, извън тези два параграфа е извън предметния обхват на закона, освен ако комисията не реши нещо различно или ако пленарна зала реши друго\", коментира зам.-председателят на комисията Християн Митев, депутат от \"Обединени патриоти\".\r\nВ заседанието на комисията участваха и представители на едрия бизнес, включително председателят на Българската петролна и газова асоциация Валентин Златев, и на дребния бизнес, също работодателски и браншови организации и депутати от други комисии, особено активен от които беше председателят на парламентарната правна комисия и депутат от ГЕРБ Данаил Кирилов.\r\nБурни сблъсъци предизвикваха текстовете и позициите на участниците, често се стигаше до объркване дори за това кой е вносителят на поправките и какво всъщност се приема.\r\nКогато законодателството не е наред, това говори за некомпетентност и вината е на управляващата коалиция – на ГЕРБ и Патриотите, заяви Драгомир Стойнев от БСП. Той изрази и подозрение дали пък нарочно не се направи тази безизходица - \"за малките търговци  имаше добри предложения, които бяха отхвърлени в зала на първо четене, а  сега - еквилибристика да замажем гафа!\" Да не би да няма контрабанда при горивата, попита още той и продължи с подозренията: \"Когато се саботира влизането в  сила на този законопроект, явно някой иска да се облагодетелства\".   \"Кое налага 6 месеца отлагане? Виждаме, че когато министърът се активизира и когато започне диалог един проблем може да бъде решен за няколко седмици. Какво се случва в тази страна за 6 месеца? Какво ще стане след 6 месеца?\", настойчиво попита заседаващите Стойнев и побърза сам да отговори: \"Ми колеги, ще има избори. Факт.\"", "date": "2019.01.29", "title": "На ниво \"комисия\" в парламента измислиха нов начин за отлагане на т.нар. закон за горивата"}
{"url": "https://www.actualno.com/balkani/hyrvatija-na-syrbija-shte-sa-i-nujni-godini-za-da-vleze-v-es-news_718935.html", "text": "  На Сърбия ще й бъдат необходими години, за да изпълни условията по Глави 23 и 24 от Договора за присъединяването на страната към Европейския съюз. Това заяви хърватският президент Колинда Грабар-Китарович, отговаряйки на журналистически въпрос за това дали Загреб ще забави по-нататъшното интегриране на Сърбия към ЕС, като същевременно настоя за уреждане на редица двустранни въпроси, най-вече за проблемите на изчезналите хора по време на конфликта в бивша Югославия, предава \"Фокус\".     \"Аз съм една от онези, които смятат, че този въпрос трябва да бъде решен независимо от европейската интеграция на Сърбия… Тук е необходим диалог между двете страни. Много съм разочарована, че няма напредък в решаването на проблема с съдбата на изчезналите\", подчерта Грабар-Китарович.   Според нея намерението на сръбския президент Александър Вучич да разреши въпроса е искрено, но по неизвестни причини той все още не е предприел стъпки в тази насока.\r\nГрабар-Китарович добави, че има редица открити противоречия между Хърватия и Сърбия, сред които проблемите на границата и статута на националните малцинства. \"Разбирам, че като приоритет ЕС подчертава въпроса за уреждане на отношенията между Белград и Прищина. Това е наистина важно за стабилността на целия регион, но други отворени въпроси не бива да се пренебрегват. Хърватия трябва последователно да защитава своите национални интереси\", подчерта държавният глава на страната.  През февруари 2018 г. хърватският премиер Андрей Пленкович заяви, че Хърватия няма намерение да \"прави отстъпки на Сърбия\", само защото ЕС прие нова стратегия за Западните Балкани. Според него е необходимо да се решат въпросите, свързани с военните престъпления, защитата на малцинствата, съдбата на изчезналите хора, границите и репарациите. Едва след това Белград и Загреб може да постигнат помирение и да започнат сътрудничество в рамките на ЕС, категоричен бе хърватският премиер.", "date": "2019.01.29", "title": "Хърватия: На Сърбия ще са и нужни години за да влезе в ЕС "}
{"url": "https://www.actualno.com/europe/v-rusija-njama-da-nakazvat-chinovnici-prinudeni-kym-korupcija-news_718862.html", "text": "  Министерството на правосъдието на Русия възнамерява да смекчи законодателството за противодействие срещу , като предвижда случаи, в които неспазването на установени забрани, ограничения и изисквания, \"вследствие на непреодолима сила\" не са правонарушение.     В разработването на поправките, които са включени в една от точките на Националния план за противодействие срещу корупцията за 2018–2020 година участват руското министерство на правосъдието, руското министерство на вътрешните работи, руското министерство на труда, Главната прокуратура на Русия и Следствения комитет на Русия. Докладът с промените вече е внесен за разглеждане от правителството, съобщи \"Ведомости\".   Според сега действащия закон корупционни нарушения оценяват упълномощени комисия за съблюдаване на изискванията към служебното поведение. . , обясняват вносителите на промените. Подобно освобождаване от отговорност е възможно, ако неспазването на изискванията е предизвикано от обективни обстоятелства, създали невъзможно спазването на забраните, казват още от Министерството на правосъдието на Русия.\r\n\"Няма нито едно разумно обяснение за прилагане на форсмажорни обстоятелства, когато чиновникът не е декларирал конфликт на интереси. Под такива обстоятелства видимо се разбират въоръжени действия, природни бедствия, извънредна ситуация, които нямат отношение към корупционните отношения. Но у нас имаме покупки при извънредни ситуации, които устройват местните власти – в Петербург, например, с такава формулировка построиха велоалеи.\" Това е мнението на  Иля Шуманов от \"Трансперънси интернешънъл-Русия\", предава БГНЕС. Според него при такова положение всичко може да попадне в \"извънредната\" графа. По думите му по този начин ще се създават поредните изключения, които ще позволят на чиновниците да избягват наказания за корупция.  \"Корупцията си прилича с импотентността по това, че и двете са интимни процеси. Те не биха могли да бъдат засечени в публичната сфера, по-точно биха могли да бъдат засечени в публичната сфера по изключение. Иначе става дума за две страни, които са под завивките, образно казано\", каза Огнян Минчев, председател на Управителния съвет на Асоциация \"Прозрачност без граници\", обявявайки параметрите на на Transparency International за 2018 година.", "date": "2019.01.29", "title": "В Русия няма да наказват чиновници, \"принудени към корупция\""}
{"url": "https://www.actualno.com/plovdiv/umbal-plovdiv-razkriva-dopylnitelni-legla-v-detskoto-otdelenie-news_718940.html", "text": "  Десет допълнителни временни легла са разкрити в Детското отделение на УМБАЛ-Пловдив заради многото случаи на деца с висока температура. Това съобщи началникът на отделението д-р Анеса Георгиева.  Тя уточни, че в момента всички .     По думите на д-р Георгиева, повечето от тях са приети след усложнения от и се лекуват от пневмония или бронхиолитит. Всеки ден се изписват по около 15 малки пациенти, но на тяхно място се приемат още толкова, като преобладават дечицата на възраст от 1 до 5 години. Кърмачетата и големите деца са по-малко засегнати.   Д-р Георгиева обясни още, че майките водят децата си в болницата заради висока температура до от 2-3 дни, болки в гърлото, кашлица, хрема. Дишането може да бъде ускорено и затруднено, а в тежките случаи да се изяви и цианоза. Децата са отпаднали, неспокойни или сънливи, апетитът е понижен. В някои от случаите към респираторната симптоматика се добавя и стомашно-чревно разстройство – болки в корема, повръщане, със или без диария. Независимо, че е по-рядко, трябва да се отбележи и възможността за усложнения и от други органи и системи /нервна, отделителна/ при тези вирусни инфекции.\r\nД-р Георгиева уточни, че за една календарна година в света от пневмония боледуват средно по около , като около 20 милиона се озовават в болница, така че многото хоспитализации тази зима в УМБАЛ „Пловдив“ не са нещо изключително или необичайно. Тя за пореден път призова родителите да проведат компетентна профилактика с педиатри преди началото на грипния сезон, за да се предприемат мерки, с които да се избегне заразяването. Като такива д-р Анеса Георгиева посочи ваксините, приемането на специфични имуноукрепващи средства и воденето на природосъобразен начин на живот и хранене.  ", "date": "2019.01.29", "title": "УМБАЛ „Пловдив“ разкрива допълнителни легла в детското отделение"}
{"url": "https://www.actualno.com/crime/specsydyt-oficialno-se-zaema-sys-sudjukgejt-news_718891.html", "text": "  Специализираната прокуратура официално внесе в Специализирания наказателен съд обвинителен акт срещу бившия депутат от ГЕРБ Живко Мартинов, обвинен за изнудване на добрички бизнесмен, с цел да набави за себе си облага от 4 тона суров суджук, 30 кг филе \"Елена\" и 30 кг телешка пастърма. Случаят е известен като \" \".     Според прокуратурата, още в периода 2012 - 2013 година, когато Мартинов е бил част от ГЕРБ-Добрич, той установил контакт с местния бизнесмен Антон Проданов. Това станало през януари 2012 година. Двамата се познавали добре и Мартинов директно поискал да му приготви и достави един тон суров суджук от различни видове месо, в т.ч. еленско. Изрично заявил и намерението си да не го заплаща, изтъквайки общественото си положение и влияние, но и отправяйки му заплахи. Обяснил, че количеството е голямо, защото ще го носи на министър-председателя Борисов и на други \"високи хора\" от ГЕРБ.   Цитирани са и отправените от Мартинов закани към бизнесмена: \"Ако не ми доставиш суджука, ще те съсипя. Ще имаш големи проблеми, защото съм те вкарал в списъка на фирми, които трябва да дават. И ако не се случи това нещо, ще ти изпратя данъчните да ти разбият бизнеса. Когато реша, ще те вкарам в ареста\".\r\nПроданов знаел, че Мартинов са ползва с голямо влияние в града и не подложил на съмнение възможностите му да изпълни закните си, още повече, че били отправени в присъствието на други две лица. По това време срещу бизнесмена се водели две досъдебни производства, едното от които за данъчни престъпления. Затова решил да купи с лични средства необходимите продукти за приготвянето на суджука в поисканото от Мартинов съотношение - 60% телешки шол, 20% свински бут, 1 % еленско месо, 9% адитиви и 1% подправки. Готовият суджук Проданов доставил лично в офиса на Мартинов в центъра на Добрич с личния микробус на свой познат.  Двадесет дни след този случай, в началото февруари 2012 г., искането за тон суров суджук – безплатен и приготвен по същия начин, се повторило. Опитът на Проданов да се противопостави бил париран с думите: \"Акъли не искам, действай по-бързо, че съм ти вдигнал мерника и гледай суджука да е пак хубав като предишния“. Отправил и поредната заплаха: \"Ако не ми доставиш суджука, ще те съсипя. Айде, давай, мятам те, няма да те чакам много, че си на ръба\". Проданов отново бил принуден да склони да достави на Мартинов още един тон суджук, суровините за чието производство осигурил пак с лични средства.\r\nСъщото искане Мартинов направил още два пъти. През март 2012 г. към „поръчката“ на тон суров суджук били добавени 30 кг филе „Елена“ и 30 кг телешка пастърма. За да мотивира Проданов, Мартинов отново напомнил: \"Нали знаеш, че ми струваш един телефон да те вкарам в ареста. Ще трябва да даваш, докато реша аз. Иначе си пътник\". В резултат на упражнената принуда бизнесменът отново финансирал купуването, производството и доставката на поисканото количество. През януари на 2013 г., след поредната \"поръчка\" на тон суджук \"за премиера Борисов\", Проданов се възпротивил рязко. Но пак бил принуден да приеме: \"Нали си знаеш урока. Иначе мачът е свирен за тебе. Гледай да не стане грешка със суджука, защото ако не му хареса, си свършил\".   Според заключението на назначената оценителна експертиза на Проданов са нанесени вреди на обща стойност 36 168,20 лв. (за суровините, производството и доставката на 4 тона суров суджук и по 30 кг филе \"Елена\" и телешка пастърма). А Мартинов е заплашен от 5 до 15 години затвор и глоба от 5000 до 10 000 лева, както и конфискация до една втора от имуществото.    Живко Мартинов е с мярка за неотклонение \"Парична гаранция\" в размер на 20 000 лева. Предстои Специализираният наказателен съд да насрочи разпоредително заседание по делото.", "date": "2019.01.29", "title": "Спецсъдът официално се заема със \"Суджукгейт\""}
{"url": "https://www.actualno.com/vidin/darete-sredstva-za-ago-v-bolnica-sv-petka-vyv-vidin-news_718926.html", "text": "  Започва благотворителна кампания, която има цел да набере средства за Акушеро-гинекологичното отделение на болница \"Св. Петка\" във Видин. Със събраните пари ще бъде закупена апаратура за обслужване на новородените бебета, заяви организаторът Десислава Николова.     Тази кампания е част от проекта \"Десислава Николова -\"Подари щастие\". Началото се слага с благотворителната продажба на нейната книга \"Щастлива и красива бременност като моята\". Десислава продава своята творба  и дарява парите за благородната кауза за закупуване на кувьози. \"В случая ще подпомогнем родилното отделение във Видин с техника, която им е необходима да обслужват новородените бебенца, както и родените недоносени бебета...\"\r\nНеонатологът д-р Валерия Вълчева поясни,че отделението е оборудвано с нови кувьози, необходима е друга апаратура за новородените: \"Перфузори, които са за вливания, говорихме за пулсоксиметър, билирубинометър, евентуално кислородни палатки, евентуално за следващо нещо да се търси реанимационна маса за родилна зала. Това са неща, които могат да се ползват от недоносени и доносени бебенца.\"   Освен от продажбата на книгата на Десислава Николова, средства се събират по банковата сметка публикувана във на инициативата \"Подари щастие\".  Организаторът Десислава Николова допълва,че младоженци, които желаят да се откажат от цветята на сватбата си, могат да дарят средствата от тях за благотворителната кауза за АГО-Видин.\r\n\"Хубавото е, че въпреки намалената раждаемост в цялата страна, във Видин се прибират все повече млади хора и дори, и малко повече, но се раждат повече бебчета. Статистиката е, че около 10% от тях се раждат недоносени\", сподели в подкрепа на идеята си Д.Николова.\r\nСредствата, които са необходими са близо 6 хиляди лв.Организаторите се надяват сумата да бъде събрана до м. април и за Великден новата апаратура да работи в отделението на\"Св. Петка\" във Видин.    ", "date": "2019.01.29", "title": "Дарете средства за АГО в болница \"Св. Петка\" във Видин"}
{"url": "https://www.actualno.com/starazagora/den-na-otvorenite-vrati-za-20-godishninata-na-oblastnata-administracija-v-stara-zagora-news_718931.html", "text": "  Ученици от основни и средни училища в област Стара Загора посетиха областната администрация за 20-годишнината от създаването й. В Деня на отворените врати се включиха младежи от общините Стара Загора, Казанлък, Чирпан, Мъглиж, Гурково, Николаево, Братя Даскалови, Раднево, Павел баня и Мъглиж.     Областният управител Гергана Микова запозна гостите си със структурата и приоритетите на оглавяваната от нея институция. Те имаха възможност да се запознаят и с работата на служителите от някои отдели и дирекции.   Най-интересен обаче се оказа кабинетът на самия областен управител където учениците имаха възможност да й задават въпроси и да се снимат с нея пред герба на Републиката България и националния флаг и този на Европейския съюз.\r\nГергана Микова благодари на младежите за посещението и им пожела здраве, успех в образованието и сбъдване на поставените цели и изрази надежда, че ще работят в България, където и да завършат.   ", "date": "2019.01.29", "title": "Ден на отворените врати за 20-годишнината на областната администрация в Стара Загора"}
{"url": "https://www.actualno.com/burgas/v-burgas-prieha-vyzmojno-naj-niskija-avtomobilen-danyk-formula-news_718928.html", "text": "  Най-ниският възможен автомобилен данък съгласно новия закон одобри Общиският съвет в Бургас. Промяната в данъчните ставки засяга най-вече старите автомобили - след в изчисляването, приети и наложени от парламента.     Новият момент е свързан с екостандарта на колата. Досега, от водещо значение беше мощността на автомобила, но след промените от голяма важност е и възрастта на превозното средство. Другият важен компонент е екологичният стандарт (Евро), който варира от едно до шест.\r\nВ момента собственик на автомобил с мощност от 134 конски сили, на възраст до 5 години и с най-модерния екостандарт т.е. Евро 6, плаща по 308 лева данък. Съгласно приетите параметри на показателите в уравнението, изчислен по новата формула, налогът вече ще е тройно по-малко - малко над 98 лева. Собственик на кола със същата мощност, но на възраст от 15 до 20 години и  със стандарт Евро 2, сега плаща 110 лева, а с промяната ще плаща 121  лева.\r\nФормулата за изчисление е следната - умножава се имущественият компонент по екологичния, като показателите на имуществения компонент първо се умножават една по друга и след това следва уможение с екокомпонента.   МОЩНОСТ НА АВТОМОБИЛА (имуществен компонент)\r\nа) до 55 kW включително - 0,34 лв. за 1 kW    б) над 55 kW до 74 kW включително - 0,54 лв. за 1 kW\r\nв) над 74 kW до 110 kW включително - 1,65 лв. за 1 kW\r\nг) над 110 kW до 150 kW включително - 1,84 лв. за 1 kW\r\nд) над 150 kW до 245 kW включително - 2,40 лв. за 1 kW\r\nе) над 245 kW - 3,15 лв. за 1 kW;   ВЪЗРАСТ НА АВТОМОБИЛА (имуществен компонент)\r\nНад 20 години -                                            1,1\r\nНад 15 до 20 години включително -    1\r\nНад 10 до 15 години включително -    1,3\r\nНад 5 до 10 години включително -      1,5\r\nДо 5 години включително -                       2,3.\r\nЕКОСТАНДАРТ\r\nЕвро 1 и Евро 2 - 1,1\r\nЕвро 3 - 1\r\nЕвро 4 - 0,8\r\nЕвро 5 - 0,6\r\nЕвро 6 - 0,4", "date": "2019.01.29", "title": "В Бургас приеха възможно най-ниския автомобилен данък (формула)"}
{"url": "https://www.actualno.com/curious/9-neshta-v-jenite-koito-podludjavat-myjete-news_718689.html", "text": "        Не е нужно да се допитваме до резултатите от изследванията, които са достатъчно неопровержими, за да сме наясно, че правите и бели зъби са далеч по-привлекателни и впечатляващи от жълтите и неподдържани такива. Ще останете шокирани обаче от твърденията на други проучвания, според които много хора не поддържат дори елементарна хигиена на зъбите.    Тази точка е немислима без предходната. Добре поддържаните и бели зъби са безспорен трамплин към ослепителната усмивка. За да я подчертаете и направите още по-привлекателна в очите на мъжете, просто повдигнете колкото ви е възможно по-нависоко нейните изящни ъгълчета. Според психолози усмихващата се жена предразпoлaга на подсъзнателно ниво мъжа към нея. Сигурно е обаче още едно - усмивката ни прави още по-красиви и магнетични.   Шията и деколтето винаги са се славели като едни от най-привлекателните части от женското тяло. Така че не ги крийте, а започнете да ги подчертавате, било то с тоалет с по-дълбоко деколте или с коса, вдигната на кок. Те със сигурност ще подчертаят вашата женственост и грация.        Пискливият, твърде висок и силен глас отблъсква мъжете. Изследователите са категорични, че по-ниският, дълбок и кадифен тембър на гласа не само успокоява, но привлича и дори възбужда мъжете на сексуално ниво. Не е тайна, че жена с къса пола привлича далеч по-голям брой мъжки погледи върху себе си, отколкото тази, заложила на дългата. И това е напълно обяснимо, стига да знаете как да подчертаете и придадете финес и сексапил на краката си. Най-важното е да не забравяте едно \"златно правило\" – обувка на висок ток. Според резултатите от проучване, в което на представители на силния пол били поднесени фотографии с жени с дрехи в червен цвят и такива, облечени в тоалети в други цветове, именно дамите в червено се оказали далеч по-привлекателни, бидейки оценени от мъжете като доста по-сексапилни от останалите. Явно червеното, независимо от избора на тоалет – е цветът, който влияе най-силно на сексуално ниво върху мъжете.      Когато една жена има спокойни маниери, независимо дали тя се чувства спокойна или не, това със сигурност я прави по-привлекателна и примамваща. Колкото по-резки и отсечени са жестовете и движенията й, толкова повече отблъскват и дори изнервят и плашат мъжете. Напротив - небрежното замятане на косата, леко приведената настрани глава, мекият финес на ръцете, подпряната на дланта брадичка, концентрираният поглед, разкриващ ангажираност – всичко това са все жестове, които силно впечатляват и магнетизират вниманието на мъжа. Резултати от проучване в университета в Манчестър установили, че устните са най-привлекателните физически атрибути на жената. Неслучайно знаменитости като Анджелина Джоли и Скарлет Йохансон се нареждат в челните места в списъка на най-атрактивните и секси дами в очите на мъжете. Други изследвания пък категорично потвърждават, че розовите и червени нюанси върху устните магнетизират и задържат вниманието на мъжа още по-дълго време    Очите са много повече от \"прозорец\" към душата. Те са и \"врата\" към сърцето на мъжа. Няма представител от силния пол, който да остане безразличен към впитите в него големи копнеещи женски очи. Ако сте влюбени, не се стеснявайте да загатнете за чувствата си пред обекта на вашия интерес. Той определено ще бъде привлечен не само от чара на на изразителните ви очи, но и от самата вас.", "date": "2019.01.29", "title": "9 неща в жените, които подлудяват мъжете "}
{"url": "https://www.actualno.com/europe/poroshenko-izdigna-kandidaturata-si-za-vtori-mandat-news_718945.html", "text": "  Президентът на Украйна Петро Порошенко издигна кандидатурата си за втори мандат, предава РИА Новости.     \"Чувството за дълбока отговорност към страната, към съвременниците, към миналите и настоящите поколения ме накара да реша да се кандидатирам отново\", обяви украинският президент, цитиран от \"Фокус\", като същевременно допълни, че прави това в името на запазването на курса на страната към присъединяване към ЕС и НАТО.   Изборите са насрочени за 31 март, а кампанията започна на 31 декември. В същия ден започнаха и издигането на кандидати за държавен глава и подаването на документи до ЦИК за регистрацията им.\r\nКъм настоящия момент 13 души са издигнали официално кандидатурата си. Сред тях са лидерът на Радикалната партия, Олег Ляшко, депутатът от фракцията \"Блок Петро Порошенко\", Аркадий Корнацки, членът на \"Опозиционен блок - Партията на мира и развитието\", Александър Вилкул, лидерът на партията на \"Народен контрол\" Дмитрий Добродомов, както и председателят на \"Социалистическата партия на Александър Мороз\".  Според проучванията на общественото мнение, през последните месеци лидерът на партията \"Отечество\" Юлия Тимошенко остава с най-висок рейтинг. Тя вече е представила документи в ЦИК. Рейтингът на Порошенко според анкетите се запазва на ниво от 14%. Според експерти той все още има шанс да стигне до втория тур.", "date": "2019.01.29", "title": "Порошенко издигна кандидатурата си за втори мандат"}
{"url": "https://www.actualno.com/tips/futbolni-prognozi-kolonkata-na-vili-vucov-za-tazi-sedmica-news_718938.html", "text": "  В излезе дългоочакваната колонка на футболния специалист Велислав Вуцов за срещите през седмицата. Той е направил няколко много интересни избора, като бившият треньор на Левски стартира фиша си с няколко мача днес. Ето и всички от Вуцов за тази седмица:       Над 2.5 гола - в 12 от последните 13 мача на \"гражданите\" има поне 3 гола. Очаква се това да е поредната среща, в която най-резултатното нападение в да се развихри (коефициент 1.46)      Под 2.5 гола - Само преди броени дни двата отбора направиха нулево равенство в двубоя си от и най-вероятно и в този сблъсък ще мислят предимно за защитата (коефициент 1.68).     И двата отбора да отбележат гол - очаква се оспорван мач между съседи в класирането, в който и двата отбора ще търсят победата с всички сили (коефициент 1.72). Бетис да се класира - след равенство в първата среща домакините от Бетис са пределно мотивирани да спечелят реванша и да се класират на 1/2-полуфинал.    Интер да се класира - Интер изостава сериозно от лидера в Серия А и турнирът за Купата на Италия се явява една от последните възможности на тима за трофей (1.55 коефициент).   ! Ето и обосновката на колонката на Вили Вуцов:  ", "date": "2019.01.29", "title": "Футболни прогнози: Колонката на Вили Вуцов за тази седмица! "}
{"url": "https://www.actualno.com/music/kremena-mineva-pyrvata-cigulka-v-orkestyra-na-andre-rijo-spodelja-predi-koncerta-ochakvajte-silna-programa-news_718901.html", "text": "        В блестящия оркестър \"Йохан Щраус\", дирижиран от Андре Рийо, има музиканти от 28 националности. Сред всички тях блести българската цигуларка Кремена Минева. Винаги усмихната и чаровна, тя е един от стълбовете на оркестъра. Тя казва, че за нея концертът на 8 юни  в София отново ще бъде празник. \"Миналогодишната еуфория от първото ни пребиваване в България беше едно незабравимо преживяване за всички нас и особено за мен! Адреналинът от тези два концерта ме държа цяла седмица! Топлото посрещане на публиката, бурните аплодисменти още в началото на концерта спряха дъха ми\", споделя Кремена. \" Разкрепостената  атмосфера в залата,  танцуващите виенски валс хора ме направиха много горда, че имаме толкова хубава, открита и доброжелателна публика! \"    Кремена е родена в София, но до 13-тата си година израства в Бургас. Започва да свири на цигулка едва 4-годишна. На шест получава като подарък от баба си първата си плоча с валсове на Щраус и любовта й към тази музика се превръща в нейно призвание и професия. Завършва с отличен успех както Музикалната академия в София, така и  Кралската консерватория в Лиеж. Вече 24 години Кремена Минева е част от оркестъра на Андре Рийо \"Йохан Щраус\".  Този оркестър непрекъснато обикаля света и навсякъде събира любовта на многохилядна публика. Но да свириш в родината си за Кремена е повече от изпитание. Тя е винаги много емоционална, но признава, че миналата година, преди концертите в  София, се е притеснявала много. \"Не само, защото за първи път трябваше да вляза в ролята на преводач на Андре (моето изразно средство винаги е било музиката, а не думите и то пред 10  000 души публика ), споделя цигуларката. Не само защото цялото ми семейство и приятели бяха в залата, но в главата ми се въртяха и куп други въпроси - как ще ни посрещне българската публика, ще се осмелят ли хората да се отпуснат и да танцуват, от друга страна какви впечатления ще остави България в Андре и моите колеги. Дали ще са такива, че да се върнем отново?  Сега, поглеждайки назад, виждам, че всичките ми страхове са били напразни. Чувството беше неописуемо! От една страна, позитивната енергията, която публиката излъчваше към Андре и всички нас на сцената, а от друга - силата на колегите -музиканти зад гърба ми, тяхната съпричастност и моралната подкрепа. Това взаимодействие създаде едно неповторимо усещане! Емоцията бе върховна и всички си тръгнаха много очаровани от българската публика и спокойствието, което нашата столица излъчва в сравнение с много други!\"        Тази година концертът на Андре Рийо ще бъде на 8 юни.  ", "date": "2019.01.29", "title": "Кремена Минева, първата цигулка в оркестъра на Андре Рийо, споделя преди концерта: ОЧАКВАЙТЕ СИЛНА ПРОГРАМА"}
{"url": "https://www.actualno.com/varna/i-dnes-hiljadi-varnenci-ostavat-bez-voda-news_718902.html", "text": "  Ремонтите в морската ни столица отново оставят голяма част от жителите на града \"на сухо\". Цели 15 часа без вода ще са абонатите в района около бившето ХЕИ. Причината е строежът на новия бул. „В. Левски“. Без вода ще останат и живущите на ул. „Кирил Шиваров“, както и гражданите в карето по ул. „Прилеп“, „Отец Паисий“, „Струга“, „Кестен“, бул. „Сливница“ и високите блокове край ул. „Яне Сандански“.     Въпреки че се очаква аварията да приключи около 24ч днес, от Вик- Варна съобщават, че не са изключени проблеми с водоснабдяването в тези райони и през следващите дни. По думите на фирмата-изпълнител, това е един от последните големи водоправоди в обхвата на бул. „В. Левски“.   ", "date": "2019.01.29", "title": "И днес хиляди варненци остават без вода"}
{"url": "https://www.actualno.com/society/sofija-s-13-novi-tramvajni-motrisi-do-kraja-na-oktomvri-news_718890.html", "text": "  Днес „Столичен електротранспорт” ЕАД и полската компания PESA Bydgoszcz SA сключиха договор за доставка на 13 броя нископодови съчленени трамваи.     Новите трамваи са част от модернизацията на градския транспорт в София, която екипът на кмета Йорданка Фандъкова изпълнява като част от мерките за подобряване качеството на въздуха, съобщиха от пресцентъра на СО.\r\nНовите превозни средства ще бъдат нископодови и климатизирани, с платформа за детски колички и за хора с увреждания, ще разполагат със стоп бутон за слизане и звукова сигнализация за незрящи хора. Осигурено е и видеонаблюдение. Трамваите са с дължина 30 м, като са предвидени специални места за хора с увреждания и майки с детски колички. С доставката на нови 13 трамвая ще се обновят изцяло превозните средства на трамвайна линия №5.\r\nОчаква се трамваите да пристигнат в София на две партиди до края на октомври 2019 г. и да бъдат пуснати в редовна експлоатация до края на годината.     Договорът е на обща стойност 44 796 377,36 лв. и е част от проекта „Интегриран столичен градски транспорт – фаза II“, който се осъществява с финансова подкрепа на Оперативна програма „Региони в растеж“ 2014 – 2020 г., съфинансирана от Европейския съюз чрез Европейския фонд за регионално развитие.\r\nПредвидени са също доставки на резервни части, диагностично оборудване и обучение на персонала.\r\nДоговорът беше подписан от  Евгений Ганчев – директор на „Столичен електротранспорт” ЕАД и Кржижтов Седжиковски – председател на Борда на директорите на PESA и Славомир Пятек – член на Борда на директорите на компанията.    В последните няколко години Столична община закупи 25 нови трамвая, които се движат по линии №7 и №1, както и 58 модернизирани трамвая от Чехия и Швейцария.", "date": "2019.01.29", "title": "София с 13 нови трамвайни мотриси до края на октомври"}
{"url": "https://www.actualno.com/america/lavrov-sasht-se-opitva-da-svali-legitimnoto-pravitelstvo-vyv-venecuela-news_718892.html", "text": "   и най-близките му съюзници предприеха открит курс, за да свалят легитимните власти в Каракас. Това подчерта министърът на външните работи на Руската федерация Сергей Лавров, предава TACC.     „Ние сме обезпокоени от това, което САЩ и най-близките им съюзници правят по отношение на Венецуела, грубо нарушавайки всички мислими норми на международното право и всъщност предприемайки открит курс за сваляне на легитимната власт в тази латиноамериканска страна\", категоричен бе първият дипломат на Москва.   Съгласно думите на Лавров, ръководството на венецуелската опозиция получава инструкции от Вашингтон да не прави отстъпки на властите в Каракас. „Според нашите данни лидерите на опозиционното движение, всъщност получават от Вашингтон инструкции да не правят никакви отстъпки, докато режимът не се откаже властта по един или друг начин\", заяви руският министър.\r\nБележката на помощника на президента на САЩ по въпросите за националната сигурност Джон Болтън, в която се споменават за войници в Колумбия, навежда към много мисли, имайки предвид изявленията на Вашингтон за намесата във Венецуела, допълни още Лавров.  „Прочетох докладите, че Джон Болтън е провел пресконференция и според съобщения в медиите е показал небрежност, оставил е отворени свои бележки, които станаха обект на камерите и фотоапаратите. В тях е имало фразата „5000 войници в Колумбия“. Това навежда на много моисли, предвид призивите за използване на съседните на Венецуела страни за пряка намеса под претекст на сложната хуманитарна ситуация във Венецуела, които се чуват открито в САЩи в няколко други страни\", подчерта Лавров.", "date": "2019.01.29", "title": "Лавров: САЩ се опитва да свали легитимното правителство във Венецуела"}
{"url": "https://www.actualno.com/curious/12-istinski-objavi-i-nadpisi-koito-shte-vi-razsmejat-news_718865.html", "text": "  Когато пускат обява, някои хора се стремят да бъдат оригинални и да привлекат вниманието. При други пък си проличава глупостта им. Ето няколко истински обяви и надписи, които доказват това:       \"Болнични не даваме! Щом сте стигнали до тук, ще стигнете и до работата.\"      \"Екстрасенс лекува с един сеанс алкохолна и наркотична зависимост. (отстъпка за постоянните клиенти)\"   \"Продавам апартамент: хол, кухня, спалня и дневна. Всичко това в една стая!\"     \"Търся жилище в района!\"   \"Давам апартамент под наем, за 5-7 години, в зависимост от решението на съда.\"      \"В твоите ръце е бъдещето на страната!\"      ", "date": "2019.01.29", "title": "12 истински обяви и надписи, които ще ви разсмеят"}
{"url": "https://www.actualno.com/healthy/protivokonstitucionno-li-e-lishavaneto-ot-medicinska-pomosht-na-lica-s-prekysnati-zdravnoosiguritelni-prava-news_718915.html", "text": "  Съгласно чл. 52, ал. 1 от Конституцията на Република България „гражданите имат право на здравно осигуряване, гарантиращо им достъпна медицинска помощ, и на безплатно ползване на медицинско обслужване при условия и по ред, определени със закон“. Правата на гражданите за достъпна медицинска помощ чрез здравно осигуряване и безплатно ползване на медицинско обслужване са основни конституционни права. Последните са неотменими съгласно разпоредбата на чл.57, ал.1 от Конституцията на Република България.     Съобразно решение на Конституционния съд на Република България по конституционно дело № 16 от 2011, съдия докладчик Георги Петканов - „правото на здравно осигуряване е основно право и това се определя от конституционната му уредба и от значението му за живота на гражданите. То е неотменимо право (чл. 57, ал. 1 от Конституцията) и не може да бъде премахвано с последващ законодателен акт. Неговото съществуване следва пряко от Конституцията като върховен закон и от непосредственото действие на нейните разпоредби (чл. 5, ал. 1 и 2 от Конституцията)“. “Достъпна медицинска помощ” означава медицинска помощ, чиято цена може да заплати всеки гражданин, когато се нуждае от нея за своето здраве. Той не бива да се лишава от нейното ползване поради материални затруднения, които може да му причини заплащането ѝ. Тази “достъпност” на медицинската помощ създава равни възможности за всички граждани да я получат“.\r\nКонституционният съд с решение № 32/1998 г. по к.д. № 29/1998 г. тълкува понятието “достъпна” по смисъла на чл. 52, ал. 1 от Конституцията като възможност за медицинско лечение на всички граждани в случай на заболяване и равни условия и еднакви възможности за ползване на лечението”. Колкото и да е важен белегът “цена”, той не е достатъчен да разкрие богатото съдържание на конституционното понятие “достъпна медицинска помощ”.\r\nС разпоредбата на чл. 109, ал. 1 от ЗЗО е предвидено, че здравноосигурителните на гражданите, които се осигуряват за своя сметка се прекъсват в случай, че те не са внесли повече от три дължими месечни осигурителни вноски за период от 36 месеца до началото на месеца, предхождащ месеца на оказаната медицинска помощ. Практически законодателят не е определил поредността на навнесените осигурителни вноски - дали същите следва да са невнесени последователно за няколко месеца или за различни месечни периоди в рамките на 3 години.  Разпоредбата на чл. 109, ал.1 от ЗЗО предвижда задължително оказване на медицинска помощ, но съобразно изречение второ на същия член при условие, че лицето с прекъснати права заплати оказаната помощ. Практически медицинска помощ в лечебните заведения на лица с прекъснати здравно-осигурителни права не се оказва, ако същата не се заплати предварително, извън случаите на спешна такава.\r\nНе би могло критерии за достъпа до медицинска помощ да е плащането на здравноосигурителните вноски. Това е така, защото дори да не са заплатени същите, лицето пак е здравноосигурено, но дължи публично вземане към бюджета на НЗОК. Спирането на плащането би могло да се дължи на най-различни причини - възраст, материално положение, липса на доходи и други.\r\nСанкцията за спиране на плащането на здравните вноски би могла да бъда само в начисляване на лихви за забава за неплатените здравноосигурителни вноски, а не изключване на лицето от здравната система с вменяване на задължение да заплаща оказаната медицинска помощ. Последното, особено за лица, които нямат финансова възможност за заплащане на медицинската помощ, би довело до допълнително тежко увреждане на емоционалното и психическото здраве свързано с взимане на заеми, кредити, продажба на вещи на безценица и прочие.    Следва да отбележим, че независимо, че лицето плати оказаната медицинска помощ, то остава длъжник на НЗОК за неплатените здравно-осигурителни вноски. Редът за събиране на публичните вземания, между които са и здравноосигурителните вноски е този по ДОПК.\r\nВ ал.2 на чл. 109 от ЗЗО е посочено, че здравно-осигурителни права на лицето се възстановяват, когато то заплати всички дължими здравноосигурителни вноски за период от 5 години. Практически, лицата с прекъснати здравноосигурителни права се санкционират да си платят медицинската помощ не за последните 3 години, а за по-дълъг период - 5 години. Бездействието на публичния изпълнител да събере здравните вноски се стоварва върху главата на лицето с прекъснати здравноосигурителни права.\r\nРазпоредбата на чл. 109, ал.1 от ЗЗО се отнася за лицата, които не се осигуряват на друго основание, както и засяга най-вече свободните професии. Последните се третират неравнопостановено спрямо лицата, които са в трудово и служебно правоотношение. За последните ЗЗО, изрично в чл. 109, ал.4 предвижда, че невнасянето на здравно-осигурителни вноски не ги лишава от здравни права. Практически лицата, които внасят за своя сметка здравноосигурителни вноски, са в неравноправно положение спрямо лицата, които упражняват труд по трудово и служебно положение. Следва да отбележим, че при последните здравноосигурителните вноски се разпределят в съотношение между работодател и осигурено лице. Т.е. независимо, че длъжник за осигурителните вноски е работодателят, реално погледнато осигуреното лице е без платени здравноосигурителни вноски.\r\nФормулата за лишаване от здравно-осигурителни права на лицата, които се осигуряват за своя сметка води до противоконституционност на разпоредбата на чл. 109 от ЗЗО, поради следните причини: - Създава се неравнопоставеност с и лицата, които упражняват труд при работодател;      - Лишават се от здравноосигурителни права на базата на критерия „плащане“. Уредбата на чл. 109 от ЗЗО противоречи на чл. 52, ал.1 от Конституцията на Република България, тъй като не е намерила адекватна защита на оказаната медицинска помощ на лицата длъжници на НЗОК, които се осигуряват за своя сметка. Практически в нарушение на решение № 32/1998 г. по к.д. № 29/1998 г на Конституционния съд лицата, които се осигуряват за собствена сметка, се лишават от достъп до медицинска помощ.  Автоматичното изключване от достъпна медицинска помощ на основание „плащане“ не би могло да бъде законов критерии за лишаване от права. Процедурата по събиране на здравноосигурителни вноски е уредена в специален закон - ДОПК, като неплащането на публично задължение не би могло да лиши никого от достъп до медицинска помощ. Практически държавата абдикира чрез неосигуряване на принудително събиране на здравноосигурителни вноски, чрез вменяване на задължения за „плащане“ и то само за лицата, които се осигуряват за своя сметка.\r\nАвтор: ", "date": "2019.01.29", "title": "Противоконституционно ли е лишаването от медицинска помощ на лица с прекъснати здравноосигурителни права?"}
{"url": "https://www.actualno.com/africa/30-000-nigerijci-izbjagaha-v-kamerun-zaradi-djihadisti-news_718894.html", "text": "  През уикенда около 30 000 души избягаха от град Ран през границата в Камерун поради опасения от подновяване на атаките на джихадистите от „Боко Харам“, предаде БГНЕС.     „Изглежда, че цялото население е в паника и те бягат като превантивна мярка, за да спасят живота си“, каза в Женева Бабар Баялох, говорител на агенцията по бежанските въпроси на ООН.   \"Боко Харам\" отдавна е истински бич в Нигерия, който така и не може да бъде озаптен.", "date": "2019.01.29", "title": "30 000 нигерийци избягаха в Камерун заради джихадисти"}
{"url": "https://www.actualno.com/vraza/stana-jasna-prichinata-za-pojara-v-mezdra-news_718898.html", "text": "  Стана ясно, че авария в електричеството е причина за в мездренски дом вчера. От полицията уточняват, че около 14.05 ч. е спрял тока в дома на ул. „Ком“. Това е причината електрическата помпа на котела да спре да работи.     Високата температура и избилата гореща вода е изгорила, намиращите се по това време в къщата си, мъж и жена.\r\nПо-късно след инцидента жената е транспортирана в столичната клиника „Пирогов“ с близо 40% изгаряния, а мъжът се е оттървал само с прорезни рани на ръката.\r\nПо случая е образувано досъдебно производство.  ", "date": "2019.01.29", "title": "Стана ясна причината за пожара в Мездра"}
{"url": "https://www.actualno.com/crime/mvr-proverjava-dali-e-imalo-opit-sinyt-na-minu-stajkov-da-byde-pribran-vkyshti-news_718919.html", "text": "  МВР официално проверява информация, според която няколко мъже, представящи се за частни охранители, са искали \"да поемат\" охраната на сина на Миню Стайков - Стайко.     Мъжът се намира в МВР болница, където е под лекарско наблюдение, след като беше задържан за 72 часа. Той се появи вчера (28 януари) , като се оказа, че е докаран с линейка и след сигнал, че бил изоставен в покрайнините на София.   Лекарят, довел Стайко Стайков в \"Пирогов\" обясни, че пострадалият е имал професионално поставен венозен източник и превръзка на главата. По негови думи изглеждало, че Стайков има комоцио.\r\nИначе според информация в няколко медии, днес към обяд 7-8 мъже влезли в МВР болница и искали да влязат в стаята на Стайков. Те били спрени от полицаите, които я охранявали. Мъжете твърдели, че искат да пазят Стайков и че имали това право, защото не бил официално в ареста т.е. можело да се прибере вкъщи.  ", "date": "2019.01.29", "title": "МВР проверява дали е имало опит синът на Миню Стайков да бъде прибран вкъщи"}
{"url": "https://www.actualno.com/business/goranov-vijda-evroto-kato-dobri-vyzmojnosti-ne-ochakva-skoro-po-visoki-lihvi-po-kreditite-news_718908.html", "text": "  Еврото не е \"сребърен куршум\", то няма да реши всички структурни проблеми на българската икономика, но опитът на всички държави показва, че то е една добра основа за по-ускорено икономическо развитие. Най-малкото заради повишаване на доверието и ставането на част от клуба на богатите държави. Това заяви министърът на финансите Владислав Горанов по време на традиционната годишна среща на бизнеса и правителството, предаде БГНЕС.     Що се отнася до темата \"еврозона\", Горанов говори и за очакванията относно лихвите по кредитите. Според него до 1-2 години няма да има повишение на лихвените нива, защото \"Европа се къпе в море от пари\" - все още.   \"Нито една от мерките, които се налага да предприемем, не е против българското общество. Всяка една от тях ще доведе до по-голяма сигурност на финансовата система, по-добро качество на държавното управление и със сигурност до по-добра перспектива пред икономиката“, категоричен беше Горанов по темата \"еврозона\".\r\nТой увери, че настоящето правителство ще направи всичко необходимо приемането на еврото в България да бъде доведено до успешен край и го определи като национална цел, която трябва да получи подкрепата на всички.  \"Не виждам причина за някакви политически сътресения и смяна на курса към еврото, т.е. смяна на посоката, която сегашното правителството е задало. За мен момента, в който успеем да включим българския лев в ERM II, нещата до голяма степен ще станат необратими. Живея с мисълта и усещането, че в политическите партии, системните такива, има почти 100% консенсус“, смята финансовият министър.\r\nТой коментира и отправените наскоро от страна на БСП призиви България да не бърза по пътя си към присъединяването към Еврозоната. \"Няма нито една смислена причина за държава с фиксиран валутен курс да не бърза да се включи в една от най-мощните икономически инфраструктури, наречена евро\", аргументира се Владислав Горанов.", "date": "2019.01.29", "title": "Горанов вижда еврото като добри възможности, не очаква скоро по-високи лихви по кредитите"}
{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-2901-news_718918.html", "text": "  Рисковите продължават да са сред най-успешните за екипа ни от типстъри, които се опитват да помогнат на всеки един от любителите на спортни залози онлайн да бъдат по-успешни. След кратка почивка в понеделник, ето предложенията за мачовете от европейския днес:       Отборите на Милтън Кийнс Доунс и Олдъм се срещат един срещу друг в дуел от четвъртото ниво на английския футбол. Тимът на МК Доунс се намира в нечувана криза, като домакините са в серия от три поредни загуби в шампионата, една от която дойде именно в техния дом – „Стейдиъм МК”. Неуспорим факт е, че Олдъм няма успех като гост на МК Доунс от 2006-а година насам, но тимът на Пийт Уалйд ще опита да прекъсне негативната серия в покрайнините на Лондон. Тимът на Олдъм пък успя да спечели последните си две гостуване, нещо, което не може да се пренебрегне с лека ръка. Именно заради това търсим двойката за залог на „латикс”.      :  Домакините се намират на дъното в таблицата на Висшата лига, като освен това демонстрират и най-слабата форма като домакин в шампионата с едва 5 спечелени точки от 36 възможни. Евертън от своя страна е отбор с далеч по-високи амбиции, а победа за \"карамелите\" изглежда като напълно логичен изход от двубоя.     : .     \"Прилепите\" започнаха сезона слабо, но в последните 2-3 месеца намериха своя ритъм. Въпреки това зона \"Шампионска лига\" изглежда далеч от отбора, което означава, че мачът срещу Хетафе в реванш от четвъртфиналите за Купата на Краля се явява ключов за отбора. Проблемът е, че гостите в днешния мач спечелиха първата среща с 1:0, а далеч от дома през този сезон имат едва две загуби - и двете в Мадрид (Реал и Атлетико). Срещата се очаква да бъде много интересна, като Хетафе е пропуснал да се разпише само два пъти във всичките си гостувания през този сезон, докато Валенсия имат 7 победи в последните си 9 мача у дома. Прогнозата е много рискова, но победата в мача ще е за \"прилепите\", макар и трудно, в голов сблъсък, за разлика от първата среща : .   Съветът ни е да не играете рискови прогнози заедно, защото шансът да спечелите е нищожен. Може да залагате прогнозите \"единично\" или в система, като за тези три предложения оптималният вариант е система \"трикси\".  ", "date": "2019.01.29", "title": "Риск печели, риск губи: Футболни прогнози на високи коефициенти за днес (29.01)"}
{"url": "https://www.actualno.com/tips/futbol-ot-anglija-sigurnite-prognozi-za-dnes-2901-news_718927.html", "text": "  След 2 от 3 в \" \" през уикенда във вторник продължаваме с нови три много солидни предложения от сравнително бедния на футболни мачове втори ден от работната седмица. Ето и , подготвени за вас от нашия екип от типстъри:       \"Червените дяволи\" се завръщат за мач от в своята крепост - \"Олд Трафорд\", а срещу тях се изправя непретенциозният тим на Бърнли, който понастоящем заема 16-о място в шампионата. Домакините се намират в серия от осем поредни победи, демонстрирайки впечатляваща форма и атакуващ футбол. Клубът от Манчестър е в преследване на топ 4, а победата в този мач е повече от задължителна.      : Победа за Манчестър Юнайтед и над 2.5 гола на коефициент 1.65 в Национлната лотария! Отборът на Уулвърхемптън приема Уест Хем в пореден мач от 24-ия кръг в английската Висша лига. Двата отбора се намират в златната среда, като Уулвс са осми с 32 пункта, докато лондонският гост е с точка по-малко и с две места по-надолу. Въпреки това „чуковете” постигнаха изненадващ резултат – срещу АФК Уимбълдън за ФА Къп. Формата за тима на Маурисио Пелегрини във Висшата лига пък е доста колеблива, а именно изненадващото отпадане от вътрешния турнир считаме, че ще съкруши тима от „Олимпийския стадион”. Уулвс пък са в двете крайности вкъщи – или побеждават, или губят – равенства не се случват на „Молиню”, ала тук именно единицата е считаният за правилен залог според нас.      : Улвърхямптън (равенство няма залог) на коефициент 1.49. Тези от вас, които предпочитат , могат да заложат на \"чиста\" победа на Уулвс на коефициент 2.10.    Арсенал отпадна от турнира за ФА къп и отборът остана само в две надпревари през този сезон - Висшата лига и Лига Европа. За да се добере до Шампионска лига, воденият от Унай Емери тим трябва да спечели Лига Европа или да влезе в топ 4 на шампионата. Накратко това означава, че тимове като Кардиф не трябва да представляват каквато и да е трудност за лондончани. 10 от победите у дома на Арсенал през сезона са с два или повече гола разлика, а Кардиф \"разполага\" с втората най-слаба защита във Висшата лига. В миналия кръг гостите от Уелс загубиха с 3:0 от Нюкасъл, а освен това в отбора още не са се съвзели напълно от злополуката, която се случи с новото попълнение Емилиано Сала. Тези фактори са достъчни, за да се опита разгромен успех в полза на Арсенал. : Арсенал да спечели (-1.5 азиатски хендикап) на коефициент 1.61.    ", "date": "2019.01.29", "title": "Футбол от Англия: Сигурните прогнози за днес (29.01) "}
{"url": "https://www.actualno.com/politics/protest-v-zashtita-na-lozan-panov-imalo-podgotovka-da-byde-otstranen-kato-predsedatel-na-vks-news_718916.html", "text": "  Призив за протест в подкрепа на председателя на Върховния касационен съд (ВКС) Лозан Панов набира скорост във .     Протестът е насрочен за следващия понеделник - 4 февруари, от 18:00 до 20:00 часа. Предвижда се да се превърне в шествие - от НДК до Съдебната палата.   Според информацията на събитието, причина за протеста е готвена процедура за сваляне на Лозан Панов от поста му. Това щяло да стане на база доклад на Инспектората към ВСС (ИВСС). потърси и гледната точка на ИВСС, като получихме уверение, че ще има отговор на въпросите ни.  \"Върховният съд е единственият гарант за точното и еднакво прилагане на законите от съдилищата, а достойнството и смелостта на съдия Панов са последна преграда пред пълното овладяване на съдебната система от Олигархията! Ще го позволим ли или ще кажем високо \"Стига вече толкова\"?!, пише в призива.", "date": "2019.01.29", "title": "Протест в защита на Лозан Панов, имало подготовка да бъде отстранен като председател на ВКС"}
{"url": "https://www.actualno.com/america/sasht-proizvejdat-novi-jadreni-bojni-glavi-news_718913.html", "text": "  В щата Тексас е започнало производството на ядрени бойни глави с малка мощност W76-2. За това съобщи Business Insider като се позовава на националното управление за ядрена безопасност на САЩ, предаде БГНЕС.     В публикацията се отбелязва, че W76-2 е разработена на основата на W76-1, чието предназначение е за американските балистични ракети, базирани на подводниците \"Трайдънт\".   По данни на BI бойните глави W76-2 ще влязат на въоръжение в американския боен флот преди края на финансовата 2019 година.\r\nЕдновременно с това привържениците на неразпространението на ядрените оръжия и редица демократи в Конгреса са против производството на W76-2.  Миналата година САЩ съобщиха за начало на разработването на перспективно ядрено оръжие с малка мощност. Пентагонът подчерта, че създаването на бойни глави на основата на W76-1 няма да създаде увеличаване на ядрения арсенал, което значи, че такава д9ейност е в съответствие с поетите от Вашингтон ангажименти за неразпространение на оръжия за масово поражение.", "date": "2019.01.29", "title": "САЩ произвеждат нови ядрени бойни глави"}
{"url": "https://www.actualno.com/society/zastojat-v-borbata-s-korupcijata-v-bylgarija-prodyljava-news_718895.html", "text": "  \"Корупцията си прилича с импотентността по това, че и двете са интимни процеси. Те не биха могли да бъдат засечени в публичната сфера, по-точно биха могли да бъдат засечени в публичната сфера по изключение. Иначе става дума за две страни, които са под завивките\". Така Огнян Минчев, председател на Управителния съвет на Асоциация \"Прозрачност без граници\",  обясни индиректното мерене на корупцията при представянето на за възприятие на корупцията за 2018 година.      . \"Това, че говорим за възприятие на корупцията, а не за корупция като установен факт, не е израз на срамежливост или нежелание да назовем нещата с техните имена\", подчерта политологът.   Застоят в борбата в корупцията в България продължава. Това за поредна година показва , който за изтеклата 2018 г. е 42 пункта и бележи понижение от  1 пункт в сравнение с предходната година. , коментираха от Асоциация \"Прозрачност без граници\". По думите на изпълнителния ѝ директор Калин Славов, .  От 2012 до 2018 г. стоим на практика на едно и също място, стана ясно от думите му.\r\nЕдна точка от индекса означава 1% по-високи доходи, което, погледнато през БВП, означава, че , изчисли Калин Славов.  България, Румъния, Сърбия са държавите, които онагледяват тенденцията за практически застой в борбата с корупцията. В рамките на 7 години индексите им почти не се променят. Съществено отстъпление в борбата с корупцията ясно се откроява в Турция и Унгария.\r\nСред  180 изследвани държави непосредствено до нас са Буркина Фасо, Гана и Тунис – все компания, която по-скоро предполага да се намираме на друг континент, малко по-на юг, коментира Славов. В ЕС сме устойчиво на опашката. През последните 10 години само веднъж не  сме били последни и това беше когато Гърция изпадна в тежка криза в 2012 г., посочи още той.    , а като посока за позитивна промяна в България експертите визираха електронното правителство и електронните услуги.    \"Вече две десетилетия сме почти на едно и също място в Индекса на възприятие на корупцията и в този смисъл , поради което чисто пропагандните политически престрелки през партийните линии са част от целия ажиотаж, който прикрива, а не изяснява както корупцията, така и заобикалянето на закона\", коментира Огнян Минчев.\r\nНе става въпрос за неправене на реформи, а за система от дълго време, която генерира този резултат, категоричен е той. \"Политическата система си е напълно нормална. Ние имаме повърхност от институционални структури и правила, която е номинална и имаме реални процеси на заобикаляне на институциите\", подчерта Минчев.\r\nПо думите му България не се променя в резултат на законови промени, България се променя или по-точно не се променя благодарение на обстоятелството, че каквито и реформи и институционални размествания да се правят, под повърхността има един реален неинституционален, неюридически процес на възпроизводство на статуквото. А статуквото, продължи Минчев - е олигархично статукво на нелегитимни взаимоотношения между икономика зад сцената, политически партии и управляващи фигури и също правосъдни институции, чиито представители функционират номинално законно, а де факто често заобикалящи закона.   \"Това е основният български проблем - че държавата функционира  под институциите, под правилата, под процедурите. И нямаме нужда от промяна на политическата система или от реформи на политическата система, а имаме нужда от промяна на тази дефакто олигархична структура на концентрация на единство на властта зад формалното ѝ разделение и институционално устройство\", заключи Минчев.", "date": "2019.01.29", "title": "Застоят в борбата с корупцията в България продължава"}
{"url": "https://www.actualno.com/asenovgrad/po-malko-otpadyci-e-prielo-depoto-v-asenovgrad-prez-2018-g-v-sravnenie-s-predhodnata-news_718809.html", "text": "   По-голям дял - в размер на 824 000 лева - се отчита за депониране на битови отпадъци, а близо 3 000 са събрани от такса за депониране на строителни отпадъци. Предприятието отчита намаляване на прихода, спрямо 2017 г., със 129 000 лева или 15%.      \"Поради предстоящото запълване на Клетка №1 за неопасни отпадъци, от 01.09.18 г. не се приема смесен битов отпадък от фирми. Това доведе до намаляване на приетите отпадъци в последните три месеца\", обясни кметът на Асеновград доктор Емил Караиванов.    През 2017 г. утвърдената цена за смесен битов отпадък е била 20,80 лева за тон за общините - членове на регионалното сдружение, 27 лева за тон за фирми, членуващи в същото сдружение и 28 лева за тон за фирми извън сдружението. През миналата година има промяна в таксата за депониране - увеличени са цените за смесен битов отпадък. За фирмите и общините членове на сдружението тя е 32 лева и 36 лева за тон и съответно - 40 лева за тон - за фирми извън сдружението.\r\nВ същото време, предприятието регистрира допълнителни приходи, които са свързани с рециклиране на пластмаса, транспортни и други услуги.   \"Когато стане възможно да ползваме максималния капацитет на депото, след изграждането на втората клетка, тогава със сигурност ще отчитаме далеч по-добри приходи от дейността. Освен това, се работи и по проекта за изграждане на компостираща и сепарираща инсталация на депото. , каза в заключение градоначалникът.", "date": "2019.01.29", "title": "По-малко отпадъци е приело депото в Асеновград през 2018 г., в сравнение с предходната"}
{"url": "https://www.actualno.com/lovech/obshtina-teteven-s-rekorden-budjet-za-2019-g-obrazovanieto-ostava-osnoven-prioritet-news_718858.html", "text": "  Тетевен посреща новата 2019 година с най-голям общ проектобюджет за последните години от 22 260 391 лв., което е с . повече в сравнение с 2018г.     Кметът д-р Мадлена Бояджиева коментира, че това е един , плод на усилията, които тя и екипът ѝ са положили през изминалата година и подчерта, че реконструкцията и рехабилитацията на техническата инфраструктура, създаване на благоприятни условия за развитие на местната икономика и повишаване на стандарта на живот на местното население, са сред ключовите фактори, определящи Бюджет 2019.   Основен приоритет за Общината , което е с най-голям дял - 8 752 129 лв. За функция Жилищно строителство и БКС са предвидени 7 254 122 лв., докато 2 191 891 лв. са средствата за Общи държавни служби. Перото Социални дейности е 1 232 119 лв., а Икономически дейности и услуги е 1 050 382 лв, за здравеопазване 494 006 лв, за отбрана и сигурност 263 427 лв, за почивно дело и култура 822 309 лв.\r\nПроектобюджетите на кметствата на територията на община Тетевен, без средствата по инвестиционната програма, са както следва:  Инвестиционната програма на Община Тетевен за 2019 г. възлиза на 15 824 013 лв. Планираните средства в общинския бюджет са 5 372 352 лв., а средствата по европейски проекти са 10 451 661 лв.\r\nПо населени места разпределението е следното:   През 2019г. ще стартират проектите:    „Рехабилитация на участък от общински път LOV 1116 Тетевен, кв. Полатен – III-358 – Голям Извор до кръстовището с път - /I-3/ „Ябланица – Джурово”, община Тетевен“ - 6 762 111 лв.\r\n„Рехабилитация на общинска улична мрежа в сервитутното очертание на гр. Тетевен: ул. „Иван Вазов”, гр. Тетевен, ул. „Вит” – кв. Полатен, гр. Тетевен, ул. „Здравец” – гр. Тетевен, ул. „Даковото” – с. Рибарица, Община Тетевен и ул. „Васил Левски” – с. Галата, Община Тетевен – 2 310 995 лв.\r\n,,Ремонт на СУ „Георги Бенковски“ - гр. Тетевен“ - 1 378 555 лв.   Предложеният бюджет ще бъде гласуван на предстоящата сесия на ОбС – Тетевен.", "date": "2019.01.29", "title": "Община Тетевен с рекорден бюджет за 2019 г., образованието остава основен приоритет"}
{"url": "https://www.actualno.com/curious/lubovnicata-na-jenenija-myj-e-naj-samotnata-jena-news_718859.html", "text": "  Любовницата сякаш винаги е представяна като съблазнителка. Жена, която прелъстява един невинен мъж, която има задкулисни интереси или е устремена към идеята за разваляне на семейство. Любовницата и в литературата, и в киното е сякаш красавица, която няма скрупули и действа над моралните и човешки закони, за да задоволи едни свои личностни интереси - най-големите, сред които е развалянето на едно добро семейство.         В повечето случаи не е. Обикновено е най-самотната жена в света. Тя винаги взима втора позиция. Винаги прекарва повече време сама и винаги е пренебрегвана при някои от най-важните избори. Тя по-скоро служи като болкоуспокояващо средство, лекува чужди рани, превързва чужди болки, анализира чужди проблеми.\r\nТя е жена, която се стреми да даде всичко на един мъж, което не е получил в семейството си - страст, обич, доверие, подкрепа. Въпреки това, образът й остава негативен и дори злокобен.  Любовницата не печели нищо в повечето случаи. Тя се явява като самотен остров, на който жененият мъж иска да се скрие и да избяга за кратко, а след това го напуска и за известен период от време не се връща там.\r\nСамотата на тези жени е най-осезаема на празници. Те са сами или не в компанията на човека, когото обичат. Знаят го още в началото, сякаш връзката е сделка с ясни правила и клаузи, които всяка от страните трябва да спазва. Криенето, лъжите, измамите са част от цялата любовна история, която по друго време и на друго място би била красива.   Редно е да се каже, че любовницата не е изцяло положителен образ. Тя, с ясно съзнание и конкретна цел, е започнала връзка там, където няма място за трети човек. Направила го е по много причини, но обикновено по любов. А, тя – любовта, никога не пита кой я иска и кой не. Идва там, където тя прецени.    За да се появи любовницата в любовния хоризонт, вината не е само в мъжа. Казват, че човек ... ", "date": "2019.01.29", "title": "Любовницата на женения мъж е най-самотната жена"}
{"url": "https://www.actualno.com/asenovgrad/tochno-1-325-pyti-sa-postavjani-skobi-v-asenovgrad-za-godina-news_718810.html", "text": "   Общо събраните суми от тях са в размер на близо 20 000 лева, а за 2017 г. те са били около 1 000 броя. Приходите от смс паркиране за периода от 01.01.18 г. до 19.12.18 г. възлизат на стойност близо 8 000 лева, а спрямо 2017 г. те са се увеличили с повече от 4 000 лева. От глоби по сметка и по каса през отчетния период дейността е събрала малко над 8 600 лева.     От фактури, включващи издадени пропуски за паркиране по местодомуване и абонамент за платено паркиране, са постъпили около 21 000 лева, а за 2017 г. те са били почти наполовина по малко - 13 000 лева. Общият размер на разходите на Инспектората възлиза на 198 000 лева. Отчита се и завишение на жалбите. Голяма част от тях са подадени чрез официалния сайт на община Асеновград и се отнасят предимно за неправилно паркиране и излезли от употреба превозни средства, които заемат паркоместа.    Очаква се нововъведението да подобри обслужването и съответно - приходите от платено паркиране. Пробно ще бъдат поставени 2-3 броя от машините и след получаване на резултати ще стане ясно дали, колко и къде ще бъдат поставени други. Засега не е ясно и на каква финансова стойност ще бъде инвестицията за новите апарати. Караиванов припомни, че \"Инспекторат, паркинги и гаражи\" действа вече шест години.\r\nТой не пропусна да отбележи и фактът, че през изминалата година дейността функционираше в усложнена пътна обстановка. Заради изпълнението по проекта за Воден цикъл се стигаше до невъзможност за пълноценно ползване на зоните за платено паркиране.   ", "date": "2019.01.29", "title": "Точно 1 325 пъти са поставяни скоби в Асеновград за година"}
{"url": "https://www.actualno.com/politics/borisov-zanimavame-se-s-iztrebiteli-a-ne-s-dohodite-na-horata-video-news_718864.html", "text": "  Най-важното е дисциплинирането на банковия сектор. Това заяви премиерът по време на 13-ата годишна среща на бизнеса с правителството, на която се очертава пътят пред страната ни към еврозоната и ефектите от въвеждането на единната валута.     „ “, заяви Борисов още в началото на изказването си.\r\nЛидерът на ГЕРБ не пропусна да отговори на БСП и . \"Да обвиниш българското правителство, че прави далавера с Тръмп и САЩ!? Това възможно ли е? Не. Благодаря. Но в България крадецът вика \"Дръжте крадеца\". Ние си пазим институциите. Спазваме Конституцията. Най-важните решения - в парламента. Ако някой иска режим, да го направи. Ние искаме демокрация и я спазваме\", бяха точните думи на Борисов, който се възмути как се говори за упадък на демокрацията, като \"ние два пъти сме им занасяли оставка\".\r\nСпоред премиера темата за като официална валута в страната е изключително важна, а в нея влизат и възможните ефекти от това върху държавата, потребителите и бизнеса.  „Критиците към присъединяване на България към Еврозоната казват, че щели да се вдигнат цените. Да де, но държавите, на които искаме да приличаме, всичките са с евро. Второ – бих задал контравъпрос. Кои се плашат от въвеждането на еврото и защо? В банковия съюз и еврозоната нито централните банки, нито банките в съответната държава могат да си позволяват волности. Защо ни е страх тогава да дисциплинираме този сектор? Той е толкова важен за всеки един от нас“, категоричен бе още премиерът, цитиран от БГНЕС. Той подчерта, че присъединяването на страната ни към еврозоната ще доведе до редица благоприятни ефекти, сред които по-ниски лихви по кредите, стабилна банкова система и много други.    „Ние, и като партия, и като правителство подкрепяме този път. Дисциплина, сигурност, прозрачност. И срещу пране на пари, и срещу лоши кредити, както и всички останало. Президентът на Франция Макрон какво ни каза: „Когато сте в този „клуб“, ние сме сигурни, че в България всичко е добре като банкова система“, посочи още Борисов, изразявайки задоволство от оценката на зам.-председателя на ЕК , който даде положителна оценка за това, че страната се движи добре по пътя към еврозоната.\r\nСпоред Борисов има много възможни сценарии за развитието на Европа, а в момента е модерно да се говори срещу европейската бюрокрация, която според мнозина е раздута и работи тромаво. „Ако някой с малко опит в управлението седне и се замисли как може да координираш 28 държави, всеки със своите интереси и проблеми, без тази администрация, аз не си го представям“, смята Борисов. Той допълни още, страната ни се възползва максимално от европейската солидарност и по времето на управлението на ГЕРБ е работено с всички еврофондове, без нито един от тях да бъде спиран. Нашите показатели са едни от малкото в Европа, които показват дисциплина и това се отчита, категоричен бе премиерът.\r\nКато част от темата за евросредствата, Борисов говори и за АМ \"Хемус\", която щяла да е река, по която да текат инвестиции към Северна България.   ", "date": "2019.01.29", "title": "Борисов: Занимаваме се с изтребители, а не с доходите на хората (ВИДЕО)"}
{"url": "https://www.actualno.com/showbusiness/selin-dion-na-ryba-na-anoreksijata-snimki-news_718868.html", "text": "  Селин Дион отново привлече вниманието на медиите, този път с нейния анорексичен вид. Популярната певица бива снимана все по-често в компанията на новия си любим мъж - с 16 години по-младия танцьор Пепе Муньос, за съжаление, не особено сияеща, а напротив - тревожно слаба, застарена и с отчаян вид.       Селин е с драстично променен вънен вид, а феновете й са загрижени за нейното тегло. Те масово отправят съвети към нея в интернет да започне да е храни. Не липсват и коментари, че е на ръба на анорексията, тъй като на последните фотографии изглежда като бледо копие на себе си.   Последните години не бяха особено леки за звездата. През 2016 г. почина нейният съпруг и тя едва преживя трагедията, а скоро след това претърпя друг шок, когато почина и брат й Даниел.  50-годишната Селин и 34-годишният Пепе изглежда вече не крият връзката си. За искрата между тях се заговори през лятото на 2017 г.    ", "date": "2019.01.29", "title": "Селин Дион - на ръба на анорексията? (СНИМКИ)"}
{"url": "https://www.actualno.com/asia/sauditska-arabija-ne-pozvoli-na-delegacija-na-oon-da-se-zanimava-sys-sluchaja-hashogi-news_718911.html", "text": "  Делегация на ООН, включваща и съдебния експерт Агнес Каламард, не беше допусната да влезе в генералното консулство на Саудитска Арабия в Истанбул.     Каламард и придружаващите я експерти искаха достъп до консулството, в което на 2 октомври 2018 година беше убит саудитският журналист и критик на режима в Рияд . Но според местни медии на представителите на световната организация е бил отказан достъп до комплекса, пише БГНЕС.   \"Това е скандално\", заяви след случилото се Йомер Челик, говорител на управляващата в Турция Партия на справедливостта и развитието.\r\nПредвидено е утре, 30 януари, Каламард да се срещне с главния прокурор на Истанбул.  \"Приветстваме визитата на Агнес Каламард в Турция във връзка с убийството на саудитския журналист Джамал Кашоги. Все още не знаем къде е тялото на Кашоги, кой нареди да бъде убит и кой е бил \"местният помагач\". Правосъдието трябва да бъде удовлетворено\", написа в Twitter директорът по комуникациите на турското президентство Фахретин Алтун.", "date": "2019.01.29", "title": "Саудитска Арабия не позволи на делегация на ООН да се занимава със случая \"Хашоги\""}
{"url": "https://www.actualno.com/cite/dete-s-pojas-da-vleze-vyv-vodata-go-vijdame-dali-e-v-dunav-dali-e-v-cherno-more-news_718853.html", "text": "  Думи на премиера Бойко Борисов по време на речта му на 13-ата среща на бизнеса с правителството. Министър-председателят отбеляза още, че въвеждането на еврото у нас ще дисциплинира банковия сектор.     ", "date": "2019.01.29", "title": "Дете с пояс да влезе във водата, го виждаме - дали е в Дунав, дали е в Черно море"}
{"url": "https://www.actualno.com/society/zagina-42-godishen-myj-blysnat-ot-avtomobil-news_718925.html", "text": "  42-годишен мъж е загинал, след като е блъснат от лек автомобил в района на Нови Искър. Това съобщиха от пресцентъра на МВР.     Пътният инцидент е станал тази сутрин в столицата. Сигналът в полицията е получен малко след 7.30 часа. По първоначални данни, в района на Нови Искър лек автомобил „БМВ“ блъснал пешеходец, който пресичал пътното платно. В резултат на удара мъжът е починал на място, а водачът и спътникът му напуснали местопроизшествието и избягали. Малко по-късно се явили в полицейския участък на Нови Искър.   Установено е, че 22-годишният водач не притежава свидетелство за правоуправление на МПС. По случая е образувано досъдебно производство. Предстои доклад на материалите в Софийската градска прокуратура. Работа по документиране на деянието продължава.  ", "date": "2019.01.29", "title": "Загина 42-годишен мъж, блъснат от автомобил"}
{"url": "https://www.actualno.com/interest/ruski-ucheni-izmenjat-drastichno-mendeleevata-tablica-news_718872.html", "text": "  Получаването на 119 елемента от Периодичната таблица на Менделеев, което планират да направят руските учени във Фабриката за свръхтежки елементи в Дубна, а също и последващите от това елементи, ще нарушат основния принцип на таблицата - периодичността. След това ще бъде възможно да се говори за „релативистка периодична таблица“. Това съобщи за ТАСС научният директор на лаборатория „Флеров“ към Обединения институт за ядрени изследвания (ОИЯИ) „Юрий Ованесян“, предаде БГНЕС.     В Обединения институт за ядрени изследвания (ОИЯИ, Дубна, Московска област) стартира първата в света Фабрика за свръхтежки елементи (ускорител ДЦ-280). В бъдеще това ще позволи да се синтезират и изследват нови елементи от Менделеевата таблица. В настоящия момент в най-големите ядрено-физични центрове по света започват фактически да работят върху синтеза на 119-ия, 120-ия и 121-ия елемент. ОИЯИ разчита, благодарение на Фабриката за свръхтежки елементи да ги получи първа.   \"Стигнахме до заключението, че ако 106-ти елемент отговаря на всички условия на таблицата, то при 110-ти вече е малко по-различно, при 114 вече е по-забележимо, а разликата вече е много забележима при 118. И може да е толкова голяма. че разликата в групите на елементи 122-123 да изчезне. Тоест това ще бъде края на периодичността. Думата периодична ще трябва да бъде заменена с релативистична”, каза Ованесян по време на събитията, посветени на откритието на Периодичната таблица на Менделеев.\r\nТой сравнява този преход със ситуацията във физиката, когато квантовата механика и теорията на относителността са заменили нютоновата механика. Ованесян обясни, че такъв преход настъпва, защото е невъзможно непрекъснато да се увеличава заряда на елементите.  \"Увеличаването на заряда означава и увеличаване на електрическото поле. Това е полето, в което се намира електрона. Полето расте, енергията на електрона също расте. А когато скоростта наближи скоростта на светлината, то тогава, според теорията на относителността, започва да расте и масата. Това трябва да се вземе предвид. Но това не беше взето под внимание по-рано, защото тази стойност беше незначителна, а сега тя расте и с нови елементи ще расте все повече и повече”, обясни ученият.\r\nКакто вече беше съобщено, ОИЯИ възнамерява да пристъпи към синтез на 119 елемента в края на тази година. Всички химични елементи, по-тежки от уран, се получават в ядрени реактори или се синтезират с помощта на ускорители при сблъсък на ядра с други елементи. Елемент 119, предполагаемото име на който е „унунений”, след неговия синтез ще бъде първи в осмия период на Менделеевата таблица.   ", "date": "2019.01.29", "title": "Руски учени изменят драстично Менделеевата таблица"}
{"url": "https://www.actualno.com/politics/ninova-prezidentyt-e-posledovatelen-sydyrjatelen-i-perspektiven-news_718921.html", "text": "  Оценяваме президента Радев и двете години от мандата му с три думи – последователен, съдържателен и перспективен. Това заяви лидерът на БСП Корнелия Нинова, предаде  БГНЕС.     Вчера президентът Румен Радев и вицепрезидентът Илияна Йотова дадоха за свършеното от тях през втората година от мандата си, а критиките на държавния глава към управляващите предизвикаха . От левицата също коментираха думите на държавния глава.   „Последователен, защото от 2016 година не е изневерил на нито една от дадените думи и обещания към българските граждани в предизборната кампания. Съдържателен, защото запълни тези думи с работа и действия чрез ветата, които наложи върху различни закони, сезирането на конституционния съд. Перспективен, защото не се задоволи само да критикува изпълнителната власт и управлението, както и пороците в обществото ни, а да дава и конкретни решения“, обясни Нинова. Тя допълни, че на 30 януари Елена Йончева ще изнесе пресконференция за корупция в Министерски съвет, което първоначално бе обявено за днес.", "date": "2019.01.29", "title": "Нинова: Президентът е последователен, съдържателен и перспективен"}
{"url": "https://www.actualno.com/varna/udyljiha-gripnata-vakancija-vyv-varna-news_718871.html", "text": "  Грипната ваканция за варненските ученици ще бъде удължена с още една седмица. Това реши на днешното си заседание Областната комисия за борба с грипа. За продължаване на ваканцията настоя лично кметът на морската столица Иван Портних заради високото ниво на заболеваемост в общината, информира \"Дарик\".     Учениците трябва да се завърнат в класните стаи на 6 февруари, сряда. Тяхната ваканция започна от 22 януари.   Пропуснатите дни няма да се отучват, а учебното съдържание ще бъде преструктурирано, обяви вече министърът на образованието Красимир Вълчев.", "date": "2019.01.29", "title": "Удължиха грипната ваканция във Варна"}
{"url": "https://www.actualno.com/burgas/skoro-shte-e-gotova-ogradata-sreshtu-finite-prahovi-chastici-v-burgas-news_718843.html", "text": "  Оградата, която има превантивна цел, по отношение екологията на Бургас, скоро ще бъде изградена изцяло. Височината и е осем метра, а целта е да спира разпространението на праховите частици, които идват от обработването на дървесина. Съоръжението е част от екологичните мерки, съгласувани с МОСВ, Община Бургас и РИОСВ Бургас.     За да бъде построено защитното съоръжение, се е наложило да бъдат отсечени тополи. Преди това е извършено обследване на дърветата, което е показало, че тополите са стари и загнили. Доказателство за това е самостоятелното падане на две от дърветата през миналата година, което за малко не предизвика инцидент.   От \"Кроношпан\" планират на тяхно място да засадят нови дръвчета, които да образуват зелен пояс. Той ще включва подходящи за целта храсти и други, по-устойчиви растения , съобразени с климата и нуждите на района.\r\nСледващата екологична стъпка на предприятието е свързана с изграждане на защитна стена и в източната му част.  ", "date": "2019.01.29", "title": "Скоро ще е готова оградата срещу фините прахови частици в Бургас"}
{"url": "https://www.actualno.com/smolyan/sled-obilnija-snjag-liftovete-i-pistite-v-pamporovo-rabotjat-normalno-news_718883.html", "text": "   . Така изпълнителният директор на \"Пампорово\" АД Мариян Беляков обобщи пред обстановката в курорта, като посочи, че любителите на зимните спортове могат да бъдат напълно спокойни.     Става ясно, че в момента функционират . \"Ски зона \"Мечи чал\" работи в разширения си вид, а зона \"Пампорово\" работи на 100%. Освен това в момента има много-много сняг, който на места достига до 2 метра и половина\", подчерта още Беляков.   Припомняме, че бе първият ски курорт у нас, който откри зимния сезон през декември 2018 г. - с 95% изкуствен сняг. създават отлична предпоставка за незабравимо ски изживяване в планината.\r\nВ началото на годината \"Пампорово\" АД и Turkish Airlines и около нов проект, насочен изцяло към близо 90-милионният турски  пазар.  ", "date": "2019.01.29", "title": "След обилния сняг: Лифтовете и пистите в Пампорово работят нормално"}
{"url": "https://www.actualno.com/art/banov-kupihme-portreta-na-batenberg-za-18-hil-evro-snimka-news_718856.html", "text": "  Българската държава , принадлежали на княз Александър Батенберг. Това стана на търг във Виена.     Министърът на културата Боил Банов лично е присъствал. Участието на държавата обаче не е било обявено предварително, за да може ценностите да се купят на разумна цена.   Така България вече притежава най-известният оригинален портрет на княза, нарисуван от художника Карл Дилиц, и три подноса, дарени от жителите на Русе, Ловеч и Берковица в началото на управлението на Батенберг.  Само картината е била оценена на стойност между 12 и 15 хиляди евро.\r\n\"Лично участвах. Трябваше да бъде всичко в тайна, защото ако бяхме обявили, че държавата ще участва, цената да стане двойна и тройна. Стана нещо много добро за поколенията, но и за чувството ни за духовност. Всичко е на реална стойност. Картината, гордост за всеки един българин, излезе 18 хиляди евро. Парите не са малко, но са нормални за това, което се предлага\", каза министър Банов в ефира на Нова телевизия.   ", "date": "2019.01.29", "title": "Банов: Купихме портрета на Батенберг за 18 хил. евро (СНИМКА)"}
{"url": "https://www.actualno.com/education/mon-predstavi-konkretni-programi-za-it-obuchenie-v-uchilishte-news_718887.html", "text": "  IT секторът и училищата се сближават по инициатива на МОН. Една от новите програми e \"IT фирми в училище и учители в IT фирми\", която позволява на сектора да влезе в училищата, а учители да изкарат стаж в компаниите. Бюджетът на програмата, която включва три модула, е 1 млн. лева.     Четири нови програми и променени модули в останалите 13 бяха представени на пресконференция от зам.-министъра на образованието Таня Михайлова, предаде БГНЕС.   \"В първия модул се предвижда фирмите да влязат на краткосрочни посещения при ученици от 1 до 10 клас. Вторият е насочен към гимназиалната степен – професионални и профилирани гимназии като целта е бизнесът да влезе в конкретни часове и да ги обучават на различни технологии. Третият модул предвижда учители да отидат за кратко на обучение в IT фирми”, обясни Михайлова.\r\nСпоред нея тази програма ще съкрати пътеката между бизнеса, реалната практика и теоретичните знания. Тя допълни още, че това ще даде възможност и за учителите също да обновяват знанията си, работейки с актуални практики.  Другите нови програми са \"Заедно в грижата за ученика\", \"Мотивирани учители\" и \"Иновации в действие\". \"Голямата ни амбиция е чрез тези програми да подпомогнем модернизирането на българското образование. Средствата, които се отпускат са от държавния бюджет за 2019 г. и те са около 76 млн. лв.\", обясни зам.-министърът.\r\nМОН е създало програмата \"Мотивирани учители\", чрез която ще се опита да намали бъдещия недостиг на преподаватели в системата. \"Тя е насочена в няколко направления. От една страна ще даде възможност на учители, които са изключително добри, да предадат своя опит в училища, в които е предизвикателство да работиш с ученици. Тяхната основна задача ще бъде да мотивират учениците. Ще се даде възможност също специалисти да придобият допълнителна квалификация на учители по предмети, в които се усеща липса на кадри, като астрономия, физика, математика, информатика и информационни технологии. Учители, които в момента преподават, могат да придобият и друга квалификация“, обясни Михайлова.   Ръководителят на програмата обяви, че по нея 80 учители - корпус от най-добрите учители, ще могат да отидат да преподават в най-трудните училища, 100 учители ще могат да получат допълнителна специализация, а други 100 ще могат да придобият педагогическа специалност.    По другата нова Национална програма „Заедно в грижата за ученика”, чийто бюджет е 1 млн. лв. ще бъде осигурена плавната адаптация на децата, постъпващи в детска градина и преминаването им в училище.\r\nНаред с новите програми се заделят повече средства за НП „Ученически олимпиади и състезания”. Предстои новите програми и залегналите промени в останалите 13 да бъдат качени в сайта на МОН за обществено обсъждане.", "date": "2019.01.29", "title": "МОН представи конкретни програми за IT обучение в училище"}
{"url": "https://www.actualno.com/europe/nemskijat-it-gigant-sap-sykrashtava-3-000-rabotni-mesta-news_718886.html", "text": "  Германският софтуерен гигант SAP заяви, че съкращава около 3 000 работни места, в рамките на стартиране на мащабна програма за намаляване на разходите на фона на застоя в печалбите, съобщи АФП.     \"Говорим за напълно доброволна програма, в която ще освободим малко по-висок брой от служителите през 2015 г.\", каза главният финансов директор Лука Мучич, позовавайки се на предишен ход за съкращаване на 2 200 позиции.   ", "date": "2019.01.29", "title": "Немският ИТ гигант SAP съкращава 3 000 работни места"}
{"url": "https://www.actualno.com/business/facebook-otvarja-svoj-ofis-v-sofija-news_718878.html", "text": "        Центърът ще бъде в партньорство с една от най-големите аутсорсинг  компании у нас - TЕLUS International, една от най-големите аутсорсинг  компании в България. TELUS ще оперира самия офис. Новината е била  съобщена от Шавон Комиски, ръководител на отделa по политика за  съдържанието в компанията, пред .   Информация за това събитие беше загатната още в началото на лятото на 2018 година - на събитието „Фалшивите новини и медийната грамотност в днешната дигитална реалност”, с участието на . се казва в официалното  съобщение на компанията. Броят на хората в офиса ще зависи от броя на  докладваните постове и снимки, които Facebook получава. В случай че  броят им се увеличи, от социалната мрежа ще работят отново с TЕLUS  International по набиране на нови хора.  Офисът в София е част от европейското разширяване на след като през 2018 г. със същата цел бяха отворени и центрове в  Барселона и Латвия. Общо този екип на Facebook по света наброява 30 хил.  души, които се занимават със сигурността на мрежата, половината от  които разглеждат съдържание. Служителите в тези центрове преглеждат  съдържание, което потенциално може да нарушава правилата на социалната  мрежа и има нужда от човешка намеса. Останалата част от модерацията на  Facebook се извършва чрез изкуствен интелект. Офисът ще започне работа до седмици, а в момента вече тече работата по  обучението на хората. \"Това, което TELUS International могат да направят  за нас, е да ни помогнат да разглеждаме бързо милионите доклади, които  получаваме всеки ден. Нашият партньор може да намери хора и да ги обучи  много бързо\", коментира Комиски.   \"Като всички останали наши подобни центрове, и в София работата ще  протича на много различни езици. Именно заради това избрахме София –  космополитен град, разполагащ с квалифицирани кадри, говорещи много  езици\", се казва още в съобщението на компанията за новия офис.     От  Facebook коментираха, че е възможно в бъдеще част от хората в софийски  офис да се занимават и с модериране на публикациите на български език.", "date": "2019.01.29", "title": "Facebook отваря свой офис в София"}
{"url": "https://www.actualno.com/europe/velikobritanija-reshava-za-plan-b-za-brexit-ima-preduprejdenie-za-grajdani-na-es-news_718819.html", "text": "  Днес, 29 януари, около 21:00 часа българско време, в британския парламент е насрочено гласуване, което може да промени радикално хода на Brexit, а датата за излизане от ЕС да бъде отложена с няколко месеца. Пътят за тази парламентарна процедура беше проправен след като на 15 януари с голямо мнозинство отхвърли текста на споразумението за напускане на ЕС, посочва БГНЕС. Обсъждането ще започне около 15:00 часа българско време.     Преди гласуването има тревожна новина - официално британското вътрешно министерство , че ,    Относно предстоящото гласуване - британският премиер Тереза Мей даде на депутатите възможността да представят свои предложения по въпроса, въз основа на които кабинетът да определи по-нататъшния ход на процеса по Brexit. През последните 2 седмици са били внесени 14 поправки, които да изключат възможността от твърд Brexit. Колко от тях обаче ще бъдат обсъдени зависи от говорителя на Камарата на представителите Джон Бъркоу.\r\nСпоред една от поправките, депутатите ще могат да отложат Brexit, като продължат действието на член 50 от Лисабонския договор, който установява правилата и сроковете за напускане на ЕС. Това изменение има подкрепата на лейбъристите, но среща неодобрението на правителството, което смята, че забавянето не е в полза на гражданите.  Друга поправка ще позволи на Камарата на общините да може да гласува поотделно по различни аспекти на Brexit, което в крайна сметка ще отвори пътя за . Кабинетът на министър-председателя категорично се противопоставя на провеждането на второ допитване с мотива, че 17,4 милиона британци вече са изразили мнението си. Тереза Мей не приема тази поправка, защото ще изгуби контрол върху процеса на определяне на хода на Brexit.\r\nВсъщност целта на Мей в това обсъждане е да осигури отстъпки по въпроса с границата със Северна Ирландия, като обещава да действа с презумпцията да няма предпазен механизъм (разпоредба в споразумението, постигнато между британския премиер Тереза Мей и ЕС, целяща да предотврати връщането на проверките на границата между Северна Ирландия, която е част от Обединеното кралство, и Република Ирландия, която е член на ЕС) след Brexit и ако няма търговско споразумение между Лондон и Брюксел. Със сигурност Мей ще се бори и да не се стигне дотам, че парламентът да отнеме водещата роля на правителството в процеса по Brexit. А всяко гласуване ще отнеме около 15 минути и резултатите ще бъдат огласени в пленарната зала.        Бъркоу е човекът, който ще решава кое предложение може да се гласува. Той е депутат от Консервативната партия - от 1997 година, но е на поста председател на Камарата на общините от 1999 година насам и (би трябвало) да е политически неутрален. Но срещу него вече има обвинения, че е против правителството, както и против Brexit - защото на колата му имало стикер против Brexit, но Бъркоу се защити с тезата, че автомобилът е на жена му и тя е свободна да заяви каквато иска позиция. Срещу него има обвинения, че ръководи култура на тормоз в Камарата на общините, а самият той не отрича, че е нарекъл жена-министър в правителството \"глупава\".", "date": "2019.01.29", "title": "Великобритания решава за план \"Б\" за Brexit, има предупреждение за граждани на ЕС"}
{"url": "https://www.actualno.com/actualno/ne-moga-da-povjarvam-na-rumen-radev-news_718875.html", "text": "  Президентът определено напипва някои нотки на обществения пулс – не може да му се отрече. Най-вече нотката, че нещата в България не вървят, а ни баламосват, че вървят. Затова и от него при отчета за две години като държавен глава има сериозен обществен отзвук.     Когато обаче дойде ред на отговорите на най-болезнените въпроси, президентът става същият като тези, които обвинява. Защо, г-н президент, говорите само за кръга на властта, но не и за по-широкия кръг, водещ към властта? Да не би защото там има достатъчно хора, неразривно свързани с партията, която ви помогна решително да стигнете до сегашния си пост?   Съжалявам, няма как да приема, че тези във властта са изцяло черни, а тези, които искат да ги сменят, изобщо не го познават този цвят. Ще Ви повярвам, когато публично почнете да държите такъв тон на Корнелия Нинова, какъвто и на Бойко Борисов/Цветан Цветанов. Елементарен пример – в парламента и се хвали как имало широк консенсус и одобрени мерки за насилието над жени, само че този консенсус и тези мерки си седят недоодобрени вече повече от 9 месеца! Коментар защо няма по тази тема – че в България насилието над жени е сериозен проблем и че всички партии се ослушват да се заемат решително с него, защото е по-изгодно да минаваш в полето на \"джендърството\" и да баламосваш едноклетъчни, за да ги привличаш за избиратели? Може да попита Нинова и друго - как така де факто гласуваха ПРОТИВ да се спират еврофондове за доказана корупция с европейски средства? Защо гласуваха така (Станишев не участва в гласуването)? Въобще - има какво да бъде питана и г-жа Нинова.\r\nЩе Ви повярвам и когато говорите за свобода на словото, но след това не давате думата само на големите телевизии и \"на вас, г-жо (Валерия) Велева\" ( харесва това)! Ще Ви повярвам и като обясните как жена Ви малко преди да се официализирате като двойка, но не и преди Вие да не сте вече командир на ВВС. Но достоверно, а не с твърдението \"няма нарушение на правилата\". Кои са правилата, които не са нарушени? И точно как не са нарушени при ситуация със сключено допълнително споразумение с Генерал Деси да изпълнява и функции по връзки с обществеността? Според Кодекса на труда и колективния трудов договор в Министерството на отбраната (МО) обаче това е било възможно само в случай на заместване на временно отсъстващ, но не и при вакантна щатна бройка.  \" Механизмите за контрол над властта трябва да се разширят и да включват не само формални проверки на имотни декларации на политиците, а и какви пари харчат, имат ли свързани и подставени лица за скрито придобиване на фирми, активи, имоти и сметки у нас и в чужбина \" - Ваши точни думи, г-н президент. Само че защо пропуснахте да кажете, че този контрол трябва да бъде упражняван върху всички политици, независимо кой е на власт?! Иначе да сменим едни вълци (ГЕРБ) с други (БСП) – мерси! Защото думите омайват, но действията показват – по дрехите посрещат, по акъла изпращат. Поне някои все още – другите пишат !  Ивайло Ачев ", "date": "2019.01.29", "title": "Не мога да повярвам на Румен Радев"}
{"url": "https://www.actualno.com/art/izkustvoto-na-anna-bojadjieva-v-doma-na-vera-nedkova-news_718793.html", "text": "  \"В дома на Вера Недкова\" е нова програма на Националната галерия за поредица от изложби, дискусии и срещи в пространството на Къща – музей „Вера Недкова“.     Апартаментът, който художничката обитава през годините, ни въвежда в нейния личен творчески свят, изпълнен с много уют и интимност. Той е бил припознаван от самата нея като пространство за споделяне. Тази идея стои в основата на програмата за продължение на волята на Вера Недкова, нейният дом да стане център за интелектуални и артистични събития.   Проектът стартира с участието на Анна Бояджиева. Професор в НХА, тя работи в областта на съвременния текстил, пространствените обекти и инсталацията, като използва различни материали, техники и технологии.\r\nНа пръв поглед несъвместими в творческите си търсения и похвати, Анна Бояджиева и Вера Недкова си кореспондират по един иновативен начин, като изображенията преминават от едно пространство в друго посредством обекти и триизмерни образи. Идеята е да се потърси различна гледна точка на възприемане, както и визуална комуникация между творчеството на двете авторки. Работите им намират общ диалог, съсредоточен върху фигурата и женската чувствителност.  „Дръзкият колорит и пастьозност в маслените картини на Вера Недкова са в контраст с моите бели пластични форми, изградени от различни материали - текстил, синтетика, хартия, метални нишки и други. Дълбоко свързани и крайно различни – такова е моето усещане за този визуален експеримент и съвместяване на творчество и лични съдби“, споделя Анна Бояджиева.\r\nВижте някои от творбите на Анна Бояджиева в        ", "date": "2019.01.29", "title": "Изкуството на Анна Бояджиева в дома на Вера Недкова"}
{"url": "https://www.actualno.com/asenovgrad/syzdavat-gradska-hudojestvena-galerija-v-asenovgrad-news_718807.html", "text": "  Идеята за създаване на Градска художествена галерия битува из пространството в Асеновград от много години. Често тези сгради се ползват за разполагане на временни експозиции. Всички те, обаче, по една или друга основателна причина, не са се осъществили, като постоянна галерия.     Гражданската инициатива \"Станимашка фотографчийница отправи предложение до градската управа художествена галерия да бъде създадена в част от бившите хотел \"Руен\" и ресторант \"Москва\". \"Приветствам тази идея и вече сме предприели действия за нейната реализация. , каза пред медии кметът на града доктор Емил Караиванов. Тук проблемът е, че дворът на бившия ресторант \"Москва\" е предоставен за ползване на общинския Инспекторат. Поради това, той трябва да се извади от неговия фонд.   Караиванов допълни, че тъй като сградата попада в групови паметници на културата, отново ще се наложи да се \"влезе в една тромава процедура с Националния институт за недвижимо културно наследство\". Като друга пречка за реализация на проекта, за която градоначалникът заяви, че не е непреодолима, е уточнение на договорите с наемателите на сградата.", "date": "2019.01.29", "title": "Създават Градска художествена галерия в Асеновград"}
{"url": "https://www.actualno.com/crime/ekspert-za-sluchaja-sys-sina-na-stajkovi-vsichko-tova-prilicha-na-opit-za-razpredeljane-na-sobstvenost-news_718824.html", "text": "  \"Всичко това прилича на един опит на разпределяна на собственост, на натиск върху богатите хора. Рекетът е на различни нива. Полицаите изнудват дребните бизнесмени, а богатите са затворени в ареста без обвинения. Става дума за преразпределяне на милиарди.\" Това каза бившият главен секретар на МВР Николай Радулов във връзка със странния случай, в който синът на се появи в \"Пирогов\" със следи от насилие.     Радулов поясни, че Интерпол издирва лицата в чужбина, тъй като никой не подозира, че те се намират в собствената си държава.   \"Били сме свидетели как затворници са на плажа. На времето Маргините аз ги виждах на плажа пред себе си\", допълни още той и обясни пред bTV, че зад КПП с Гърция някои хора преминават границата срещу 20 евро. \r\n\"Ако беше в затвора, това нямаше да му се случи, казваше един главен секретар на МВР\", добави Радулов, визирайки настоящия премиер Бойко Борисов и допълни, че тези, които \"не правя това, което се иска от тях им се случват неприятни неща.\"  \"Много е лошо това, че примерът, който им се дава от най-високо ниво, ги кара да си мислят, че това е разрешено\", каза още бившият главен секретар на МВР относно арестите в . \r\nСпоред експерта и бивш директор на Централна служба за борба с организираната престъпност (ЦСБОП) Тихомир Стойчев тези семейства, като Арабаджиеви и са израснали под опеката на органите за сигурност.   \"Не мога да коментирам дали има отвличане, може да е инсценировка, адвокатите биха могли да измислят всякакви варианти\", обясни той в интервю за bTV и допълни, че преди време лидер на партия на едно от малцинствата призова властта да не се вглежда в циганските гета, а в богатите.    \"Лошото е, че властите се използват като бухалки, често от фирмите си плащат на властта и това продължава и до днес\", категоричен бе Стойчев.\r\nТой припомни и случая с отвлечената дъщеря на Брендо. \"Има действия, с които се казва: Внимавайте какво ще кажете. Тези райони на София са наситени с камери, много от нещата може да се проверят, нека да се работи по горещите следи\", призова още експертът. \r\nСамият лекар, довел в \"Пирогов\" обясни, че пострадалият е имал професионално поставен венозен източник и превръзка на главата.   ", "date": "2019.01.29", "title": "Експерт за случая със сина на Стайкови: Всичко това прилича на опит за разпределяне на собственост"}
{"url": "https://www.actualno.com/asia/masova-gibel-na-ribi-sled-sushata-v-avstralija-news_718838.html", "text": "  През последните няколко дни \"стотици хиляди\" риби са загинали в засегнатата от суша Австралия, съобщиха представители на властите.     Местните жители около река Дарлинг се сблъскаха с \"бяло\" море, след като пато мъртвите риби покриха водите, предаде БГНЕС. По оценка на експертите мъртвите риби са около милион, като причина за това са ниското ниско ниво на вода и кислород, както и възможни токсични водорасли.   Очакват се по-нататъшни смъртни случаи на риби в река Дарлинг. Река Дарлинг е част от речната система Мъри-Дарлинг, която се простира на хиляди километри в няколко щата на държавата-континент.\r\nДокато федералното правителство посочва, като причина за масовото измиране тежката суша, експертите и местните жители твърдят, че неприятните факти са резултат от системното изчерпване и замърсяване на реката.  Инспекторите добавиха, че най-новите случаи на масово измиране вероятно са свързани с \"критично ниски нива на разтворен кислород\", причинени от рязък спад на температурите след продължителен период на горещо време.", "date": "2019.01.29", "title": "Масова гибел на риби след сушата в Австралия"}
{"url": "https://www.actualno.com/sofia/izglejda-skoro-pak-shte-ima-remont-v-rajona-na-grafa-news_718820.html", "text": "  Темата \"ремонт на \"Граф Игнатиев\" продължава да е все така актуална заради съобщение във Facebook групата \" \".     Според един от тримата администратори само след няколко месеца в района пак ще се копае. И причината е, че \"Топлофикация София\" ще подменя тръби.   \"Ще се прави и промяна на схемата за поставяне на подземни контейнери за битови отпадъци и тепърва ще се изграждат шахти на 18 локации в района\", гласи съобщението.\r\nИнформацията, естествено, предизвика недоволство и неприкрита ирония.  ", "date": "2019.01.29", "title": "Изглежда скоро пак ще има ремонт в района на \"Графа\""}
{"url": "https://www.actualno.com/blagoevgrad/ministerstvoto-na-otbranata-otdelja-pari-za-vyzstanovjavane-na-voenni-pametnici-v-petrich-news_718823.html", "text": "  Министерството на отбраната ще финансира с над 30 000 лева възстановяването на военни паметници в Петрич. Общината също ще участва финансово по възстановяването.     Сред обектите, които ще бъдат реконструирани са: Военен паметник чешма на 7-ма Рилска дивизия в с. Кромидово, паметникът на 11-та македонска пехотна дивизия в с. Габрене.   Първият паметник ще бъде възстановен със сумата от 5000 лева, като 3000 от тях ще бъдат осигурени от министерството, с останалите от община Петрич. Вторият паметник ще бъдат нужни 6 хиляди лева, осигурени отново от министерството.\r\nНов мемориал ще бъде изграден и в гробищния парк в Петрич. Мемориалът \"Българско военно гробище - 1944\" ще бъде изграден след съгласувана процедура с министерството, като за целта са отпуснати 10 хиляди лева.  ", "date": "2019.01.29", "title": "Министерството на отбраната отделя пари за възстановяване на военни паметници в Петрич"}
{"url": "https://www.actualno.com/business/dombrovskis-sytrudnichestvoto-s-bylgarija-po-pytja-kym-evroto-teche-mnogo-gladko-news_718849.html", "text": "  Радвам се да кажа, че дотук сътрудничеството с България и българските власти тече много гладко и всичко се движи по план. Това каза Валдис Домбровскис, заместник-председател на Европейската комисия, отговарящ за еврото и социалния диалог, който бе специален гост на 13-ата среща на бизнеса с правителството, предаде агенция „Фокус“.     „Много се радвам да бъдат тук днес, за да говорим за пътя на България към еврото и това, което означава то за бизнеса“, заяви Домбровскис, като тази година се отбелязват 20 години от навлизането на еврото. „Тази валута вече 20 години е силна, стабилна и много удобна за ползване“, каза той. По думите му именно тези три характеристики представляват ползите на еврото за бизнеса и потребителите. „Еврото е силна валута, защото почива ясни правила и институции“, отбеляза още той, като допълни, че сближаването е ясен критерий за финансова стабилност и цялостно подобряване на бизнес средата.   „Ако търговията почива на правила и стабилност, това ще облагодетелства малките държави като България“, коментира той. По думите му фактът, че от 11 държави в началото еврото вече се използва в 19 страни и има още, които чакат да се присъединят, говори за това колко са големи ползите от стабилността и ползването на тази валута. „Желая успех на България по този пъти за приемане на еврото“, заяви Валдис Домбровскис, като отбеляза, че предстои още доста работа в страната ни по отношение на това да се разяснят ползите от еврото и да се убеди обществото в тях.\r\n„Над 340 милиона европейци работят с еврото. Ако искаме силно евро в чужбина, трябва да сме силни у дома“, каза още Домбровскис.  ", "date": "2019.01.29", "title": "Домбровскис: Сътрудничеството с България по пътя към еврото тече много гладко "}
{"url": "https://www.actualno.com/chronicles/roden-e-romen-rolan-news_718647.html", "text": "  Ромен Ролан е френски писател, идеалист, пацифист, антифашист, биограф, романист, носител на Нобелова награда за литература (1915) за творбата си „Жан Кристоф“.     Роден е на 29 януари 1866 г. Учи в Париж и Рим, дипломира се през 1895 г. с докторат по изкуствата. На 29 години става преподавател по история на изкуството в Екол Нормал Сюпериор в Париж, а осем години по-късно – в Сорбоната.   Поддържа кореспонденция с Лев Толстой, Максим Горки, Махатма Ганди и Алберт Айнщайн.\r\nРоманът му „Жан Кристоф“ се състои от 10 книги и е най-големият познат роман досега, преведен на много езици.  Ромен Ролан е вероятно един от най-горещите привърженици на Обществото на нациите и обединяването на духовните сили на човечеството срещу варварството. Една от причинете да бъде присъдена на Ромен Ролан Нобеловата награда за 1915 е книгата му „Над суматохата“. Това са поредица статии писани в Швейцария в началото на Първата световна война и издадени в сборник. В тази Европа, която загива, а нейните деца взаимно се избиват, писателят призовава към създаване на гражданско пространство и „крепост“, в което високите морални и духовни ценности да властват над несправедливостта и омразата между нациите. Книгата започва с изречението „Великият народ, в плен на войната трябва да брани не само границите си, а и своя разум“. Патосът за необходимостта от „обединяване на всички свободни и братски сърца в света“ и задължението на братята по перо: „Занаята на интелектуалците е да дирят истината сред погрешните представи“, звучат и днес актуално и не са изгубили силата си.\r\nУмира на 30 декември 1944 г.   ", "date": "2019.01.29", "title": "Роден е Ромен Ролан  "}
{"url": "https://www.actualno.com/kustendil/hvanaha-posrednik-na-alo-izmamnici-v-kustendil-news_718881.html", "text": "  Вчера кюстендилски криминалисти са задържали 34-годишен посредник в осъществяването на телефонни измами. Задържаният е от с. Коняво, при последвалата работа е признал, че това е за него четвърти случай, в който извършва куриерска дейност. Той публикувал телефона си в интернет, като търсещ работа. Така бил нает за дейността. Взетите от указани по телефона места пакети, съдържащи пари и ценности, носел в столицата и ги оставял на различни места, посочени от телефонния му наставник.     Вчерашната жертва е 72-годишен кюстендилец. Той бил въведен в заблуждение, че оказва помощ на полицията за залавяне на престъпници. При получаване на обаждането от престъпниците им съобщил, че има само 2000 евро. Обещал да остави пакета с парите на посоченото от тях място – паркинг в центъра на града. Докато се приготвя, се усъмнил, че може да стане жертва, обадил се в полицията. Последвали незабавни действия и служителите задържали посредника в момента на вземане на плика. Задържаният е признал, че за тази си дейност получавал по 200 лв. хонорар.   По случая е започнато досъдебно производство в РУ Кюстендил, уведомен е дежурен прокурор.", "date": "2019.01.29", "title": "Хванаха посредник на ало измамници в Кюстендил"}
{"url": "https://www.actualno.com/america/policejska-operacija-v-hustyn-dovede-do-njakolko-raneni-policai-video-news_718812.html", "text": "  Петима полицаи бяха ранени при стрелба в Хюстън, щата Тексас. Пострадалите са откарани в болница. Състоянието на двама от тях е критично, предаде БГНЕС.     Ранените са от специалния отряд SWAT, който действа в операции при случаи на по-тежки престъпления. Полицията в Хюстън обяви, че служителите на реда участвали в престрелка със заподозрени в югоизточната част на града. Простреляните е трябвало да извършат обиск в дома на заподозрени за наркотрафик. След стрелбата, единият от нападателите е бил убит, а другият се барикадирал в къщата.     Над района са били пуснати полицейски хеликоптери. Властите призоваха гражданите да избягват квартала от съображения за сигурност.  В периода 2006 – 2017 година трима служители на полицейското управление в Хюстън са били убити при изпълнение на служебните си задължения, сочи статистиката на ФБР.", "date": "2019.01.29", "title": "Полицейска операция в Хюстън доведе до няколко ранени полицаи (ВИДЕО)"}
{"url": "https://www.actualno.com/asia/tokio-byrza-da-povishi-kibersigurnostta-predi-olimpiadata-news_718826.html", "text": "  Япония подготвя национално “почистване” на около 200 милиона мрежови приспособления, което е свързано с пропуски в киберсигурността, преди Олимпийските игри в Токио през 2020 г., заяви официален представител на Токио.     Поддържаният от правителството Национален институт за информационни и комуникационни технологии ще започне проучването от февруари, за да провери потенциалните уязвимости в обекти като рутери, уеб камери и домакински уреди, свързани с интернет, предаде БГНЕС.   Токио бърза да повиши киберсигурността, докато страната се готви да бъде домакин на големи световни събития, като Световната купа по ръгби тази година, срещи на Г20 и летните олимпийски игри.\r\nКибернетичната сигурност става все по-важна, тъй като спортните събития въвеждат нови технологии за всичко - от излъчването до продажбата на билети.  За проучването изследователите ще използват обикновени, но несигурни самоличности и пароли, които често се използват от зловреден софтуер - като \"abcd\", \"1234\" или \"admin\" - за да се види дали устройствата са лесно достъпни от хакери, каза говорителят на института Цутому Йошида.\r\nИзследователите ще изследват устройствата със съгласието на доставчиците на интернет услуги и най-вече ще проучват продукти, които използват физически кабели за достъп до интернет, каза той.\r\nИнститутът няма да извършва скъпи и сложни операции, необходими за проверка на отделни мобилни устройства като смартфони, но проучването може да изследва рутери в кафенета, например, които осигуряват безплатна връзка за мобилни потребители, каза Йошида.       \"Твърде често виждаме уеб камери, които вече са хакнати, защото настройките за сигурност са прекалено прости и изображенията им се виждат от външни лица. Понякога те се пускат на публични уебсайтове, без собствениците да са наясно\", каза Йошида пред АФП.\r\n\"Ще проверим доколко са изложени на риск около 200 милиона продукти\", каза Йошида.\r\nПроучването ще уведоми доставчиците на интернет услуги за уязвимостта на потребителите, без да проникват в отделни притурки, за да видят данните, съхранени вътре, добави той.\r\nГолемите световни спортни събития като Световното първенство по футбол и Олимпиадата са изправени пред все по-голяма заплаха от кибератаки.\r\nНапример на зимните олимпийски игри в Южна Корея миналата година имаше срив във вътрешните интернет и безжични wifi системи точно когато започнаха церемониите за откриване.      ", "date": "2019.01.29", "title": "Токио бърза да повиши киберсигурността преди Олимпиадата"}
{"url": "https://www.actualno.com/crime/na-vtora-instancija-shte-se-reshava-dali-arestuvanite-za-terorizym-po-metoda-havala-ostavat-v-aresta-news_718814.html", "text": "  Апелативният спецсъд ще гледа мерките на петимата, задържани за финансиране на тероризъм чрез популярната в ислямския свят схема \"хавала\", предаде БГНЕС.     Миналата неделя, на първа инстанция беше решено в ареста да останат Мустафа Алибрахим, Абдалхай Халум, Атеф Хсара, Сулейман Али и Исения Асенова. Определението на спецсъда обаче не беше окончателно и можеше да се обжалва пред по-горната инстанция – апелативният спецсъд.   Говорителят на главния прокурор Румяна Арнаудова каза, че шестимата са привлечени като обвиняеми след акцията за разбиване на група за международен тероризъм. Сред задържаните има българка. Един е обявен за международно издирване. Обвиненията към всеки от престъпната група са две - първото е, че групата е извършвала небанкови парични операции по метода \"хавала\", при който парите се оставят при посредник в една държава и се взимат от втори човек в чужбина, а второто обвинение е за подготовка на терористични атаки в чужди държави.\r\n\"Те са обвинени за две престъпления против републиката. Едно от престъпленията е за това, че са действали по различен начин в периода от началото на 2016 г. до 18.01.2018 тази година, за да осъществят не пряко, а именно косвено, финансиране на терористична организация, която действа на територията на други държави. Информацията, с която към този момент разполагаме, е, че в резултат на действията на тази група към този момент сме документирали над 25 000 000 евро, които са били трансферирани през членовете на групата към терористични организации в чужбина и над 100 автомобила, леки, които са били транспортирани от България до сирийските територия. Второто обвинение, което е повдигнато е за това, че са участвали и са членове на група, която си е поставила за цел извършване на действия по глава 1 от Наказателния кодекс, а именно финансиране - пряко или косвено - на терористична организация. Шестото лице е привлечено като обвиняем в негово отсъствие, задочно. Той се издирва и е мъж от сирийски произход. Всички чужди граждани пребивават на законно основание на територията на страната. Трима от тях са с статут на временно пребиваващи. Двама от тях са постоянно пребиваващи чужденци в България\", заяви Арнаудова.  Общо 43-ма души бяха арестувани, че са част от престъпната схема за финансиране на тероризъм.", "date": "2019.01.29", "title": "На втора инстанция ще се решава дали арестуваните за тероризъм по метода \"хавала\" остават в ареста"}
{"url": "https://www.actualno.com/business/gergov-e-prodal-populjarnija-chernomorski-kompleks-slynchev-den-news_718811.html", "text": "  Популярният комплекс \"Слънчев ден\" до Варна е бил продаден още в края на миналата година от пловдивския бизнесмен и видна фигура в БСП Георги Гергов, но за това се разбира чак сега - поради показването на промените в Търговския регистър.     Според информация на \" \", едноличен собственик на курорта вече е фирма \"Амадеус - Ей Си Джи\", която също се държи от бизнесмени от Пловдив - Ангел Палийски, Сашо Шилегов и Георги Карадимов. Новият собственик всъщност е придобил контрола над компанията \"Съни тур\", която притежава курортния комплекс \"Слънчев ден\", в чийто капитал са хотели като \"Палас\" и \"Марина\" - част от някогашната почивна база на ЦК на БКП. Цената на сделката не е обявена.   Преди същинската сделка е имало преструктуриране на собствеността в \"Слънчев ден\". До октомври миналата година мажоритарен собственик с 55% е \"Съни тур\", а останалите дялове са разпределени между синовете на Гергов. След това е имало прехвърляния на дялове, в резултат на което \"Съни тур\" придобива 95% от курорта край Варна.\r\nАнгел Палийски е бивш президент на ПФК \"Ботев 1912\", а в момента е член на борда на футболния клуб. Бизнесът му е основно в туризма, като през миналата година взе и концесията на плажа на \"Слънчев ден\".  Прехвърлянето на курорта на Палийски и съдружниците му е станало няколко дни след като общинарите във Варна решиха да откупят от Гергов т.нар. . Парите за това бяха отпуснати от правителството.", "date": "2019.01.29", "title": "Гергов е продал популярния черноморски комплекс \"Слънчев ден\""}
{"url": "https://www.actualno.com/society/novini-ili-novini-kartinata-na-pechata-za-29-januari-news_718802.html", "text": "  Днешният вторник, 29 януари, ни поднесе любопитни, а и някои куриозни новини от прегледа на печата тази сутрин. Вижте сами!      Шефът на НЗОК се осъди сам за неплатени пари за лечение - тази на пръв поглед куриозна новина грабва вниманието ни на първа страница на в \"Сега\". Столичната университетска болница \"Св. Иван Рилски\" е поредната, осъдила здравната каса за неплатена надлимитна дейност. През 2017 г. директор на \"Св. Иван Рилски\" беше настоящият управител на здравната каса Дечо Дечев. Това ще го наречем просто карма, понеже не сме сигурни за медицинското название... \r\nОставаме на медицинска вълна със следващата новина, а именно - медицината е изпреварила правото по брой студенти. От станиците на вестника става ясно и че броят на бежанците в Европа, идващи от Турция, е нараснал с 20 %.   Оказва се, че съвсем очакваното повишение на лихвите по ипотечни кредити през тази година, за което икономисти и финансисти предупреждаваха от доста време, на практика вече е започнало.\r\nДругата важна новина тук е, че Софийска община приема известни промени в процедурата по кандидатстване за детска градина, а именно - вдига се с точка бонуса за постоянен адрес до учебното заведение. Ние междувременно пожелаваме успех на всички родители и искрено се надяваме да не са сред спящите на опашка мами и татковци, чакащи да запишат децата си. Междувременно от Столична продължават да уверяват, че работят усилено по построяването на нови детски градини. Някои от обещаните за миналата година обаче все още не са видяли бял свят.     Качват на сила младите шофьори на стари коли, предвидени са наказания, ако работник закъснява за работа и коментар защо преговаряме с Белия дом за Ф-16 - това са акцентите от днешния брой на в. \"Труд\". Междувременно министърът на отбрана Красимир Каракачанов вчера заяви, че ако сключим сделка със САЩ, българската авиация, която \"до сега е летяла на крилете на илюзиите\", щяла \"да полети на на крилете на най-добрия боен самолет\". Е, както се казва, с такава авиация - армия не ни трябва! И все пак... дано не ни се налага да \"политаме\" много, че тежко ни горко... До 3 хил. лева глоба грози шофьорите, които карат разбити коли или камиони по пътищата у нас. Това предвижда новият проект на Закона за движение по пътищата, който беше разделен на три части и качен за обществено обсъждане, посочва изданието. От новината само по себе си става ясно, че ако караме трошки има опасност да ни глобят със сума, равна долу горе на стойността на автомобила, който караме, че ако не и двойно повече. Като се има предвид, че сме на едно от първите места по закупуване на автомобили втора ръка в ЕС, ни се струва, че глобените, ако наистина има такива, няма да са никак малко...    ", "date": "2019.01.29", "title": "Новини или Novini - картината на печата за 29 януари"}
{"url": "https://www.actualno.com/sciencelogy/sasht-povdigna-kup-obvinenija-sreshtu-huawei-news_718813.html", "text": "  Министерството на правосъдието на САЩ повдигна серия от обвинения по два отделни случая срещу китайския високотехнологичен гигант Huawei, предаде БГНЕС.     10 федерални обвинения са повдигнати срещу дъщерни компании на Huawei за кражба на роботизирана технология за тестове на смартфони и търговска информация от американската T-Mobile. Специално обвинение има за продажбата на Skycom - американските власти считат, че Huawei е контролирала купувача на Skycom и че Skycom е използван като \"неофициален\" инструмент за търговия в Иран.   Други 13 обвинения са повдигнати срещу главния изпълнителен директор на китайската фирма за нарушаване на американските санкции срещу Иран - посредством компания в Хонгконг. Припомняме, че Уанджоу в Канада още през декември миналата година в Канада, по искане на САЩ, като тя все още не е екстрадирана в Съединените щати и е на свобода под гаранция.\r\n\"И двата вида обвинения показват нахалните и упорити действия на Huawei, целящи да експлоатират американските компании и финансови институции и да заплашват свободния и справедлив глобален пазар\", заяви директорът на ФБР Кристофър Уей.  Логично Huawei официално отрече обвиненията, а китайското външно министерство ги нарече \"нечестни и неморални\", както и \"политически манипулации\".", "date": "2019.01.29", "title": "САЩ повдигна куп обвинения срещу Huawei"}
{"url": "https://www.actualno.com/dobrich/vodata-v-osem-sela-ot-obshtina-kavarna-e-sys-zavisheno-nivo-na-nitrati-news_718850.html", "text": "  При извършена проверка от \"ВиК Добрич\" АД за 2018 г. е установено, че в части от Каварна и селата Могилище, Крупен, Камен бряг, Хаджи Димитър, Поручик Чунчево, Раковски, Било и Септемврийци във водата има съдържание на нитрати над пределно допустимите стойности.     До отстраняване на несъответствията в качеството на водата се препоръчва за питейни нужди да се консумира .       ", "date": "2019.01.29", "title": "Водата в осем села от община Каварна е със завишено ниво на нитрати"}
{"url": "https://www.actualno.com/society/prognoza-za-vremeto-29-januari-vtornik-news_718786.html", "text": "  Днес облачността ще е значителна. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ). На много места валежът ще е от дъжд, над около 1000 метра ще вали сняг, по-съществени ще са валежите в Югозападна България. В Рило-Родопската област и на места в планинските райони на Западна България снежната покривка ще се увеличи още с около 10 см. В Източна България и на места на север от Стара планина ще духа умерен, временно до силен южен вятър и дневните температури там ще се повишат, ще остане почти без валежи.     Минималните температури ще са между минус 2° и 3°, в Югоизточна България до 5°-8°. Максималните температури ще са между 3° и 8°, в Източна България – между 11° и 14°. Атмосферното налягане е по-ниско от средното за месеца и ще остане без съществена промяна. По Черноморието облачността ще е по-често значителна, но валежи не се очакват. Ще духа умерен, временно до силен южен вятър. Максималните температури ще са от 8° до 13°. Температурата на морската вода е 6°-7°. Вълнението на морето ще бъде 2-3 бала. Над планините облачността ще е значителна и в масивите от Западна и Централна България ще вали сняг, под 1000 метра - дъжд.   В Рило-Родопската област валежите ще са значителни. Ще духа умерен до силен югозападен вятър. Максималната температура на височина 1200 метра ще е около 2°, на 2000 метра - около минус 1°. Динамично и сравнително топло за края на януари и началото на февруари ще се задържи времето и през следващите дни. В сряда отново ще има превалявания, предимно от дъжд, над 900 метра – от сняг, повече като количество в западните райони и Рило-Родопската област. В Източна България вятърът ще е от юг-югоизток, умерен и там дневните температури ще са високи: над 10°, на места до 14°; по ниски ще остават в Западна България – между 3° и 8°. През нощта срещу четвъртък облачността временно ще се разкъса, но в четвъртък-петък пак ще бъде значителна. Вятърът временно ще се ориентира от запад-северозапад и с него през нощта срещу петък в страната ще проникне по-студен въздух. В четвъртък превалявания от дъжд ще има на повече места в Южна България, в планините там - от сняг, а в петък слаб дъжд ще превали главно в източната половина от страната.", "date": "2019.01.29", "title": "Прогноза за времето - 29 януари (вторник)"}
{"url": "https://www.actualno.com/celebrate/prenasjane-moshtite-na-sveshtenomychenik-ignatij-bogonosec-news_718658.html", "text": "  Заместникът на първия антиохийски епископ Еводий, знаменитият антиохийски свещеномъченик св. Игнатий Богоносец приел мъченическа съмрт през времето на император Траян  (98-117 г.). Той бил разкъсан от зверовете в Римския цирк Максимус. Като пшеница той бил смлян чрез зъбите на зверовете и се превърнал в бял хляб за Бога, както предварително сам говори за себе си. Верни християни събрали с благоговение оглозганите му кости и ги върнали в неговия град, където \"за пръв път учениците бидоха наречени християни\" (Деян. ап. 11:26). Това станало през 107 година.     Преди арабските мюсюлмани да заемат Антиохия в 637 г. светите му мощи били отново върнати в Рим, където почиват в църквата \"Св. Климент\". Тези две пренасяния на св. Игнатиевите мощи светата Църква възпоменава на днешния ден.    © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.01.29", "title": "Пренасяне мощите на свещеномъченик Игнатий Богоносец"}
{"url": "https://www.actualno.com/sofia/chast-ot-jk-javorov-ostava-bez-voda-news_718650.html", "text": "  На 29 януари 2019 г. (вторник), във връзка с подмяна на сградно водопроводно отклонение на ул. \"Нишава\" жк. \"Стрелбище\", се налага спиране на водоподаването от 10:00 до 17:00 часа на клиентите на \"Софийска вода”, живеещи в района на: ул. \"Кестенова гора\" от ул. \"Хайдушка гора\" до ул. \"Нишава\"; ул. \"Нишава\" от ул. \"Твърдишки проход\" до ул. \"Кестенова гора\".     При продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Нишава\" ъгъла с ул. \"Кестенова гора\".   На 29 януари 2019 г. (вторник), във връзка с монтаж на пожарен хидрант и спирателен кран на ул. \"Захари Круша\" кв. \"Крива река\", се налага спиране на водоподаването от 10:00 до 19:00 часа на клиентите на \"Софийска вода”, живеещи в района на: ул. \"Захари Круша\" от ул. \"Добрила\" до ул. \"Яков Крайков\".\r\nПри продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Захари Круша\" при бл. 15Б.  На 29 януари 2019 г. (вторник), във връзка с изграждане на полимерна шахта и монтаж на водомерен възел на ул. \"Хан Омуртаг\" жк. \"Яворов\", се налага спиране на водоподаването от 09:00 до 16:00 часа на клиентите на \"Софийска вода”, живеещи в района на: ул. \"Хан Омуртаг\" от ул. \"Бойчо войвода\" до бул. \"Михай Еминеску\".\r\nПри продължителност на строително-ремонтните дейности над 12 часа \"Софийска вода” ще осигури алтернативно водоснабдяване с водоноска на адрес: ул. \"Хан Омуртаг\" №80.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.    Засегнатите от прекъсването на водата, могат да получат повече информация от Телефонния център на \"Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.\r\n\"Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС.", "date": "2019.01.29", "title": "Част от ж.к. \"Яворов\" остава без вода"}
{"url": "https://www.actualno.com/america/trymp-vse-pak-shte-govori-oficialno-za-systojanieto-na-syuza-na-5-fevruari-news_718818.html", "text": "  Председателят на Камарата на представителите Нанси Пелоси е поканила президента Доналд Тръмп да произнесе традиционната си реч \"За състоянието на съюза\" на 5 февруари, предаде БГНЕС.     \"Каня ви да произнесете речта си \"За състоянието на съюза\" пред двете камари на Конгреса на 5 февруари 2019 година\", пише Пелоси в официално писмо до Тръмп.   По традиция, речта \"За състоянието на съюза\" е на 29 януари, но тази година Пелоси отказа на президента Тръмп правото да говори с мотива, че заради липса на финансиране на федералното правителство не може да бъде осигурена охраната му. Тя потвърди, че реч няма да има, докато не бъде решена кризата с липсата на финансиране на федералното правителство.\r\nПрезидентът използва ежегодното си послание да изложи вижданията си за ситуацията в страната, да посочи приоритетните направления на външната и вътрешната си политика.  ", "date": "2019.01.29", "title": "Тръмп все пак ще говори официално \"За състоянието на Съюза\" - на 5 февруари"}
{"url": "https://www.actualno.com/interest/naj-starijat-kamyk-ot-zemjata-e-donesen-ot-lunata-news_718782.html", "text": "  През 1971 година астронавтите от мисията „Аполо 14“ са донесли от Луната необичаен къс, получил името Голямата Берта. Учените го изследвали и установили, че той всъщност е попаднал на Луната от Земята!     Невероятно, но най-древната скала от Земята е открита на нейния спътник. Астронавтите от „Аполо 14“ са я върнали на родната планета заедно с проби грунт още преди 48 години.   Официално никой от учените още не е заявявал, че Луната някога е била част от Земята – това е едва една от работните хипотези за произхода на нашия спътник. Но в полза на тази хипотеза сочат някои косвени доказателства. Най-интересни са обикновено парче от кварц, фелдшпат и циркон с общо тегло 2 грама, заключени в голям каменен къс, наречен Голямата Берта. Тези минерали са донесени от астронавтите от Луната и ако на нашия спътник те се срещат рядко, то тук, на Земята, те са доста разпространени.\r\nХимическият анализ сочи, че те са се формирали в киселинна среда, подобна на земната, и при температура, която не може да се срещне на Луната. Или поне нито един от лунните образци не се явява свидетел на обратното. Така че: как е попаднал там този камък?  По думите на учените той е бил запратен там от Земята преди около 4 милиарда години – приблизително около момента, когато астероид или комета се е врязал в още младата ни планета (тогава тя е била едва на 540 милиона години) и в Космоса са полетели отломки. Тъй като Луната по това време е била три пъти по-близо до Земята, отколкото е сега, част от тези фрагменти може да са попаднали на нашия спътник, пише .\r\nЗа анализа са помогнали съставки от циркония, тъй като той съдържа уран – знаейки периода на неговия полуразпад, изследователите са успели да установят точните дати на събитията. Като следствие образуването на тази порода е датирано преди 4-4,1 млрд. години. Тя се е формирала под повърхността на нашата планета на дълбочина 20 километра, където се е намирала до момента, когато мощно въздействие не я е запратило в Космоса.   Стигнала до Луната, тя още дълго време е пребивавала в дълбините на лунните породи, докато преди около 26 милиона години отново не е била изтласкана на повърхността от удар на метеорит, образувал кратера Конус. Така Голямата Берта си лежала в прахта, докато астронавтите от „Аполо 14“ не я донесли на Земята.    Впрочем теоретично това парче скала може да се е образувало на Луната, но при едно условие – на нашата мила спътница трябва да е имало условия, различни от всичко, което ни е известно. Този къс трябва да се е образувал на дълбочина 30-70 км под повърхността на Луната, в необичайно киселинна магматична среда с нива на кислород, които значително са надвишавали тези в лунната мантия отпреди 4 милиарда години.\r\nВъзможно е ситуацията да се проясни в бъдеще, когато нови експедиции донесат повече образци. А засега учените остава само да градят теории и да гадаят как камъкът от Земята се е озовал на Луната.", "date": "2019.01.29", "title": "Най-старият камък от Земята е донесен от Луната"}
{"url": "https://www.actualno.com/america/trojno-ubijstvo-v-sasht-s-bylgarska-sleda-news_718821.html", "text": "  Жестоко тройно убийство, извършено в САЩ има българска следа. Американец уби родителите и своя брат заради нещастна любовна афера с българка, съобщават американските медии.     Той е откраднал 200 хиляди долара от семейството си, за да ги прехвърли на жената, с която си общувал в сайт за онлайн запознанства, пише още bTV.   Извършителят на тежкото престъпление е 29-годишен мъж от Флорида.\r\nСлед като е бил разкрит за кражбата на парите, той е бил принуден от родителите си да премине психиатрично лечение за пристрастени към интернет.  Прекарал е известно време в клиника, но продължил да си общува с българката.\r\nСлед пореден скандал с близките си мъжът ги екзекутирал хладнокръвно.   Убиецът е задържан и е направил пълни самопризнания.    ", "date": "2019.01.29", "title": "Тройно убийство в САЩ с българска следа"}
{"url": "https://www.actualno.com/healthy/kurioz-nzok-se-okaza-osydena-ot-nastojashtija-si-direktor-news_718804.html", "text": "  Столичната университетска болница \"Св. Иван Рилски\" е поредната, осъдила здравната каса за неплатена надлимитна дейност, съобщиха от Центъра за защита правата в здравеопазването. Искът към касата е за дейността на болницата през 2016 и 2017 г., делото е спечелено от лечебното заведение на първа инстанция и е за 213 577 лв. плюс лихвите и разноските по делото.     През 2017 г. директор на \"Св. Иван Рилски\" беше настоящият управител на здравната каса Дечо Дечев. \"Интересно дали управителят на НЗОК ще обжалва решението, което е в полза на болницата, чийто директор бе доскоро. Формално д-р Дечев не е в конфликт на интереси, но обстоятелствата го поставиха в тази донякъде комична ситуация – да стартира съдебната процедура като ищец и да я завърши като ответник\", коментират от Центъра за защита правата в здравеопазването, пише в. \" \".   Това е поредната болница, осъдила касата за неплатена надлимитна дейност. В мотивите на решението на Софийския градски съд се казва: „В рамките на вече сключени договори за предоставяне на медицински услуги, финансирани от НЗОК, настоящата съдебна инстанция намира, че е недопустимо да се предприемат такива последващи действия от възложителя (НЗОК), с които чрез ограничаване на свободата на избор на здравноосигурените лица се обезпечава достатъчността на обществения финансов ресурс.”\r\nСпоред съда при изчерпване на лимита болницата трябва да откаже лечение на пациента, да му иска пари - което е забранено според договора ѝ с Касата, или да го лекува безплатно, което е икономически необосновано. Затова така се ограничават правата на здравноосигурените \"за свободен, равен достъп до здравни грижи в рамките на пакета, гарантиран от НЗОК, включително и по отношение избора на медицинско заведение\".  Решението може да се обжалва пред Апелативния съд.", "date": "2019.01.29", "title": "Куриоз: НЗОК се оказа осъдена oт настоящия си директор"}
{"url": "https://www.actualno.com/asenovgrad/stadion-shipka-v-asenovgrad-stava-sporten-kompleks-news_718808.html", "text": "  Близо 44 000 лева са предвидени в Инвестиционната програма на Асеновград за 2019 г. за идеен проект, посредством който да бъде извършена цялостна реконструкция на стадион \"Шипка\" в града. Проектното предложение бе преработвано неколкократно, за да могат да бъдат удовлетворени, както техническите изисквания, така и предложения на граждани живеещи в съседство.          Крайната цел на проекта е след ремонта стадион \"Шипка\" да отговаря на изискванията за провеждане на турнири по футбол и да може да се ползва за различни лекоатлетически дисциплини, като част от стадиона да може да бъде ползван за спортуване и от граждани.\r\nМеждувременно стана ясно, че в асеновградския квартал \"Запад\" по проекта за благоустрояване на градската среда там ще бъдат изградени шест броя фитнес на открито, четири нови спортни игрища, едно комбинирано такова и 10 маси за тенис.  В Инвестиционната програма на града са заложени също изграждане на спортна площадка в квартал \"Баделема\" за около 10 000 лева, а 5 500 лева са предвидени за изграждане на първия етап - преработка на проект за изграждане на велоалея, която ще бъде създадена в участъка от Народно читалище \"Родолюбие\" до Градския плувен басейн.", "date": "2019.01.29", "title": "Стадион \"Шипка\" в Асеновград става спортен комплекс"}
{"url": "https://www.actualno.com/america/sasht-zasiliha-natiska-sreshtu-venecuela-sys-sankcii-za-7-mlrd-dolara-news_718817.html", "text": "  САЩ изпълниха заканата си и наложиха санкции на държавната петролна компания на в опит да засилят натиска върху венецуелския президент Николас Мадуро, предаде БГНЕС.     Министърът на финансите на САЩ Стивън Мнучин обяви, че санкциите ще предотвратят опитите на Мадуро да прехвърли още ресурси от засегнатата от тежка криза държава, докато контролът в Каракас не бъде поет от временно правителство или нов, демократично-избран кабинет.   Мнучин обяви, че базираната в САЩ дъщерна компания на държавната петролна корпорация на Венецуела Citgo ще може да продължи работата си, но всички приходи ще бъдат депозирани в блокирана сметка в САЩ. Става въпрос за блокирани активи на стойност 7 млрд. долара.\r\nВашингтон призова военните във Венецуела да приемат мирен преход във властта. А на специален брифинг съветникът по националната сигурност на Доналд Тръмп - Джон Болтън, обяви, че има разговори между венецуелски генерали и опозицията за смяна на властта, след като Мадуро декларира, че армията е с него. \"Знаем, че има сериозни контакти между генералите от въоръжените сили на Венецуела и представители на Националното събрание\", заяви Болтън. \"Вицепрезидентът на САЩ Майк Пенс в близко време ще се срещне с посланика, назначен от президента Хуан Гуайдо\", добави Болтън.  Заради санкциите срещу държавната петролна компания във Венецуела, Мадуро каза, че Каракас ще се обърне към американски и международни съдилища, за да защити активите на Citgo – американското подразделение на държавната венецуелска нефтодобивна компания PDVSA.\r\nВ същото време Мадуро заяви, че е готов да започне преговори с всички свои политически противници. Пред държавната телевизия той каза, че единствената цел на такива преговори би била \"мир, разбиране и взаимно признаване\". Преди това, лидерът на опозицията и обявил се за временен президент Хуан Гуайдо обяви, че няма да участва във \"фалшив диалог\".   Междувременно колумбийското министерство на отбраната опроверга информацията за възможното разполагане на 5 000 американски военнослужещи на територията на латиноамериканската страна, които в случай на нужда, да се намесят във Венецуела, съобщи колумбийският вестник Tempo. Източници от военното ведомство в Богота са заявили, че преговори за евентуално присъствие на американски войски на територията на страната, никога не са били провеждани.    Въпросът за изпращане на американски военен контингент в Колумбия беше повдигнат след като в интернет се появи снимка на съветника по националната сигурност на президента на САЩ Джон Болтън по време на брифинг за ситуацията във Венецуела. На снимката той стои на трибуната с бележник, в който се виждат написани на ръка две бележки: \"5000 военни в Колумбия\" и \"Афганистан – приветстваме диалога\". На въпрос за журналисти за възможна американска намеса във Венецуела, Болтън отговори: \"Разглеждат се всички варианти\".", "date": "2019.01.29", "title": "САЩ засилиха натиска срещу Венецуела със санкции за 7 млрд. долара"}
{"url": "https://www.actualno.com/america/razsledvaneto-na-ruskata-namesa-v-izborite-za-prezident-v-sasht-e-kym-kraja-si-news_718816.html", "text": "  Разследването на специалния прокурор Робърт Мълър за предполагаемата на Русия в президентските избори в САЩ, е почти приключило. Това заяви на пресконференция и.д главен прокурор на САЩ Матю Уитакър, предаде БГНЕС.     \"Напълно съм информиран за хода на разследването. Смятам, че то е близо към финала си и се надявам, че в скоро време ще получим доклада на специалния прокурор Мълър\", заяви Уитакър.   Мълър, бивш директор на ФБР, беше назначен през май 2017 година да разследва евентуалната руска намеса в президентските избори на САЩ през 2016 година. От тогава до сега, той и екипът му са повдигнали различни обвинения срещу 34 души, но до момента няма такива, пряко свързващи кандидат-президентската кампания на Тръмп с Москва.", "date": "2019.01.29", "title": "Разследването на руската намеса в изборите за президент в САЩ е към края си"}
{"url": "https://www.actualno.com/books/denjat-v-kojto-zarjazah-vsichko-news_718779.html", "text": "  \"Денят, в който зарязах всичко\" е свежа история за необходимостта да повярваш в себе си, да откриеш вътрешния си мир, да се научиш да казваш \"не\" и да започнеш да се обичаш повече.     Едва на 26 години, Уенди вече е потънала в работа и отговорности. Докато съдбата не се намесва и преобръща живота й в рамките на два месеца. Изгубила почва под краката си, тя се впуска в спонтанно приключение, което далеч не е характерно за нея.   Само с една раница и група познати Уенди поема към Аржентина в опит да избяга от проблемите и ежедневието. Скоро отношенията с останалите в групата се обтягат и Уенди решава да продължи пътуването си сама. Странно е, ново е и дори малко страшно, но осъзнаването, че всичко зависи само от теб, че си свободна и силна, си струва риска. Горещите тропически джунгли, смразяващите ледници, горите с кактуси, солената пустиня очароват Уенди. А страстното танго и срещите с местни хора разкриват пред нея необятните възможности, които животът предоставя. Ако имаш смелостта да ги приемеш...\r\nСтилът на Ан Тумио с лекота ни пренася в типичната атмосфера на Аржентина. Едновременно с това разказва една съвсем лична история за трудностите и грешките, които допускаме; за начина, по който да ги превъзмогнем, за да продължим напред. Ан Тумио ни показва как да променим това, което можем, както и как да се научим да приемаме онова, което не зависи от самите нас. Историята на Уенди е цветна, вдъхновяваща и позитивна.  Ан Тумио е журналист, писател и блогър. Тя живее във Франция и е посветила кариерата си на това да помага на хората да открият щастието.   ", "date": "2019.01.29", "title": "Денят, в който зарязах всичко"}
{"url": "https://www.actualno.com/interview/nikolaj-martinov-pred-actualno-nekompetentnost-nekorektnost-i-nefokusiranost-umnojavat-investicijata-po-0-news_718834.html", "text": "   Предприемачеството в България се развива динамично в последните  години и търси своите опори. Такава може да бъде дяловото инвестиране,  което има корени у нас, но все още не е толкова широко разпространено.  За тенденциите в сферата, за развитието на българския бизнес, за  отдръпването на чуждестранни вложители - по тези и други теми  разговаряме с Николай Мартинов, партньор в „Импетус Капитал“, една от  най-успешните компании, занимаващи се с дялови инвестиции в страната ни.       В „Импетус“ сме двама партньори - Виктор Манев и аз. С него се  познаваме от много години. Той е инвестиционен банкер, аз съм  професионален инвеститор. Започнахме да търсим съвместни проекти и  постепенно се оформи едно добро партньорство помежду ни, защото се  допълваме като умения и имаме съвпадащи ценности.\r\nИнвестирахме първоначално с мои средства. Първото ни съвместно вложение беше в Allterco (повече за българската компания , която е световен лидер със своите продукти, - бел.ред )  , те тогава трябваше да направят преход от мобилни услуги към нов  бизнес. Ние ги подкрепихме с едно сравнително малко, но ключово участие,  което им помогна да направят първите 500 детски часовници MyKi, сега са  продали стотици хиляди.  Визията ни е, че трябва да намаляваме триенето в компаниите, където е  възможно. Колелото се движи бързо, когато се търкаля, и спира, когато  се трие. Същото е и в бизнеса.  Ние караме отделните части на бизнеса да  се въртят бързо без триене. Инвестираме в компании, които решават значими проблеми на големи  групи хора. На първо място гледам екипа. Важното е да има екип и лидер,  който  може да завърши нещата докрай. Три неща умножават инвестицията по  0 - некомпетентност, некоректност и нефокусираност.  Ако човекът е  некомпетентен, ще прахоса парите, които му дадеш. Ако е некоректен, ще  ги използва за себе си. Ако е нефокусиран, ще прави няколко неща  едновременно и нищо няма да довърши до успешен край.    Четвъртото нещо, за което проверявам, е дали този човек може да дели  на повече от 1, дали е готов да споделя печалба. Когато има какво да се  дели, си проличава кой от какво тесто е замесен. Ние сключваме сделката с идеята да тласнем компанията към по-добри  резултати, отколкото би постигнала без нас. Ако сделката не е win-win,  за нас тя няма смисъл да бъде сключена, особено ако очакваш да бъдеш  партьор с тази компания 8-10 години. Търсим взаимна изгода и за двете  страни. Изчислили сме, че при една инвестиция от 400 000 лева, в рамките  на 2-3 г. след сделката чрез стратегическо планиране, бюджетиране,  счетоводство, процеси и процедури, отваряне на нови пазари, ние всъщност  добавяме още 50% стойност под формата на знания. Моята философия е, че  чрез капитализиране на малки подобрения ще имаме качествено променени  резултати след години.\r\nНашата цел е да намираме компаниите възможно най-рано и да им  помогнем да организират нещата от идеята до IPO-то, от бизнес плана до  излизането на борсата. Само подготовката за излизане на борсата отнема  на екипа ни между 12 и 18 месеца.    Към момента има седем или осем работещи екипа, които функционират  професионално в тази област. Не е популярно като дейност. Разбира се,  имало го е и преди. Доайените са „Невек“, които започнаха преди десетина  години да го правят.  У нас се оперира със сравнително малки суми,  значителна част от отборите действат с европейски или държавни средства.  Ние и може би още два екипа функционираме с изцяло частни средства. За  нуждите на страната ни разпространението на дяловото инвестиране е  твърде слабо. Мисля, че не са наясно като цяло. Има разминавания. По-лесно се  разбираме с технологичните предприемачи, защото тяхната представа е  възпитана от западните медии, от историите на „гаражните“ компании  като  Apple. Все пак след излизането от гаража, винаги има венчърен  предприемач. Несъвършенството на производствените компании е, че те се  самооценяват като технологични. Мислят си, че ще постигнат скорост на  растеж и скалиране като на технологична компания, но реалността е съвсем  друга, производството трудно може да бъде създавано с такава скорост. И  точно там се появява пречката - да се договори справедлива за нас цена  за влизане. Истината е, че сме много, много малки. У нас суми от порядъка на  20-30 милиона се инвестират годишно по този начин. 12 пъти по-малко е  дяловото инвестиране в България спрямо средноевропейските нива. От  чужбина на българи пари не дават, смятат ни за прекалено рискови. Според  нас правилният подход е да намерим парите тук, от българи, защото само  те биха могли да разберат ползата от повече растящи български компании. Аз се занимавам с инвестиране от 28 години. Имал съм разочарования.  Те основно са били преди да се науча да следя за тези четири неща, които  споменах - компетентност, коректност, фокусираност, готовност за  делене. Уточняваме с хората, с които сключваме сделки, че трябва да са  на 100% отдадени на компанията си. Също така запазваме домейна за  продажби, тоест ако те не се справят с продажбите си, сме готови да им  предложим човек и те не трябва да могат да ни откажат. Правим това, за  да защитим парите на инвеститорите, с които работим заедно. Ние сме  миноритарни акционери, инвестираме в лидерите на дадена компания, защото  смятаме, че той или тя ще се справи достатъчно добре. Търсим жена предприемач. Това, че до момента сме дали финансиране  само на мъже, не означава, че не търсим. Познавам няколко много успешни  жени,  те са по-скоро в организационния сектор. Една млада дама от  миналата година я следя, имаше над 100 сделки за дизайн на брандове и  дигитални продукти. Над 100 клиенти за една година е много, дори нашите  момчета не могат да се похвалят с такова нещо. Знам, че има много успешни млади хора в България. Получава се така -  поради това, че чужденците изнасят производство тук, започна да се  появява една категория хора, които постигат много добро заплащане и  развитие в тези компании, но си казват: „Това ли беше, за това ли живея,  мога ли да постигна нещо повече?“. Обикновено тези хора откриват  някакъв проблем, защото са застанали на високо ниво в организацията и  икономиката и виждат по-далече.  Те казват: „Този проблем тук никой не  го решава, не мога ли да го реша аз?“. Досега имахме три такива случая, в  които хора се отделят от голяма международна компания и решават да  стартират бизнес на зелено. Това е мястото, където се включваме ние,  венчърните инвеститори. Подкрепяме човека, когато виждаме, че има  продукт, иновация, екип, решава достатъчно голям проблем и нещо важно -  продуктът му е подходящ за експорт. Искаме България да продава на други  страни, но доходът да остава тук. Защото ние сме наследили една  страхотна страна и е наша грижа да я развиваме. Смятам, че единствената  разлика между България и другите страни е, че в другите страни има  повече икономика. Ако тук имаме по-платежоспособна икономика, нашите  деца няма да ходят да работят  навън. В България има над 10 000 компании, които растат със скорост 3 пъти  по-голяма от брутния вътрешен продукт. Те са бъдещият гръбнак на  икономиката. Във всички фирми, в които инвестираме, заплатите са над  средната в страната, в някои са даже три-четири пъти по-високи. Към момента болшинството от нашите компании са относително малки и си  намират кадри на база своите познанства. Хората биват привлечени от  работата там не само заради заплатата, а заради предизвикателството  наистина да генерират промяна.\r\nАз смятам, че кадрите се създават. Правилният подход е да привлечеш  хора, които имат морални качества и ценности, и после да изградиш у тях  уменията. Ценностите човек ако ги няма, трудно може да ги придобие, те  се възпитават в първите 18 години. Не можеш да ги възпиташ чрез една  заплата. Уменията можеш да му ги набавиш - чрез курсове, чрез съвместна  работа, но ценностите са нещото, което ме привлича. Ако искаш да  изграждаш нещо голямо, трябва да го построиш на здрава основа. Може би проблемът е в голямото ниво на некомпетентност в държавната  администрация. Но напускането на инвеститорите е комплексен процес.  Някои напускат, защото заплатите в България вече не са най-ниските.  Обаче бизнес, който живее от това, че не плаща на хората достатъчно, не е  най-добрият бизнес за нас. Второто нещо е, че голяма част от  международните инвеститори се капсулираха и започнаха да си прибират  инвестициите в собствените страни. Глобализацията започна да отстъпва на  локалното. И България поради тази причина губи инвеститори, но и  получава нови. Истината е, че с хубавите сделки не се хвалят много-много  публично, просто ги работят.\r\nРаботата е там, че ние дадохме едно огромно влияние на хора, които в  реалния живот човек не би ги слушал - на така наречените хейтъри. Това  са хора без нормален социален живот, които се вихрят в социалните мрежи.  Човек много внимателно трябва да подбира кого слуша, защото това остава  в твоето съзнание. Лично аз се старая да не слушам негативни и мразещи  страната ни хора. Хора, които са напуснали държавата - те се чувстват  длъжни да мотивират избора си.\r\nНапускането на чужденците е възможност за българите да създават стойност тук. Има много растящи български компании. Готови сме да продължим да тласкаме компаниите към растеж. Търсим  предприемачи, които са проактивни в личната си промяна и в развитието  си. Тези, които стоят в зоната си на комфорт, не са нашите хора, защото  не са готови да приемат знания, промяна и инвеститори. Целта ни е да  влагаме в растящи компании с малко по-големи размери. ", "date": "2019.01.29", "title": "Николай Мартинов пред Actualno: Некомпетентност, некоректност и нефокусираност умножават инвестицията по 0"}
{"url": "https://www.actualno.com/asenovgrad/predprieta-e-pyrvata-stypka-za-restavracija-na-karaalanovoto-uchilishte-v-asenovgrad-news_718806.html", "text": "   Проектното предложение, обаче, трябва да се съгласува с Националния институт за недвижимо културно наследство към Министерството на културата. Към момента заданието е внесено и се очаква отговор, увери кметът на Асеновград доктор Емил Караиванов.     След като бъдат извършени всички дейности по консервиране и реставриране на Караалановото училище, местното управление ще обмисли и предложи вариант за най-разумното ползване на сградата, тъй като не се ли ползва тя се саморазрушава с времето. Проблемът в казуса с ремонта на Караалановото училище възниква от факта, че то не е 100% общинска собственост. А това въвлича общината в правни отношения с частни съсобственици на сградата и затруднява възможността да се кандидатства по финансиране по европейски проекти, с цел реставрирането й.   Още през миналата година община Асеновград е заложила 50 000 лева от собствени средства за укрепване на постройката. Към момента е направено обследване на покрива, като спешна мярка за консервация. Инспекцията е показала, че не само покривът е за основен ремонт, а е необходимо цялостно укрепване и възстановяване на сградата.", "date": "2019.01.29", "title": "Предприета е първата стъпка за реставрация на Караалановото училище в Асеновград"}
{"url": "https://www.actualno.com/health/eto-zashto-12080-se-schita-za-normalno-kryvno-naljagane-news_718695.html", "text": "  Един от най-разпространените проблеми с напредването на годините е повишеното кръвно налягане. Причините са различни – заседналия начин на живот, стреса, качеството на храната. Моментна промяна на кръвното налягане може да настъпи при емоционални реакции, лошо настроение и стресови ситуации.     И макар високото кръвно да се смята за доста по-опасно от ниското, второто също не е за подценяване. Внезапното падане на кръвното налягане може да предизвика неприятности, като: прилошаване, колапс, нарушаване на нормалните ежедневни дейности, сънливост и нетрудоспособност. Освен това, то често е съпроводено от други неприятни симптоми, като: сърцебиене, замаяност, гадене, бледа кожа, главоболие, постоянна жажда.    Това е налягането на артериите в големия кръг на кръвообращението между систола (фаза на изтласкване на кръвта от сърцето) и диастола (фаза на пълнене на сърцето) и се отчита като две числа за стойностите при тези две фази: първо се казва систолното, после диастолното налягане, напр. 140/80.   Въпреки наличието на определена норма на кръвното налягане, този показател е индивидуален за всеки човек. Има стандарт — 120 на 80, който определя дали има патологични промени в сърдечно-съдовата система, ако стойността на кръвното налягане е извън тази рамка.        Кръвното не зависи само от наличието на здравословни проблеми. Този стандарт е приложим само за хора от определена възрастова категория. Налягането от 120 на 80 се счита за норма само за млади хора на възраст от 16 до 40 години. И това означава, че при децата и възрастните хора тези цифри може да са различни.\r\nТака за всеки човек нормалните стойности на кръвното са различни. Ако пациентът не се оплаква от лошо здравословно състояние и резултатите са по-ниски, например 100 на 70, това може да е нормално за него. Съществуват и обратни случаи, когато резултатите превишават стандарта с 10 или 20 единици.\r\nНякои специални състояния на тялото също могат да причинят отклонение на кръвното налягане от приетата норма, например бременност. Първоначално заради нея кръвното може да стане доста ниско, а в периода близо до раждането — напротив, да бъде високо. Лекарите знаят добре това, така че тази функция винаги се взема предвид при измерването.       Има добре известна фраза \"налягане като на астронавт\". Причината е, че тези, които летят в космоса, трябва да имат възможно най-доброто здраве. Стандартът на кръвното налягане за тях е стойността 120 на 80.\r\nМежду другото, колебанията в налягането невинаги отразяват здравословното състояние, но могат да индикират сериозна заплаха за здравето. Лекарите препоръчват да следите кръвното си налягане. източник: ", "date": "2019.01.29", "title": "Ето защо 120/80 се счита за нормално кръвно налягане"}
{"url": "https://www.actualno.com/sciencelogy/problemi-stresnaha-potrebitelite-na-instagram-v-evropa-azija-i-ujna-amerika-news_718815.html", "text": "  За проблеми с приложението Инстаграм по целия свят съобщи сайтът Downdetector, който следи работата на популярни интернет ресурси. Според сайта, техническите проблеми са регистрирани в редица държави в Европа, Южна Америка и Азия, предаде БГНЕС.     При 47% от потребителите на Instagram не се зареждат новините, при други 35% има проблеми с влизането в акаунта, а 17% имат проблем с целия сайт.   След като проблемът стана ясен, от Instagram оповестиха, че работят по проблема и вече има официално съобщение в профила на компанията в Twitter, че всичко е оправено. Агенция Reuters потвърди информацията, но посочи, че от компанията, която е собственост на Facebook, не са уточнили колко потребители са били засегнати.   ", "date": "2019.01.29", "title": "Проблеми стреснаха потребителите на Instagram в Европа, Азия и Южна Америка"}
{"url": "https://www.actualno.com/varna/mladijat-varnenski-izpylnitel-bojanski-kojto-ostava-v-bylgarija-i-sledva-mechtata-si-news_718640.html", "text": "  Боян Йорданов- Боянски е роден в морската ни столица на 13.11.1991г. Още от много малък варненецът мечтае за музикална кариера и започва да се занимава сериозно с музика. На 6 годишна възраст се записва в хоро на варненските момчета и младежи, където придобива по - голямата част от вокалните си умения. През периода 2008 - 2010 Боян продължава с музиката, като посещава частни вокални уроци при вокален педагог Мила Маврова. При нея той подобрява качестава си като солов артист. От 2011 година талантливият варненец започва да композира сам, да пише текстове и да изучава музикален софтуеър.Освен музиката, друга страст на Боян са морето и корабите. Той завършва  висшето си образование във Висше военноморско училище \"Н.Й. Вапцаров\" със специалност \"Океанско инженерство\" през 2014 година. След завършването му той  работих на позиция корабен проектант във варненска проектантска фирма. Морското момче има възможност да обиколи света на кораб, но той без да се колебае решава да остане в България и да следва мечтата си.     През 2014 и 2015 година се явява на Х Фактор. И в двата сезона отпадна на един и същ етап - последен ден от тренировъчните лагери. Вместо да се откаже, Боян се мотивира още повече и започва да работи усилено и да се развивам като солов артист. През декември 2016 година той пуска първия си дебютен сингъл  \"Луд\", който влиза в ефира на Box TV, BGMusic Chanel и BG Top Music и печели сърцата на много хора. През цялата 2018 година той подготвя  авторските си проекти и не се отказва от амбицията си да става все по-добър и ценен изпълнител. С втория си сингъл \"Един За Друг\" Боян се явява на конкурса на BG MUSIC Chanel и печели първо място в категория поп. С това едно морско момче показва, че можем да сбъдваме мечтите си и в България и става гордост за родната си Варна.\r\nФакт е вече и страхотното видео към песента \"Един за друг\", което също се върти по музикалните телевизионни канали и радиа. Сега гордо ви представям премиерата на парчето с официален видеоклип.\r\n\"Надявам се да го чуят повече хора и да го харесат. Цялата предходна година съм се подготвял, за да покажа на какво съм способен през 2019.Очаквайте от мен най - малко 5 музикални видеа до края на 2019-та. Всичките ми проекти са с концепция и замисъл, и са изпипани в най - дребни детайли. Те са по музика и по видео, за което съм благодарен на екипа от професионалисти, с който свършихме чудесна работа. Аз ще продължавам да вървя напред и да следвам мечтите си!\", споделя младия изпълнител.   ", "date": "2019.01.29", "title": "Младият варненски изпълнител Боянски, който остава в България и следва мечтата си"}
{"url": "https://www.actualno.com/viewpoint/elena-joncheva-ktb-i-pone-edin-paradoks-news_718839.html", "text": "   С действията си срещу Елена Йончева прокуратурата е на път да увеличи още повече избирателите на БСП. Защото всеки, погнат от нея, изведнъж става някак симпатичен. А и в обвиненията срещу Йончева има един парадокс, коментира в анализ за .      БСП очевидно се опитва да превърне Елена Йончева в знаме, под което да свика борци срещу корупцията, антигербери, разочаровани от “Патриотите” плюс, естествено, собствените си избиратели. Знаме или билборд - това зависи от ракурса. Но от политическа гледна точка избраната от социалистите пропагандна линия изглежда правилна - говорителката на парламентарната им група Елена Йончева, разкрила порочни схеми на властта, е обект на атака и репресия от страна на управляващите и техния помагач прокуратурата.   Така най-голямата опозиционна партия, паднала от власт заради корупцията по време на Тройната коалиция, днес призовава да се сложи край на атаките срещу политици като Йончева, които показват корупционните практики и злоупотребите в държавата.\r\nПровелият се в събота конгрес на БСП подкрепи единодушно Йончева, ден по-рано лидерката на социалистите Корнелия Нинова обеща да привлече международна подкрепа в нейна защита, а председателят на ПЕС и бивш премиер по време на Тройната коалиция Сергей Станишев дори предрече, че обвиненията срещу Йончева може даже да я превърнат в герой. Дали?   Елена Йончева, журналист и депутат от гражданската квота на БСП, е обвинена от прокуратурата в „изпиране\" на 333 000 евро от КТБ, извършено между 13 юни 2012 година и 6 ноември 2014 (датата, на която съдът обяви фалита на банката). Според обвиненията на специализираната прокуратура, Йончева е знаела, че парите са предварително източени от КТБ от мажоритарния ѝ собственик Цветан Василев. Усвоени са от самата нея чрез регистрирана съвместна фирма с офшорка от Вирджинските острови - по думите ѝ, за закупуване на техника, с която да снима документални филми за TV7. Да припомним, че КТБ - банката, в която бяха държани огромна част от парите на държавните фирми, е наляла над 300 милиона лева в медийната група TV7 и News7.\r\nРазследването срещу Йончева за офшорна фирма, свързана с Цветан Василев и КТБ, бе образувано през август миналата година по сигнал на депутатите от ГЕРБ Делян Добрев, Тома Биков и Антон Тодоров. Същите обвинения отправи още през октомври 2017 евродепутатът Николай Бареков. В телефонно интервю за Сашо Диков по спряната вече телевизия BiT Йончева заяви тогава следното: “Нямам и не съм имала офшорна фирма. (…) С КТБ не съм имала никакви взаимоотношения. Нещо повече - заедно с мои колеги в момента водя съдебно дело срещу телевизията за неизплатени бюджети на два от излъчените филма”.       Във въпросното интервю Йончева обяснява, че като независим продуцент е снимала общо три филма за TV7, за което е сключвала договори с частната телевизия. Сега се оказва, че е получавала пари от КТБ за техниката за тези филми, за които през 2017 твърди, че два от тях не са платени. Кое е вярно? Впрочем, заедно с Иван Гарелов, Йончева беше водеща в TV7 на предаването “Оригиналът”, чийто продуцент, както бе обявено тогава, беше !no frame media, собственост на Емил Кошлуков и Виолета Сечкова. Журналисти и наблюдатели вече забелязаха парадокса в прокурорските обвинения: как е възможно Йончева да е била наясно с престъпния произход на въпросните 330 000 евро, след като в онзи период не само голяма част от държавните фирми и институции, но и цели общини и дори партии държаха парите си в КТБ - банката, чийто възход започна при Тройната коалиция и достигна апогея си при първия кабинет на Бойко Борисов. Казано другояче: със сегашните си действия прокуратурата е на път да увеличи избирателите на БСП и противниците на ГЕРБ - поради избирателния характер на наказателните си акции. Всеки, погнат от нея, става някак симпатичен. А обвинителите на Йончева могат първи да паднат в клопката. Защото истината за най-мръсната афера в България от началото на този век и до днес си остава неизречена, а сметката от няколко милиарда плащат данъкоплатците.\r\nКорнелия Нинова, разбира се, е права да пита защо нито един политик не е обвинен, а сега идва обвинение за Йончева. Но самата Нинова, както и всеки друг от ГЕРБ, БСП и ДПС, години наред избягват умело двата слона в стаята - КТБ и Пеевски. И докато “гьолът” си стои, а всички действат по този начин, избирателните удари по политически противници ще продължат.       В очите на стотици хиляди българи Елена Йончева ще си остане талантливият и упорит журналист-международник, който тича с камера в ръка по улиците на Халеб, интервюира най-опасните хора в Чечня и снима поредица за сомалийските пирати. Като депутат пък разкри роднински назначения в Хасково, показа пробитата ограда на границата с Турция и заговори за митичната “къща в Барселона”. А сега ни обещава разследване за корупция в правителството. Значи аферата “КТБ” е точно като за журналист от нейния калибър. Нали “трудните ситуации изискват нестандартни решения”, както беше казал Сергей Станишев при назначаването на Пеевски за шеф на ДАНС.", "date": "2019.01.29", "title": "Елена Йончева, КТБ и поне един парадокс"}
{"url": "https://www.actualno.com/interest/po-severnoto-chernomorie-ima-njakolko-vida-ptici-zastrasheni-ot-izchezvane-news_718847.html", "text": "  \"По Северното Черноморие има няколко вида птици, застрашени да изчезнат от лицето на земята.\" Това каза в интервю за Радио „Фокус“ – Варна д-р Петър Янков, еколог към природозащиния център „Пода“ на Българското дружество за защита на птиците (БДЗП).     Той добави, че поредица преброявания се извършват във водоемите и влажните зони в Североизточна България – северно от Варна и в района на Бургас, на всеки две седмици. Дейностите се реализират в рамките на проект по програма „Life”, финансиран от Европейския съюз, който се изпълнява от Българското дружество за защита на птиците. Д-р Петър Янков уточни, че целта на проекта е опазване на една от най-редките видове гъски на земята – червеногушата гъска.   \"Почти цялата световна популация на червеногушата гъска зимува в тези влажни зони, особено при по-сурови зими, и проектът цели подпомагането този вид. Преброявания на всеки две седмици са нужни за установяването на това колко червеногуши гъски и други видове водолюбиви птици пребивават в езерата в България, за да могат да бъдат опазени\", посочи експертът.\r\n\"По Северното Черноморие има няколко вида птици, вписани Световната червена книга. Те са застрашени да изчезнат от лицето на земята. Освен червеногушата гъска, се среща и още един вид гъска – малката белочела гъска. Тя е изключително малобройна птица. Друг вид е кадифената потапница. Тя е патица, която живее предимно в морето. През зимата се среща в районите на Българското Черноморие, на крайморска Добруджа и на Бургас\", каза още д-р Петър Янков.  \"Сред застрашените има и други видове водолюбиви птици. Това са тръноопашатата потапница и няколко вида грабливи птици\", добави д-р Янков.\r\n\"Преброяваме всички видове птици, които попадат в полезрението на екипите на Българското дружество за защита на птиците. Важно е да се проследи какви са измененията в тяхната численост\", уточни той. Повече от 30 години се изпълняват преброявания на тези видове птици и има ясна представа накъде отиват техните популации, каза д-р Петър Янков.   \"Целта на тази информация е да ни даде научна основа за конкретни природозащитни мерки както от страна на организацията на Българското дружество за защита на птиците, така и от страна на държавата, за да бъдат опазени\", обясни той.    ", "date": "2019.01.29", "title": "По Северното Черноморие има няколко вида птици, застрашени от изчезване"}
{"url": "https://www.actualno.com/interview/kmetyt-na-bojurishte-pita-kak-obs-i-predsedateljat-mu-odobrjavat-evtina-prodajba-na-zemja-news_718937.html", "text": "   Георги Димов е кмет на община Божурище четвърта година. Той е завършил  УНСС със степен бакалавър по икономика на туризма и политически науки. Има и магистърска степен по икономика.       го потърси за коментар заради продажбата на четири имота, която беше последвана от гневни упреци и обвинения, че под масата са изтъргувани общински имоти на безценица, а общината би могла да спечели милиони от тях. Според на председателя на Общинския съвет на Божурище Георги Димитров пред Frognews са продадени 80 декара земя при начална тръжна цена 1,68 лева на квадратен метър. А \"Биволъ\" , че от продажбата са се облагодетелствали фирми, близки до \" \".  Смятам, че не, защото с тези средства, които ще постъпят, ще извършим редица действия за направата на възлови обекти в общината.   Председателят на Общинския съвет (ОбС) пише следното: \"Кметът Георги Димов продава тихомълком терени\". И човек какво се пита - щом председателят на ОбС не знае кметът как продава общински терени? А председателят е подкрепил тези решения. Възложил ми е той и останалата част от ОбС да проведа публични търгове с тайни наддавания и , . А е имал това законово право, ако е счел, че тя е ниска. Считам, че всеки съветник е длъжен да си провери информацията. Тоест, когато цената се даде за гласуване в ОбС от лицензиран оценител, те ще проверят дали тази цена съответства или не. Аз смятам, че те са проверили, че това е средна цена за Софийска област и други части на България. И щом не са я завишили, са счели, че е нормална.     От началото на моя мандат той използва трибуната за лъжи и неистини по мой адрес, за възпиране на работата, която до момента осъществяваме, и резултатите от нея са видими за хората. От тази трибуна той се опитва да въведе в заблуждение гражданите, а и институциите, за да може аз постоянно да съм в обяснителен режим и да не мога да си върша работата. Голямо е, около 2 км. По главния булевард може да са и над 3 км. Ако трябваше да бъдат вкарани в регулация, около 800 000 лв. ще струва процедурата. Тя ще трае около година и половина минимум. След това са нужни нови решения на ОбС, което ще отнеме до три месеца, за да имаме право да ги обявим за продан. И да, цените тогава може да са в евро и да започнат от 30-35 евро. Но тук има и още един детайл. Големият конкурент в продажбата на имоти в регулация се явява Национална компания \"Индустриални зони\". Те имат около 2500 декара имоти, предназначени за продажба на бъдещи инвеститори. Когато те трябва да търсят имот, си правят сметката. А когато на нас ОбС ни възложи явен или таен търг, цената върви нагоре. Докато при \"Индустриални зони\" цената може да върви надолу. И другото, което инвеститорът печели при тях, е изграждане на път до имота, ток, вода и ред други удобства. Помага му се с абсолютно всичко, което ние не можем да осигурим.   Не, всеки трябва да си докара ток, вода, да си изгради трафопост, трябва да си вкара имотите в регулация - да извърви този трънлив път и чак тогава да прави това, което е замислил.  Реално те са не в центъра на Божурище, а в края, непосредствено до гробищния парк. Те са мочурища, пропили с вода. Това са ниви от четвърта категория, с шубраци, които е ясно, че може да се почистят и засадят. Затова оценителят е дал начална тръжна цена 1,68 лв. Имало е и други фирми, които са наддавали. Спечелилите не са били единствени кандидати за всеки имот. Даден търг предизвиква интерес у определени лица и те сами преценяват дали да участват в него или не. Оповестени са по трите законови начина - на таблото на общинска администрация, на сайта на общината и в национален ежедневник - в-к \"Сега\". По никакъв начин не мога да потвърдя кой по какъв начин е свързан с \"Джи Пи груп\" или с някоя друга фирма, за които г-н Борисов е имал изказвания. Това на мен не ми е ясно. По никакъв начин не можем да пресяваме или ограничаваме кой, къде и как може или не може да участва. Не знам дали те наистина са свързани, или не. Не, и нямаме право. Като личен ангажимент някой може да тръгне да проверява обвързаности, но ние нямаме това задължение като община и аз като кмет. Ние не сме разследващи органи. Искали са ми и съм изпратил пълна окомплектовка документи на извършените продажби след решение на Общинския съвет, пак подчертавам. Но бих казал, че от началото на мандата ми председателят на ОбС за всяко мое действие - закърпване на дупки, направа на улици, детски градини и други, аз съм засипван от жалби до всички институции и писане във Facebook за нередности, които те смятат, че аз извършвам. За всяко нещо те пишат, аз обяснявам. И досега е така. Никоя от проверките не е установила, че сме извършили нередности за всеки проверяван обект. А вярвайте ми, много съм проверяван. И постоянно пиша. Те са законосъобразни. Убеден съм, че са и целесъобразни, защото тази година на хората ще бъдат решени проблеми. Тях не ги интересува кой и как, а дали ще бъде решен даден проблем. Тоест, дали ще бъдат отново в задръствания или кметът ще направи пътя, който ще свърже Божурище с Е-80. И сутрин те ще излизат на този път и няма да чакат на жп линията и на бариерата. Хората се интересуват дали ще направим водопровода на село Пролеша, който е етернитов и със сериозни водозагуби, дали ще санираме поликлиниката и още много облагородителни мероприятия, за които опозицията се опитва да ни спре. Хората искат веднага да им се решат проблемите, а не след година или две. В противен случай трябваше да кажем така: \"Ние сега ще вкараме тези имоти в регулация за година и половина. Ще търсим купувачи и след две години ще направим път, водопровод..\". Когато продажбата е осъществена вече, наличните средства се разпределят в бюджета, в капиталовата програма. На заседанието, което предстои на 31-ви януари, тези постъпления ще бъдат разпределени по обекти. И ще бъдат използвани тази година. Затова ги споменавам. И мога да кажа, че съм заложил за подмяна на 2 км водопровод в с. Пролеша 170 000 лв. с ДДС. За пътя към Е-80 - около 400 метра, са заложени 300 000 лв. с ДДС. И тези обекти ще бъдат направени. Обяснявам веднага. Това е общинско дружество. Когато станах кмет, имаше управител - възрастна дама. В началото на мандата ми каза така: \"Георги, аз вече съм възрастна, искам да си почивам, не мога да поддържам аптеката. С моята колежка искаме да се пенсионираме\". Аз я помолих поне още няколко месеца да поработи, защото хората ѝ имат доверие, и тя остана. После пак настоя, аз обясних, че търсим заместници, но не е лесно.\r\nВ един момент дойде кандидат. Яви се само тя на конкурс. От ОбС и ОбА имаше хора, които я оцениха. Започна да работи. Като управител тя декларира, че не участва в други подобни дружества със сходна дейност, но тя към тази дата участва във фирма, на която е управител. И като управител на общинското дружество първата фактура, подписана от нея, е за хранителни добавки от нейната фирма за 15 000 лева. Вярвайте ми, че в Божурище нямаме толкова фитнес маниаци, че за 15 000 лева да заредиш хранителни добавки.\r\nДо третия месец от работата ѝ започнаха оплаквания - от млади, възрастни, от нейния персонал, който напусна. Извикахме я на шестия месец да я запознаем със заповед за проверка и тя подписа, че ще съдейства. На 15-тата минута от проверката обаче тя започна да създава препятствия. Установихме редица несъответствия, които сме описали в жалба до Районна прокуратура, а тя от своя страна сезира Окръжна прокуратура. В момента се водят следствени действия. След като установихме несъответствията с моя заповед затворихме аптеката, за да не се стигне до по-сериозни проблеми. До момента е затворена. Но има задължения към редица доставчици, които се покриват в момента от този управител, който ОбС е назначил. Той извършва разплащанията. Продадохме на тези доставчици и стоката, която е останала. Тези действия не могат да се извършат без управител. Не сме решили да го ликвидираме. Дружеството по закон трябва да има управител. Той трябва да получава заплата, законът не позволява някой да работи без възнаграждение. И когато изчистим всички батаци, ОбС ще реши дали това дружество да се ликвидира, или ще се преформира в нещо друго. Това не е просто общинска аптека, а общинско дружество, което не може без управител. Казал съм и на Общинския съвет, че аптеката може да е общинска, но лекарствата не са били по-евтини, нито е била с по-дълго работно време, нито е давала по-добри условия. А според мен тази аптека трябва да стане по-социална. Другият месец ще вкарам докладна в ОбС за нея. И съм казвал, че тряба с решение на ОбС да проведем конкурс, в който участниците да предлагат на каква надценка ще работят. И ако може, надценката да е не 20, а 6% примерно. Ако трябва и наемът да бъде обвързан с надценката - колкото е по-ниска надценката, наемът да пада надолу. Какво печели кметът и Общинският съвет - хората ще бъдат доволни, че сме измислили вариант тази аптека да бъде социална. Внасяхме за търг за отдаване под наем на помещението. Сега ще е за конкурс, който е пак за отдаване под наем, но участниците да предлагат надценка, с която ще работят. За нас като община в този случай не е важно колко висок ще бъде наемът, а да е в полза на хората. Предлагам с Общинския съвет да работим заедно, което явно е трудно, но само така ще сме полезни. Според мен резултатите са налице и колкото да се опитват бялото да го изкарат черно, отчасти успяват, но ние за три години направихме чудеса. Направихме нов площад. В Божурище нямаше център. И когато трябваше външни хора да се срещнат с някой на центъра, те го подминаваха и отиваха в края. Трябваше да му обяснят да се върне до спирката. Сега има хубав площад, фонтан и спирката е красива, с насаждения в кашпи, с поливна система. Всичко е както трябва. И това е пъзел, който в момента редим. Имам идея да направим пазара, довършваме градинката около Божура, около черквата, осветяваме я. Направихме ремонт на черквата с дарения от бизнеса. Възстановихме всички общински сгради и читалища. Сега ще санираме поликлиниката. Имаме саниран блок. Възстановихме бившето ТПК, в което се помещават партиите, пенсионерите, ветераните от войните, инвалидите. В тази сграда трябва да има живот. Ще открием Център за рехабилитация. Имаме безплатен фитнес за отличниците, даваме по 500 лв. за всяко новородено дете. Имаме социална програма с 80 лични асистенти, които по европрограма се грижат за болни и получават възнаграждение. Във всяко село сме направили по една улица, тази година ще направим по още една. ", "date": "2019.01.29", "title": "Кметът на Божурище пита как ОбС и председателят му одобряват евтина продажба на земя"}
{"url": "https://www.actualno.com/pleven/do-10-dena-puskat-probno-avariralija-most-kraj-selo-gornik-news_718884.html", "text": "  Ремонтните работи по авариралия мост край село Горник, който прекъсна връзката на 6 селища в района с Червен бряг, вече приключват. До десетина дена той може да бъде пуснат в пробна експлоатация, съобщи днес кметът на Червен бряг инж. Данаил Вълов.     „Вчера беше отлят бетонът за укрепване на носещата колона. За да набере той необходимата якост, технологично са необходими седем дена. След като този срок изтече, се надяваме специалистите да дадат разрешение за пробна експлоатация на моста към края на другата седмица. В началото на съоръжението ще бъде има ограничение за преминаване на автомобили до 5 тона“, поясни инж. Вълов.   Той допълни, че изграденият от военните временен мост край село Чомаковци, по който минава другата пътна връзка на селищата в района, все още е в пробна експлоатация.  Документите за неговото въвеждане в нормална експлоатация се движат по инстанциите. Досега няма никакви проблеми с използването на съоръжението. Нивото и скоростта на течението на река Искър там се следят постоянно. Ако се повиши много нивото, ще се наложи средните секции да бъдат демонтирани и след нормализиране на ситуацията да бъдат монтирани отново. Ограничението за товароносимост  на временния мост ще остане 20 тона до края на експлоатацията.", "date": "2019.01.29", "title": "До 10 дена пускат пробно авариралия мост край село Горник"}
{"url": "https://www.actualno.com/balkani/lubcho-neshkov-s-prespanskija-dogovor-vse-po-rjadko-shte-se-vryshtame-kym-samuil-i-goce-delchev-news_718844.html", "text": "  \"Преспанският договор слага край на съвременния македонски въпрос. Македония има ясно взаимоотношения с всички свои съседи и предстои в близко време процес на евроинтеграция.\" Това каза в интервю за bTV журналистът Любчо Нешков.     Той напомни, че за първи път от 140 години България и Македония ще бъдат в един съюз.   \"За две години направихме чудеса – имаме нормални взаимоотношения и все по-рядко ще се връщаме към Самуил и Гоце Делчев\", коментира Нешков.\r\nНеговият апел е да се съсредоточим към бъдещето.  \"Македония ще смени името си официално на Северна Македония, когато Гърция подпише протокола, защото това е част от условията в Преспанския договор – Македония сменя името, но Гърция трябва да докаже, че няма оттук нататък да блокира страната по пътя към НАТО и ЕС\", каза още Любчо Нешков.", "date": "2019.01.29", "title": "Любчо Нешков: С Преспанския договор все по-рядко ще се връщаме към Самуил и Гоце Делчев"}
{"url": "https://www.actualno.com/sciencelogy/bylgarsko-izobretenie-e-na-pyt-da-promeni-sveta-na-medicinata-video-news_718956.html", "text": "  Българска компания е на път да промени изцяло представите ни за търсене на информация в интернет. Когато това обаче се отнесе към света на биологията и все по-бързо развиващата се медицина, наистина говорим за изобретение от ново поколение.      - това са разработили ентусиастите от екипа на Росен Генчев, главен изпълнителен директор на . Софтуерът дава възможност на медицинските специалисти . BioSeek е търсачка от ново поколение, която дава възможност на експертите да се регистрират напълно свободно в базата данни и да започнат комуникация със свои колеги, като си разменят цялата достъпна в мрежата информация за онова, което ги интересува.   . От са убедени, че най-ценното в тяхното изобретение е тъкмо , който може да бъде използван и в много други сфери на живота. Вижте повече по темата в следващото видео:      ", "date": "2019.01.29", "title": "Българско изобретение е на път да промени света на медицината (ВИДЕО)"}
{"url": "https://www.actualno.com/europe/the-new-york-times-evropa-se-srajava-s-putin-za-balkanite-news_718798.html", "text": "  „Преходният период на Балканите приключи“. Това ми каза неотдавна албанският политолог Ремзи Лани. Но за разлика от много посткомунистически страни, Лани имаше предвид не прехода от диктатура към демокрация. „Ние извършихме преход от репресивни към депресивни режими“, уточни той. Лани е прав. Старите комунисти и радикалните националисти като цяло са отишли в миналото, но на тяхно място дойде застоя в икономическата, социалната и политическата сфера.     Въпросът е в това, какво място тези депресивни режими заемат в усилващото се геополитическо съперничество.   Ден преди своята неотдавнашна визита в сръбската столица Белград руският президент Владимир Путин изрази сериозно недоволство от смяната на името на Македония и обвини САЩ и някои западни страни в дестабилизирането на този регион. А руският външен министър Сергей Лавров осъди САЩ за техния стремеж „колкото е възможно по-скоро да включат всички балкански държави в състава на НАТО и да отстранят всяко руско влияние в този регион“. Русия се стреми пределно ясно да покаже, че балканските народи не желаят това.\r\nНаблюдавайки посещението на Путин в Белград и слушайки неговите изказвания, беше невъзможно да се избавиш от впечатлението, че конфронтацията между Запада и Русия на Балканите се променя както по своя характер, така и по степента на интензивност. През последното десетилетие Русия активно защитаваше своите икономически и културни позиции в този регион, но нито веднъж открито да отправи предизвикателство към хегемонията на НАТО и ЕС. Сега всичко се промени.  На пръв поглед стремежът на Русия изглежда нереалистичен. Балканите са стабилно обвързани със Запада. България, Гърция, Румъния, Хърватия, Албания и Черна гора са членки на НАТО. Македония върви по пътя на членство в Северноатлантическия алианс. Всички страни от региона са станали членове на Европейския съюз, или искат да се присъединят към него. Европейският съюз е главният търговски партньор на Балканите, изпреварвайки значително всички останали, а също така най-големият инвеститор в този регион и предпочитано място за емиграцията на балканците. Според общоприетото мнение, Русия е нищо повече от един смутител на спокойствието.\r\nНо общоприетите представи могат да се окажат погрешни. Москва чувства, че позициите на Запада на Балканите са много уязвими. Ако на Украйна Европейският съюз беше възприет като символ на промените, то Балканите го смятат за защитник на статуквото, което във всеки един момент може да рухне.\r\nОбществото е недоволно и разгневено. Нараства междуетническото напрежение. Почти във всички страни от региона се провеждат големи антиправителствени демонстрации. На повечето места икономическият растеж е неустойчив и вял, бедността и несгодите са широко разпространени сред населението, което масово бяга от този регион. Над 40% от населението на Босна и Херцеговина е напуснало своята родина. Същото са направили 40% от родените в Албания и около 25% от жителите на Македония.       Допитванията до общественото мнение показват, че мнозинството вижда в ЕС оптималния път към благоденствието, но европейската интеграция губи своята многообещаваща привлекателност. Бъдещето на Евросъюза изглежда неясно, а такива лидери като френският президент Еманюел Макрон недвусмислено заявяват, че няма да разпиляват своя политически капитал за интеграцията на Западните Балкани.\r\nВъпреки това, макар и настроенията в региона да се променят, ЕС не желае да промени своя подход към този регион. Отчасти това е свързано с бюрократичната инерция и отсъствието на политически интерес. Но тук също така присъства страха, че всякакви политически промени на Балканите ще бъдат възприети като промяна на принципите.\r\nВойните от 90-те години на ХХ век в бивша Югославия изиграха важна роля за формирането на политическото само възприемане на ЕС след Студената война. Европейците видяха в балканската трагедия не междудържавен и не междунационален сблъсък, а битка на принципи. От една страна това беше принципът на етническия национализъм, който беше представен от Слободан Милошевич, а от друга – принципът на многонационалната демокрация, който се олицетворяваше от Европейския съюз. По тази причина ЕС в своята политика на Балканите повече, откъдето и да било другаде, се ръководеше от идеологията. Идеологическата непреклонност на ЕС е достойна за възхищение, но отчасти именно заради нея в региона възникна паралич.\r\nНай-добра илюстрация на това е ролята на ЕС в дипломатическия диалог между Сърбия и Косово. Именно ЕС стана инициатор и вдъхновител на този процес, защото всички разбираха, че взаимното признаване на Белград и Прищина – това е единственият път за отстраняването на пречките по пътя на задълбочаването на икономическото сътрудничество и ще даде възможност на Сърбия и Косово да влязат в ЕС. Но когато сръбският президент Александър Вучич и неговият косовски колега Хашим Тачи пристъпиха към решаването на болезнения въпрос за „коригирането“ на границата, за да постигнат окончателното споразумение, водещите европейски държави незабавно заявиха, че няма да допуснат това.\r\nПромяната на границите – винаги е лоша, особено на фона на трагичната история на междуетническите балкански войни. Но да се казва на избраните лидери, че те не са прави да изграждат отношенията между своите държави – в това няма нищо добро. Европейците напълно обосновано се опасяват, че ако Косово и Сърбия променят своите граници, то техният пример ще бъде последват от европейските страни. И ЕС е прав, твърдейки, че такива промени трябва да бъдат подкрепени от мнозинството от населението на тези страни. Но въпреки това, сигналът на Европа не намира необходимата оценка и разбиране. Той звучи, все едно Европа заповядва на непослушния съсед да се държи по-далеч от остри предмети. Именно по тази причина европейските указания предизвикват негативна реакция. Шансовете за сключване на сделка между Сърбия и Косово днес са по-малки, отколкото преди няколко месеца назад, а рисковете от междуетнически сблъсъци нарастват.      През ноември миналата година Путин проведе среща с Тачи, макар Москва да не признава Косово като държава. Тази среща се превърна в сигнал, че Русия вижда себе си на Балканите не само като защитник на Сърбия, но и като потенциална влиятелна политическа сила. По тази причина европейците не трябва да се учудват, ако Русия скоро предложи собствена пътна карта за нормализирането на сръбско-албанските отношения. /А също не трябва да се учудват, ако интерес към такава руска инициатива прояви Турция.\r\nС други думи, Русия на Балканите със своите действия не само разваля чуждата игра. Москва иска да замени ЕС като посредник в разрешаването на регионалните конфликти, както прави това в Близкия изток, където достатъчно успешно изтласква САЩ.\r\nВ петък, след 27 напразно загубени в спорове години, гръцкият парламент утвърди най-накрая новото име на Македония, която започна да се нарича Северна Македония. С това решение той сложи край на един от най-продължителните конфликти на Балканите. Сега Европа трябва да намери в себе си сили и гъвкавост, за да подтикне Сърбия и Косово към намирането на компромис. За ЕС единственият начин да запазят своята роля и актуалност в региона – да се откажат от стремежа към запазване на статуквото.     ", "date": "2019.01.29", "title": "The New York Times: Европа се сражава с Путин за Балканите"}
{"url": "https://www.actualno.com/crime/specsydyt-ostavi-v-aresta-obvinenite-za-finansirane-na-terorizym-news_718966.html", "text": "  Апелативният спецсъд остави в ареста петимата, обвинени за финансиране на тероризъм, предаде БГНЕС.     Миналата неделя спецсъдът остави в ареста Мустафа Алибрахим, Абдалхай Халум, Атеф Хсара, Сулейман Али и Исения Асенова, като взе за тях мярка за неотклонение „задържане под стража“. Апелативният спецсъд потвърди определението му.   Съдът прие изцяло аргументите на Апелативната специализирана прокуратура за това, че е налице обосновано предположение лицата да са извършили престъпленията, за които са обвинени и че има опасност да извършат друго престъпление. За двама от тях съдът реши, че могат и да се укрият.\r\nУчастниците в групата бяха задържани на 18 януари 2019 г. при операция на ДАНС, ГДБОП и Специализираната прокуратура на територията на София, Плевен, Благоевград, Разград, Хасково, Пловдив и Ловеч. Предмет на разследването е дейност на група чужди граждани по организиране и осъществяване на територията на Република България на нерегламентирани парични преводи в и от страната в особено големи размери по т.нар. метод „хавала“ в рамките на международна организирана престъпна група. С разрешение на Специализирания наказателен съд бяха извършени претърсвания и изземвания в 50 адреса на жилища и офиси и в 26 автомобила, както и обиски на 50 лица. При условията на неотложност бяха извършени 7 претърсвания и изземвания, припомня прокуратурата.  Установено бе, че основният организатор на престъпната дейност – сирийски гражданин, пребиваващ в България (задържан в София), осъществявайки нерегламентирани „хавала“ - преводи, е влязъл в контакт с лица, извършващи дейност по логистично подпомагане на международни терористични организации, както и с лица, за които има информация, че са свързани с финансиране на тероризъм и други видове престъпна дейност.\r\nПровеждането на операцията по неутрализиране на международната престъпна група бе предшествано от едногодишна работа на Специализираната прокуратура с българските служби за сигурност и партньорски служби за сигурност на страни членки на Европейския съюз.   Определението на Апелативния специализиран наказателен съд е окончателно и не подлежи на обжалване.    ", "date": "2019.01.29", "title": "Спецсъдът остави в ареста обвинените за финансиране на тероризъм"}
{"url": "https://www.actualno.com/politics/karajancheva-radev-da-stane-premier-ako-mu-e-otesnjal-kostuma-na-prezident-news_718888.html", "text": "  \"Може би президентът иска предсрочни избори, за да сформира служебно правителство, което да промени решение на Народното събрание за сделката със самолетите. Това каза във Велико Търново председателят на Народното събрание Цвета Караянчева, предаде „Фокус“.     Караянчева определи като мрачна, песимистична, очерняща и унижаваща България. „Тя сякаш е писана, за да бъде произнесена от президент на вражеска държава, който иска да унижи, да смаже България и да я превземе. Тази реч прилича повече на продължение на , която той произнесе за Нова година. Но докато в онази реч се акцентира основно на сделката със самолетите, сега изведнъж се оказа, че трябва да правим и предсрочни парламентарни избори. Допреди два месеца нямаше такава идея, може би защото президентът иска да сформира служебно правителство, което да промени решението на Народното събрание“, посочи Цвета Караянчева.   Тя покани президентът Румен Радев в Народното събрание, за да разбере как работи парламентът. Председателят на Народното събрание подчерта, че всички закони, които парламентът приема, минават обществено обсъждане. По думите ѝ те са в полза на българския гражданин. Според нея те имат оценка за въздействие и съответните мотиви.\r\nКараянчева заяви, че твърденията на Радев за това, че се приемат лобистки закони са неаргуметирани. Тя подчерта, че парламентът е най-прозрачната институция в България, а .  \"Ако ви е отеснял костюмът на президент, направете си партия, каквото желание виждам, че имате, и направете всичко възможно да спечелите изборите след две години и да станете премиер и да вземате важни решения. Когато човек взема важни решения, той не може да угоди на всички, затова и рейтингът понякога пада. Когато се наложи да вземате важни решения и да заставате с лицето си зад тях, тогава може би и вашият рейтинг ще падне. Законите са сложени на и отстояват един месец там, за да се направи обществено обсъждане и да могат да се чуят всички различни гледни точки. Когато законите се внасят от народни представители, те също са подложени на обществено обсъждане и ние чуваме различни гледни точки. Ако искате да водите диалог с българския парламент, имате възможност да изпратите своите експерти и да чуем вашите позиции. В никакъв случай не отнемаме правото ви да налагате вето. Това е ваше конституционно право и ние го уважаваме, но имаме право да имаме различно мнение, защото България е демократична държава“, каза още Цвета Караянчева.", "date": "2019.01.29", "title": "Караянчева: Радев да стане премиер, ако му е отеснял костюма на президент"}
{"url": "https://www.actualno.com/starazagora/da-se-namaljat-taksite-za-detskite-zavedenija-v-stara-zagora-iskat-socialistite-news_718952.html", "text": "  С 50 на сто да се намалят таксите за детските ясли и градини в община Стара Загора искат общинските съветници от “БСП лява България за Стара Загора”, стана ясно на пресконференция днес. Според тях това намаление ще струва на общината около 1,5 милиона лева.     Те смятат, че бюджетът е “инструмент за провеждане на политики” и усилията на местна и държавната власт трябва да се насочат към решаването на важни социални проблеми, като демографската криза.   „Голямото ни разминаване с ГЕРБ в разбирането на бюджета е, че за ГЕРБ рекордният бюджет на община Стара Загора е още повече пари в ремонти”, коментира Валентина Бонева, председател на общинската организация на БСП.\r\nНамаляването на таксите ще бъде подкрепа за родителите в отглеждането на децата смятат социалистите. И посочиха примери с няколко общини в североизточна България - Вълчи дол, Девня и Болярово, където с решения на общинските съвети за ясли и градини няма да се плащат такси.  Друго предложение, което са направили по общинския бюджет за 2019 г. още през ноември, е да се предвидят средства за делегирани бюджети на селата, с които кметовете и кметските наместници да покриване на належащи нужди. Тези средства да се определят на база на броя на регистрираните по настоящ адрес хора в селата.\r\nДа се закупят или построят 30 общински жилища, които да са за млади семейства и специалисти, а да не са само за крайно нуждаещи се. Според изчисленията им общинският жилищен фонд намалява през последните 7 години. От продажбата им обаче годишно постъпвали около 1,2  милиона в хазната, които те настояват да се влагат за нови общински жилища.   ", "date": "2019.01.29", "title": "Да се намалят таксите за детските заведения в Стара Загора, искат социалистите"}
{"url": "https://www.actualno.com/burgas/obrazovanieto-nomer-edno-za-novija-budjet-na-burgas-news_718953.html", "text": "  С гласовете на 41 общински съветници, гласували „за“, трима „против“ и един „въздържал се“, бюджетът на Община Бургас за 2019 вече е факт.      , като още ден преди сесията заявиха, че според тях бюджетът е предизборен и непрозрачен. По повод обвиненията на БСП, Димитър Николов заяви: , защото инвестициите в образованието не се виждат веднага, а след дълги години напред\". Според него, пари за самоцелни, външни прояви, като градинки и детски площадки, почти липсват. Но въпреки това, градът ще бъде променен и по-красив, защото ще бъдат отделени пари за инфраструктурни проекти.\r\nЗа съветниците, които го подкрепиха, това е един . Негов приоритет е образованието. “Близо 40% са за дейност \"образование\". Досега, откакто аз управлявам община Бургас, такъв висок процент за дейност \"образование\" в капиталовата програма, изключвам външните национални и европейски средства, не е имало“, допълни Николов.\r\nСпоред него, бюджет е само стабилен, но и напълно и реален. Той се основава на ръста на приходите при запазване на досегашните данъчни ставки.  По повод чувствителният проблем на Бургас - замърсяването на въздуха и околната среда, кметът добави: \"Изключително важен приоритет е екологията, ние го осъзнаваме. Следващият основен приоритет са инвестициите в икономика. Община Бургас няма как да открива пряко работни места, но ние се отнасяме с голямо внимание към всеки предприемач за изграждане на довеждаща инфраструктура“.\r\nОбщина Бургас продължава подпомагането на семейства без деца, като за процедурата „ин витро“ са заложени над 1,2 милиона лева.", "date": "2019.01.29", "title": "Образованието - номер едно за новия бюджет на Бургас"}
{"url": "https://www.actualno.com/health/8-prichini-da-jadete-chesyn-vseki-den-news_718869.html", "text": "         - Чесънът укрепва имунната система и е добър в борбата с кашлицата. При първи симптоми на настинка е идеално да се изяде една скилидка чесън с мед.     - Чесънът е отличен източник на витамин В6, който е необходим на човека за образуването на нови клетки и поддържането на имунната система.  - Съдържа фосфор, калций и желязо, йод, алицин и алисатин.    - Полезен при диабет. Маслото от чесън помага при лечението на страничните ефекти на диабета.  - Чесънът е полезени  при хипертония. Когато човек има високо кръвно, алицинът в чесъна действа отпускащо на кръвоносните съдове.         ", "date": "2019.01.29", "title": "8 причини да ядете чесън всеки ден"}
{"url": "https://www.actualno.com/politics/oblastnijat-upravitel-na-lovech-stava-predsedatel-na-api-news_719013.html", "text": "  Агенция пътна инфраструктура вече има нов началник – областният управител на Ловешка област Георги Терзийски, съобщи bTV.     Георги Терзийски ще смени инженер Светослав Глосов, който подаде оставка по настояване на премиера на 9 януари заради хаоса с електронните винетки.   Терзийски е юрист и икономист по образование.\r\nНа 30 януари Министерският съвет трябва да го освободи от поста му, а за председател на Управителния съвет на АПИ ще го назначи министъра на регионалното развитие.  ", "date": "2019.01.29", "title": "Областният управител на Ловеч става председател на АПИ"}
{"url": "https://www.actualno.com/society/s-principi-ne-s-tvyrdi-pravila-shte-se-pazi-lichnata-neprikosnovenost-v-mediite-ni-news_718825.html", "text": "   . Затова предлага принципни правила, съобразно които журналистите да преценят дали събраната лична информация е законосъобразно да бъде оповестена. Това заяви председателят на Комисията за защита на лични данни (КЗЛД) Венцислав Караджов.     Попитан дали чрез Комисията за защита на личните данни може да се окаже натиск заради принципите, председателят ѝ призна, че винаги може да има натиск, но органът е мандатен (5 години) т.е. това е гаранция за добросъвестност. От 2002 година досега има 90 жалби срещу медии при общо 15-20 000 жалби към КЗЛД, като за основателни са намерени 8-9, а 2 са отменени от съда, каза Караджов. Той припомни, че всяко решение на КЗЛД за глоба (4% от оборота на компанията или до 20 млн. евро) може да се обжалва пред съда.   Караджов подчерта, че – нямат задължения да отговарят на субекта на данните, които се събират, нямат задължение да водят регистър, и т.н. С това той отхвърли тезите, че новият закон е рестриктивен и . Занимаваме се само с правото на някое лице на неприкосновеност, заяви Караджов.\r\nНа въпрос на БНТ как в крайна сметка ще се извършва контрол, Караджов отвърна – чрез 10-те принципа, не правила, въведени вече в Закона за личните данни. Даден беше и пример за критерий – доколко информацията е достъпна публично и без оповестяване от конкретната медия. Например, ако субектът на разследване сам е разпространил данни. Имало значение и дали става въпрос за публична информация или не, дали се говори за публична личност или не.  В България няма закон за медиите, за разлика от други страни-членки – да речем в Австрия и Германия, оплака се Караджов. И добави – ние не преценяваме дали става въпрос за жълта журналистика или не.", "date": "2019.01.29", "title": "С принципи, не с твърди правила ще се пази личната неприкосновеност в медиите ни"}
{"url": "https://www.actualno.com/dobrich/novijat-budjet-na-dobrich-e-priet-obshtinata-pomaga-na-mladi-roditeli-s-visshe-obrazovanie-news_718947.html", "text": "  Общинският съвет единодушно подкрепи проектобюджета на община Добрич на днешната си сесия. Планираните приходи са в размер на ., от които 41,4 млн. лв. са за делегирани държавни дейности. Приходите за местни дейности възлизат на .     Най-голям дял от него е предвиден за функция „Образование“. Планираните средства са 29 581 887 лева, от които собствени приходи на училищата възлиза на 557 521 лв. Субсидията от централния бюджет възлиза на , а 1 494 621 лв. е преходен остатък от 2018 г.\r\nОбщинските съветници да бъдат подпомогнати спортните клубове в града с 200 хил. лв.\r\nНа следващи сесии ще се обсъжда искането на ръководството на многопрофилната болница за подпомагане с . Посочено беше, че такова отпускане на средства е незаконосъобразно, тъй като общините нямат право да финансират търговски дружества, каквото е болницата. Това може да стане само ако на общо събрание на здравното заведение се реши общините да вдигат капитала си в здравното дружество при всяко финансиране, както това прави държавата. Общинският съветник Герман Германов посочи, че в началото държавното участие в многопрофилната болница на Добрич е било 51%, а вече е 63 на сто, тъй като .  Допълнително ще бъде разгледано и предложението за заделяне на от бюджета за общински фонд, който да подпомага млади семейства с висше образование. Според вносителя Тихомир Маринов от ВМРО такава практика съществува в общините Елин Пелин, Плевен, Созопол и др. Създадена беше временна комисия, която да изготви правилник за разходването на средствата от този фонд. Отхвърлено беше искането на съветници от „Атака“ и БСП да бъдат включени и семейства със средно образование, за да не се дискриминират те, а и че бизнесът в Добрич има по-голяма нужда от специалисти със средно образование.\r\nНе беше прието и предложението на БСП за гласуване Иво Пенчев и те ще внесат това предложение на следващата сесия.", "date": "2019.01.29", "title": "Новият бюджет на Добрич е приет, общината помага на млади родители с висше образование"}
{"url": "https://www.actualno.com/europe/makron-objavi-che-sdelkata-za-brexit-ne-podleji-na-predogovarjane-news_719012.html", "text": "  Президентът на Франция Еманюел Макрон заяви във вторник, че сделката за Brexit „не подлежи на преразглеждане“ и че тя е „най-добрата възможна“, докато британският премиер настоява за нови преговори с Брюксел, предаде БГНЕС.     Коментарите на френския държавен глава са във връзка с последното искане на Тереза Мей към британските депутати да ѝ дадат мандат да предоговори отхвърлената бракоразводна сделка между Лондон и Брюксел.   ", "date": "2019.01.29", "title": "Макрон обяви, че сделката за Brexit не подлежи на предоговаряне"}
{"url": "https://www.actualno.com/europe/erdogan-turcija-skoro-shte-zapochne-proizvodstvo-na-udarni-dronove-news_718965.html", "text": "  След няколко месеца Турция ще започне да произвежда нов безпилотен летателен апарат (БПЛА), способен да пренася бомби с насочване. Това обяви държавният глава на Турция Реджеп Тайип Ердоган, съобщава електронното издание на водещия атински ежедневник Kathimerini, цитиран от \"Фокус\".     В рамките на реч, изнесена в южната провинция Анталия, Ердоган подчерта, че страната вече произвежда дронове за разузнаване и ударни БПЛА. „Сега произвеждаме по-голям въоръжен безпилотен самолет, който ще бъде завършен след няколко месеца\", обяви турският лидер.   Съгласно думите му, новият дрон ще бъде построен от турския производител на въздушни системи Baykar Maki.\r\nДронът ще тежи около пет тона и ще може да лети 24 часа без прекъсване. Новият БПЛА, съгласно думите на Ердоган, „ще бъде за пример по света“.  ", "date": "2019.01.29", "title": "Ердоган: Турция скоро ще започне производство на ударни дронове"}
{"url": "https://www.actualno.com/society/novinite-naj-vajnoto-za-denja-29-januari-news_718955.html", "text": "  Редакционният екип нa ви представя най-важните новини за изминалия ден, 29 януари.      Георги Терзийски ще смени инженер Светослав Глосов, който подаде оставка по настояване на премиера на 9 януари заради хаоса с електронните винетки.   След близо 4 часа дебати парламентарната комисията за наблюдение на приходните агенции отхвърли предложението на правителството за отсрочка с 6 месеца на спорния закон за горивата, но намери начин да отсрочи реалното му влизане в действие, без да нарушава Конституцията - като удължи срока за издаване на Наредбата към закона. \"Корупцията си прилича с импотентността по това, че и двете са интимни процеси. Те не биха могли да бъдат засечени в публичната сфера, по-точно биха могли да бъдат засечени в публичната сфера по изключение. Иначе става дума за две страни, които са под завивките\".     \"Може би президентът иска предсрочни избори, за да сформира служебно правителство, което да промени решение на Народното събрание за сделката със самолетите. Това каза във Велико Търново председателят на Народното събрание Цвета Караянчева, предаде „Фокус“. Най-важното е дисциплинирането на банковия сектор. Това заяви премиерът Бойко Борисов по време на 13-ата годишна среща на бизнеса с правителството, на която се очертава пътят пред страната ни към еврозоната и ефектите от въвеждането на единната валута.    Георги Димов е кмет на община Божурище четвърта година. Той е завършил  УНСС със степен бакалавър по икономика на туризма и политически науки. Има и магистърска степен по икономика. Министерството на правосъдието на Русия възнамерява да смекчи законодателството за противодействие срещу корупцията, като предвижда случаи, в които неспазването на установени забрани, ограничения и изисквания, \"вследствие на непреодолима сила\" не са правонарушение. Личните данни по начало се обработват от 2002 година. По старите правила журналистите трябваше още когато почнат разследване, да имат ясни основания, на които да събират и разпространяват информация към конкретния случай. Новото сега е, че журналистите са освободени от задължението за основание да събират информация, но трябва да преценят дали събраната информация може да бъде публикувана на база законовите промени заради GDPR. Столичната университетска болница \"Св. Иван Рилски\" е поредната, осъдила здравната каса за неплатена надлимитна дейност, съобщиха от Центъра за защита правата в здравеопазването. Искът към касата е за дейността на болницата през 2016 и 2017 г., делото е спечелено от лечебното заведение на първа инстанция и е за 213 577 лв. плюс лихвите и разноските по делото. Призив за протест в подкрепа на председателя на Върховния касационен съд (ВКС) Лозан Панов набира скорост във Facebook.", "date": "2019.01.29", "title": "Новините: Най-важното за деня, 29 януари"}
{"url": "https://www.actualno.com/starazagora/zatjagat-pravilata-za-dvijenieto-na-karuci-v-kazanlyk-news_718963.html", "text": "  По-строги изисквания за превозните средства с жива тяга и по-високи глоби за нарушаването им, предвиждат промените в Наредба 30 за движението на превозни средства на територията на община Казанлък. Документът се отнася основно за каруците. Според предлаганите промени превозните средства с жива тяга трябва да са боядисани в ярко жълто, а водачите им трябва да са облечени със светлоотразителни жилетки. Затягат се и изискванията за движението им по пътищата и в пиковите часове. Колите с жива тяга ще трябва да имат два регистрационни номера, а животното трябва да има паспорт. Водачите трябва да носят тези документи, както и регистрационен талон на превозното средство, издаден от община Казанлък.     Наредбата беше приета на първо четене на общинската сесия вчера, а второто четене ще бъде на редовното заседание на общинския съвет през февруари. До 6 февруари могат да се внасят писмени предложения по текстовете й.    ", "date": "2019.01.29", "title": "Затягат правилата за движението на каруци в Казанлък"}
{"url": "https://www.actualno.com/europe/arestuvaha-petima-zapodozreni-za-napadenieto-v-strasburg-news_718846.html", "text": "  Петима души, заподозрени в участие в доставката на оръжието, използвано от извършителя на 2018 г. на коледния базар в Страсбург, са арестувани в сутрешните часове на деня в Елзас, Източна Франция, предава \"Фокус\" като се позовава на източници, близки до разследването.     И петимата задържани са членове на едно семейство. Те са заподозрени в доставката на 8-мм пистолет на Шерих Шакат, с което той отне живота на петима души в центъра на Страсбург.   Други подробности не се привеждат.", "date": "2019.01.29", "title": "Арестуваха петима заподозрени за нападението в Страсбург"}
{"url": "https://www.actualno.com/smolyan/svlachishte-se-sruti-na-pytja-smoljan-devin-i-smachka-leka-kola-news_718833.html", "text": "  Огромно свлачище затвори пътя Смолян-Девин за часове. Земната маса, примесена с камъни, се е свлякла и бе затворила изцяло двете платна, съобщи зам.-областният управител Адриян Петров.     При падането на свлачището е смачкан лек автомобил \"Пежо\", собственост на Григор Гайдев, каза кметът на Широка лъка Васил Седянков. Пострадали няма. В момента екип е на мястото и работи за проправяне на пътя. \"Скоро поне едно от платната ще бъде пуснато, но едва след като се премахне поне частично падналата маса ще е ясно колко голямо е свлачището\", каза Петров.  Преди минути шофьори съобщиха, че пътят вече е отворен. \r\nДо преди ден целият район от областта на запад от Пампорово – общините Девин, Борино и Доспат, нямаха път към Смолян, заради блокираните от сняг проходи Превала и Пампорово. Пътят Стойките - Пампорово завчера бе отворен за движение. Тази сутрин отново до областния център района жителите на тези три общини нямаха достъп заради свлачището.", "date": "2019.01.29", "title": "Свлачище се срути на пътя Смолян - Девин и смачка лека кола"}
