{"url": "https://www.actualno.com/europe/bnd-predupredi-che-evropa-e-v-obsega-na-raketite-na-severna-koreja-news_665162.html", "text": "  Германското външно разузнаване (BND)  предупреди на закрито заседание в Бундестага, че „със сигурност“ може  да се каже, че Северна Корея е в състояние „да достигне междувременно  Европа и Германия също“. Междувременно има и твърдения,  че режимът на Ким Чен Ун може да монтира на ракетите си ядрени бойни  глави. Информацията е стигнала до „Билд ам Зонтаг“ от участници в  заседанието. Заместник-шефът на BND Оле Диил също така е отбелязал, че  разговорите между Южна и Северна Корея са знак за отслабване на  напрежението, предаде БГНЕС. Миналата година ръководството  на Северна Корея  с изпитанието на междуконтинентална ракета утвърди  опасенията, че страната може да вземе на прицел която и да е точка от  територията на САЩ с ракети с ядрени бойни глави.  Засега обаче има  съмнения, че ядрените бойни глави, монтирани на севернокорейска ракета,  са в състояние да оцелеят при критичното обратно навлизане в  атмосферата. ", "date": "2018.03.18", "title": "БНД предупреди, че Европа е в обсега на ракетите на Северна Корея"}
{"url": "https://www.actualno.com/society/bez-bylgarski-praskovi-tazi-godina-news_665165.html", "text": "  Реколтата от праскови в Сливенско е под въпрос. Заради големите температурни разлики в последните седмици овошките измръзнаха. Над 70% са засегнатите дървета. Долината на прасковите тази година ще остане без праскови. В Сливенско не са виждали подобно поголовно измръзване на овошките повече 30 години.  „Поражението е 100%. Да не кажа и да се вади градината догодина. Листът вече почва да се развива, подава се отдолу, обаче на плодната пъпка е спряло развитието, измръзнала е. Тази година нулева година. Поне разходите да избием, но и разходите няма да избием”, оплаква се Васил Василев, земеделски производител.\r\nЗагубите за стопаните са за стотици хиляди левове. „Ако държавата помогне някой лев, помогне. Ако ли не, банките, кредити и така нататък”, казва Иван Митев, земеделски производител.\r\nЗемеделците не могат да разчитат и на застраховка на продукцията си.  „По това време на годината, застрахователните компании не сключват застраховки. Те тръгват чак от май месец”, обяснява Йордан Стойков, земеделски производител. Производителите очакват оценка на щетите от комисия към Областната земеделска служба, предаде Нова тв.\r\n„Въз основа на тези данни, които ще получат от министерството, се надяваме да получим някаква държавна помощ”, казва Коста Петров, председател на Сдружение „Българска праскова”.  В област Сливен се отглеждат над 20 000 декара с праскови. Тази година обаче ще се разчита на внос.", "date": "2018.03.18", "title": "Без български праскови тази година?"}
{"url": "https://www.actualno.com/bgfootball/cska-izlyga-levski-v-mach-dostoen-za-pyrvenstvoto-po-vodna-topka-news_665143.html", "text": "  1:0 в 84-тата минута - това е най-важното, което се случи в дербито ЦСКА - Левски, най-важният мач от последния кръг преди разделянето на Първа лига за т.нар. плейофна фаза - на първа шестица, където влизат шестте най-добри отбора дотук в битка за титлата и на втора шестица, където шест отбора ще определят кой отпада от елита.  Голът падна след изпълнение на тъч, като ужасяваща грешка на синята защита позволи на Каранга да се превърне в герой на мача. За ЦСКА беше важно да победи големия си съперник в исторически план, за да не позволи изоставане от Лудогорец - \"армейците\" вече са с равни точки с шампионите, но с мач повече. \"Сините\" пък остават на 13 точки от вечния си съперник и ще чакат възможност за реванш в срещата с ЦСКА в турнира за Купата на България. Пълни подробности от двубоя можете да , а повече подробности за сблъсъка ще можете да видите също в . ", "date": "2018.03.18", "title": "ЦСКА излъга Левски в мач, достоен за първенството по водна топка"}
{"url": "https://www.actualno.com/society/uragannijat-vjatyr-ostavi-bez-tok-naseleni-mesta-v-cjalata-strana-news_665177.html", "text": "   , , съобщиха от пресцентъра на общината.  Напълно без ток са Александрово, Деветаки и Тепава, а с частично нарушено електрозахранване са Дойренци, Дренов и Умаревци.\r\nЕкипите на електроразпределителното дружество работят по отстраняването на авариите и се очаква до 20.00 часа те да бъдат отстранени. През изминалата нощ вятърът е повалил бор, който е паднал върху необитаема къща в село Стефаново, но са нанесени само материални щети. Няма пострадали хора, допълват от пресцентъра на общината. заради аварии в резултат на силния вятър, съобщиха от електроразпределителното дружество. Без електрозахранване са селата Лесичово, Боримечково, Калугерово, Виноградец и Сестримо.   Аварийни групи на дружеството работят за отстраняване на проблемите и възстановяване на нормалното подаване на електричество. съобщиха от общината. Силните пориви нанесоха щети както в града, така и в населените места от общината.\r\nНай-сериозни са проблемите в квартал \"Кулата\", където има къщи с напълно разрушени покриви, компрометирани електрически стълбове, както и паднали дървета. Кметът Калин Каменов, заедно с експерти от местната администрация и кметският наместник на кв. \"Кулата\", инспектираха увредените къщи и постройки в квартала. Екип на „ЧЕЗ Разпределение България“ временно преустанови електрозахранването в населеното място, тъй като има множество скъсани проводници. Към момента всички щети в кв. \"Кулата\" са описани, а екипи на ОП „БКС“ – Враца извършват дейности по отстраняване на падналите дървета.  „Преминалият ураганен вятър през последното денонощие е причинил щети в голяма част от населените места от община Враца. Безспорно най-сериозни са проблемите в квартал Кулата. В момента всички дежурни екипи на местната администрация са ангажирани да описват пораженията. След като бъдат обобщени всички сигнали, Община Враца ще изготви протокол и ще отправи искане за финансова помощ от Междуведомствената комисия“, коментира кметът Калин Каменов, цитиран от Фокус. Експертите от Община Враца извършват огледи във всички населени места. В село Бели извор е разрушен покривът на параклиса. Временно е било преустановено електрозахранването в село Челопек, но проблемът е разрешен и населеното място е с нормално захранване. Към момента екипи на електроразпределителното дружество работят по отстраняване на проблема с електрическото захранване в квартал Бистрец.\r\nСлужители от звено „Инспекторат“ извършват огледи на територията на града. При проверката е установено наличието на паднали дървета, преместени съдове за сметосъбиране, повредени покривни конструкции и изолации. Компрометирана е настилката на изкуственото игрище в парка в жк. „Дъбника“. В резултат от силния вятър има увредени стъкла на автомобили, счупени са и част от прозорците на Средношколското общежитие, а оградата на изкуственото игрище в жк. „Сениче“ е паднала.\r\nДежурните екипи продължават своята работа по отстраняване на щетите и ще реагират своевременно на сигнали от страна на пострадали граждани.\r\nЗа област Враца е обявен оранжев код за обилни валежи и силен вятър.", "date": "2018.03.18", "title": "Ураганният вятър остави без ток населени места в цялата страна"}
{"url": "https://www.actualno.com/cinema/daniel-sandu-dokato-edni-debatirat-ostanalite-dejstvat-news_665167.html", "text": "  \"Не вярвам много в дебатите. Някои хора дебатират, а останалите действат. Докато повечето румънци търсят духовен мир в църквата, докато тя продължава да е институцията с най-голямо доверие в държавата, докато имотите на църквата продължават да се увеличават, нещата няма да се променят. Православната църква планира всичко в дългосрочен план, много по-дълъг от човешкия живот, и минимално се интересува от хората, които живеят сега. Въпреки това филмът ми не сочи с пръст църквата. Просто предлага една „разходка\" сред хората, които възпитават бъдещите си слуги.\"  Това казва румънският режисьор Даниел Санду. Филмът му \"На крачка зад Серафима\" е в селекцията на тазгодишния . \"Бях студент в семинарията, видях го със собствените си очи и участвах в него. По-късно, когато продължих нататък и приключих с тази част от живота си реших, че това е една страхотна тема за филм\", каза за Санду за процеса на корупция, който е описал в творбата си. \r\nПо думите му професия на свещенника и на режисьора си приличат, защото и двамата са разказвачи на истории:  \"Мисията на свещенника е да свърже вярващите с Бог,мисията на режисьора  е да разказва интересни истории. Ако се върнем на Библията Исус е един от най-добрите разказвачи на истории.\" Според неговите наблюдения хората протестират срещу политиците, но не и срещу църквата:\r\n\"Например в Букурещ църквата изгражда огромна катедрала. В същото време няколко души протестират срещу изграждането на огромна финансова сграда. Но докато хората протестират и пречат на посторяването на сградата, катедралата расте и е завършена и на никой не му пука.\"  Санду припомни, че борбата за монопол над Земята между християните и мюсюлманите датира от хиляди години:\r\n\"Разбирам страховете на хората да пуснат хора с различна религия, но в същото време християните също внасят различия, като например някои търговски марки в мюсюлманските държави. Така че би трябвало да са подготвени, че и другите ще искат да пренесат своите ценности. Т.е. аз ако искам да отида в Саудитска Арабия бих искал да остана християнин.\" Изпълнителят на главната роля в \"На крачка зад Серафима\" е 20-годишният Стефан Янчу.\r\nОще от малко дете той участва в ТВ реклами, но за първи път осъзнава какво означава да надградиш един персонаж именно с участието си във филма на Санду.\r\n\"Румъния няма много добра репутация относно корупцията, така че аз живея в тази среда, опознавам я, старая се да участвам активно участвам протести, разбирам, че е важно да опознаваш средата си. Ние младите, трябва да се борим и да действаме срещу корупцията. ,\" категоричен е младият актьор.   ", "date": "2018.03.18", "title": "Даниел Санду: Докато едни дебатират, останалите действат"}
{"url": "https://www.actualno.com/europe/eksperti-ot-ozho-shte-razsledvat-sluchaja-s-otravjaneto-na-sergej-skripal-news_665176.html", "text": "  Експерти от базираната в Хага Организация за забрана на химически оръжия (ОЗХО) ще пристигнат във Великобритания в понеделник, за да поемат разследването на случая с отравянето на бившия офицер от руското Главно разузнавателно управление (ГРУ) Сергей Скрипал, предава телевизионният канал Sky News.  Екип от международната организация ще вземе проби, за да анализира нервния агент, който бе използван за отравяне на 66-годишния Скрипал и дъщеря му Юлия. След това пробите ще бъдат изпратени до „реномирани международни лаборатории\", за да бъдат анализирани. Процесът ще трае най-малко две седмици, предаде Фокус. Експертите от Хага са поканени във Великобритания от премиера на Обединеното кралство Тереза Май в писмо, изпратено в сряда. Но този ход бе обявен от британския външен министър Борис Джонсън в неделя, поясняват от редакцията.", "date": "2018.03.18", "title": "Експерти от ОЗХО ще разследват случая с отравянето на Сергей Скрипал"}
{"url": "https://www.actualno.com/asia/syzdatel-na-novichok-tova-e-oryjie-za-masovo-izbivane-na-nezashtiteni-hora-news_665192.html", "text": "   и за която се смята, че е била използвана срещу бившия двоен агент Сергей Скрипал и дъщеря му в Лондон.  Живеещият в изгнание химик изрази мнение, че поразените от веществото никога няма да се възстановят. Той описа подробно начина на действие на „Новичок”, по трагична ирония на съдбата изпитан върху по-късно починал негов колега учен при лабораторен инцидент, предаде бтв.  за отбраната на страната. – това оръжие има ужасно въздействие и, разбира се, затова ”, подчерта Миразянов, който е бил арестуван след като разгласил информация за химическото оръжие.\r\nПо думите му , която да позволява преноса на отровата в два отделни и слабо токсични компонента.  ", "date": "2018.03.18", "title": "Създател на \"Новичок\": Това е оръжие за масово избиване на незащитени хора"}
{"url": "https://www.actualno.com/healthy/protesten-miting-sreshtu-falita-na-vrachanskata-bolnica-news_665186.html", "text": "     Хората негодуват срещу закриването на отделения, което се представя като освен влошаване на здравеопазването за стотици хиляди хора. През последните две години затвориха врати пет отделения – по неонатология, детска хирургия, кардиология, съдова хирургия, инфекциозни болести. От няколко дни областта остана и без отделение за инвазивна кардиология, като пациентите с инфаркти вече се изпращат за лечение в София и Плевен, предаде БНТ. Протестиращите настояха за намеса на държавата, която е най-големия акционер в здравното заведение, за да се погасят дълговете и да се предотврати фалита на най-голямата болница в Северозападна България.", "date": "2018.03.18", "title": "Протестен митинг срещу фалита на Врачанската болница "}
{"url": "https://www.actualno.com/europe/brexit-moje-da-byde-otlojen-news_665164.html", "text": "  На Лондон може да се наложи да  отложи с известен период официалното излизане на Великобритания от  Европейския съюз, тъй като много преговорни въпроси не са решени,  допусна комисията по Brexit на парламента. В нов доклад по хода на  преговорите Комисията по излизане от Европейския съюз (КИЕС) се казва,  че има „постигнат малък напредък“ по ключови въпроси, включително как да  остане отворена границата между Северна Ирландия и република Ирландия. Великобритания трябва да  напусне ЕС на 29 март 2019 г., почти 3 години след гласуването за Brexit на референдум, с което през 2017 г. беше стартиран двугодишен  срок по силата на член 50 и разговорите за бъдещото партньорство  трябваше да приключат до октомври. „Ако съществени аспекти от  бъдещото партньорство останат да бъдат договорени през октомври 2018  г., правителството би трябвало да потърси ограничено продължение на  времето по член 50“ , е позицията на комисията, преобладаваща част от  чиито членове  подкрепи оставането в ЕС по време на референдума през  2016 г. Председателят на комисията  Хилари Бен каза, че преговорите сега се намират „в критично положение,  като остават само 7 месеца да бъде постигнато съгласие по цял куп  много комплексни въпроси“. \"Сега правителството трябва да излезе с  надеждни и подробни предложения за това как може да работи с  \"безпроблемна граница \"между Северна Ирландия и Република Ирландия\",  добави опозиционният депутат от лейбъристите, предаде БГНЕС. \"Ние не познаваме международна  граница, различна от вътрешните граници на ЕС, която функционира без  контрол и физическа инфраструктура. Това създава дълбока загриженост.“ Членът на комисията и  поддръжник на Brexit Джейкъб Рийс-Мог отхвърли доклада, пишейки в  Twitter, че \"просто се стреми да спре Brexit\". \"Избирането на докладите  на комисиите е валидно само ако те са единодушни, разделянето  по  линиите\" напускат остават\" просто обръща внимание на референдума\",  добави той. Министърът на външните работи  Борис Джонсън, друг привърженик на Brexit,  заяви: \"Не мисля, че това е  вярно\", когато беше попитан  за доклада в Би Би Си.  ", "date": "2018.03.18", "title": "Brexit може да бъде отложен?"}
{"url": "https://www.actualno.com/curious/dneven-horoskop-za-19-mart-news_665197.html", "text": "     Всеки може да е тъжен. Този понеделник се опитайте да загърбите грижите или поне не се опитвайте да се удавите в тях. Ако поледнете от друг ъгъл на нещата ще видите, че имате и доста поводи за празнуване.  Този понеделник започнете пестеливо. Желанието ви за харчене ще е огромно, но напълно противоположно на средствата, с които разполагате, така че забавете темпото в тази насока.   През този ден бъдете внимателни с уредите у дома. Ако трябва се върнете, но се убедете, че всички електроуреди са изключени, ако нямате спомен да сте го направили. Търпението ви ще бъде възнаградено. Благодарение на откритостта ви сте завоювали доверието и уважението от страна на партньора ви. Очакват ви незабравими дни.   Съветите ви са ценни и търсени. Бъдете търпеливи с онези, които ви уважават и държат на мнението ви, но им намекнете, че би трябвало сами да се справят с проблемите си. Днес може да се почувствате малко по-тревожни и обезпокоени без причина. Още при първия опит за усмивка ще видите как лека полека хоризонтът ще стане по-светъл. Това е ден, в който да бъдете внимателни, когато сте навън. Избягвайте тълпите. Освен това не влизайте в спор, колкото и да сте убедени в правотата си.  Този понеделник не се захващайте със занимания, които са ви непознати или непривични. Никой не иска от вас да се правите на това, което не сте. Достатъчно силни сте в своята област. Този понеделник ще ви обземе желание за пътуване и отдалечаване от раелността.  За съжаление моментът не е подходящ, но може да планирате бъдещото си пътуване. През този ден бъдете мили със себе си, за да може да сте такива и с останалите. Не правете нищо за другите, което не сте подарили на себе си. Така най-добре ще осъзнаете какво дарявате на близките си.  Това е ден, в който трябва да внимавате за детайлите.  Никога не се знае кога нещо, което в момента смятате за маловажно, в последствие да се окаже от изключителна важност. След празничната треска може да ви обземе така силно, че да забравите своя важна задача. Напишете план за седмицата и го закачете на видно място. Ако е необходимо си заредете аларма на телефона.", "date": "2018.03.18", "title": "Дневен хороскоп за 19 март"}
{"url": "https://www.actualno.com/crime/mvr-8-dushi-sa-zadyrjani-predi-macha-levski-cska-news_665180.html", "text": "  Преди, по време и след футболната среща на отборите на „Левски“ и ЦСКА не бяха допуснати нарушения на обществения ред в София. С оглед засилен контрол, ръководството на СДВР създаде необходимата организация и предприе превантивни действия. В района на стадион „В. Левски“ бяха изградени контролно-пропускателни пунктове. Това съобщиха от пресцентъра на МВР.  При извършените от служителите на СДВР проверки преди началото на мача бяха задържани общо 8 души. Двама от тях са заловени с наркотици, други носели забранени предмети и вещи /пиротехника, нож и маска/, трима отказали да изпълнят полицейско разпореждане, държали се грубо и арогантно. На стадиона не са допуснати да влязат и други 27 зрители във видимо нетрезво състояние. Спрямо тримата, проявили грубо и арогантно поведение, ще бъде приложена разпоредбата по чл. 21 от Закона за опазване на обществения ред при спортни мероприятия. ", "date": "2018.03.18", "title": "МВР: 8 души са задържани преди мача Левски - ЦСКА"}
{"url": "https://www.actualno.com/balkani/bivsh-srybski-vynshen-ministyr-obvini-vuchich-che-vodi-tajni-pregovori-s-tachi-i-haradinaj-news_665202.html", "text": "  Председателят на Скупщината и бивш първи дипломат на Белград , съобщава скопското електронно издание МКД.  Според Йеремич сръбският президент и „да купи допълнително време за себе си и коалиционните си партньори\" в Прищина. „Като срок за решаване на косовския въпрос се споменава началото на лятото и Вучич сега се нуждае от всичко, което може да използва като смокинов лист. Във вторник Вучич беше в Париж на тайна вечеря с Хашим Тачи, а днес (неделя) тайно отпътува за Ню Йорк, за което сръбската общественост не е информирана. Той също така води преговори с Харадинай чрез близък посредник от обкръжението му\", заяви Йеремич пред сръбската телевизия Фејс, предаде Фокус. Йеремич, който е бивш министър на външните работи на Сърбия, заяви, че , тъй като отдавна е обещал подписване на всеобхватно споразумение между Белград и Прищина, което ще позволи на Косово да стане част от ООН.", "date": "2018.03.18", "title": "Бивш сръбски външен министър обвини Вучич, че води тайни преговори с Тачи и Харадинай"}
{"url": "https://www.actualno.com/europe/bez-iznenada-pri-pyrvite-rezultati-ot-rusija-bezapelacionna-pobeda-za-putin-news_665204.html", "text": "  Владимир Путин води на  президентските избори в Руската федерация със 77% и по този начин  побеждава на първия тур. Това са данни на Фонд \"Обществено мнение\"  (ФОМ), който провежда допитване сред участвалите в гласуването в неделя. Според същия екзитпол  кандидатът на Комунистическата партия на Русия Павел Грудинин е втори с  11,8%, следва лидерът на Либерално-демократическата партия Владимир  Жириновски с 5,9%. Кандидатката на партия \"Гражданска инициатива\" Ксения  Собчак е четвърта с 1,8%. Пети, според екзитпола, е  Григорий Явлински от партия \"Яблоко\" (0,9%). Борис Титов (\"Партия на  растежа\") събира 0,7% от гласовете. По 0,6% в екзитпола на ФОМ е Сергей  Бабурин (партия \"Руски общонароден съюз\") и Максим Сурайкин  (\"Комунистите на Русия\"), предаде БГНЕС. В допитването са участвали  общо  112,7 хил. души. Изследването е проведено на 1127 избирателни  секции в  737 населени места в 83 субекта на Руската федерация. Във всяка  секция  са запитани за подадения глас по около 100 души. Допитването е проведено от  8:00 до 19:30 по местното време на всеки  часови пояс в градските секции и  от 8:00 до 17:00 - на селските.    В същото време  , предаде РИА Новости. На предходните президентски избори Путин събра 63,60% от гласовете. Втори е кандидатът на Руската комунистическа партия , а на трето място засега е Владимир Жириновски, който  дотук има около два пъти по-малко гласове от Грудинин - 6,65% или 1 206 882. Ксения Собчак  пък събира едва 1,40% или 253 780 гласа досега и остава на четвърто място.   От ЦИК на Руската федерация признаха, че е имало хакерски атаки,  но те в никакъв случай няма как да повлияят на вота. Не са постъпили и  сигнали за масови нарушения. Говорител на руската ЦИК каза, че е имало  някои пренебрежими неуредици - например в Московска област не е имало  информация къде се намират някои секции, което било бързо поправено. - там било казано на желаещите да гласуват руски граждани да отидат и да подадат вот в някоя друга държава. ", "date": "2018.03.18", "title": "Без изненада при първите резултати от Русия - безапелационна победа за Путин"}
{"url": "https://www.actualno.com/society/novinite-naj-vajnoto-za-denja-18-mart-news_665200.html", "text": "      В Русия днес бе даден старт на президентските избори. Почти 70% от руснаците са готови да дадат своя глас за действащия президент на Русия Владимир Путин.      Изборите за президент в Русия вече вървят с пълна пара, точно както и сигналите за нередности, обобщавани в личния сайт на Алексей Навални – човекът, считан за най-голяма опозиция на руския президент Владимир Путин. На масирана хакерска атака е бил подложен днес сайтът на Централната избирателна комисия на Русия. Атаката е от типа DDоS и е осъществена от IP адреси от 15 страни.   Ураганният вятър прекъсна електрозахранването в редица села и градове на страната. На Лондон може да се наложи да отложи с известен период официалното излизане на Великобритания от Европейския съюз, тъй като много преговорни въпроси не са решени, допусна комисията по Brexit на парламента. Най-много корупционни практики има при горивата, посочи Емил Димитров-Ревизоро, депутат от \"Обединени патриоти\" и председател на Комисията за борба със сивата икономика.  81 служители на Беленския затвор са се включили в подписка, с която настояват за спазване на Конституцията на РБ, ЗИНЗС, ППЗИНЗС и ЗМВР.", "date": "2018.03.18", "title": "Новините: Най-важното за деня, 18 март"}
{"url": "https://www.actualno.com/society/vse-poveche-deca-bejanci-hodjat-na-uchilishte-u-nas-news_665163.html", "text": "     „Целта е децата, които са тук от по-дълго време, да ги занимаваме по-сериозно на български език, като целта беше децата, които тръгнаха на училище, да се справят по-добре”, обяснява Ангелина Кънева, доброловец от „Каритас”. Освен основни познания, децата получават и първите си социални умения и формиране на пространствено мислене. В лагера в Харманли вече близо 5 години има английско училище. Негов създател е Джил Класби, която от години се бори за създаването на тази стая, предаде Нова тв.\r\n„Всички научихме много. Английските доброволци, българите, които работят в лагера. Всички научихме много за това как да се справим с паниката от идването на много нови хора в страната и как да намерим начини да им помогнем”, разказва Джил Класби, доброволка.  ", "date": "2018.03.18", "title": "Все повече деца бежанци ходят на училище у нас"}
{"url": "https://www.actualno.com/society/angelkova-be-nagradena-v-moskva-za-profesionalno-partniorstvo-news_665185.html", "text": "  На церемония в руската столица Москва в рамките на Международното туристическо изложение „Интурмаркт“ министърът на туризма на България Николина Ангелкова получи награда за „дългогодишно сътрудничество, широко участие и творчески подход при организирането на работата на изложбата“, предава специализираният руски портал за пътувания вОтпуск.ру.  Русия е сред петте държави с най-голям брой туристи, почиващи в България. През 2017 г. страната ни е посетена от 558 000 руснаци, а повече от 400 000 граждани на Руската федерация имат ваканционни имоти в България, поясни министър Ангелкова в рамките на събитието, предаде Фокус. На свой ред България влиза в „Топ 10“ на най-предпочитаните от руснаците страни за почивка и продължава да популяризира имиджа си на семейна дестинация. Руските туроператори са категорични, че през настоящата година търсенето на почивки в България се е увеличило с 15-20% в сравнение с миналата година.", "date": "2018.03.18", "title": "Ангелкова бе наградена в Москва за професионално партньорство"}
{"url": "https://www.actualno.com/society/nadziratelite-ot-belene-s-ultimatum-do-cacheva-news_665195.html", "text": "  81 служители на  Беленския затвор са се включили в подписка, с която настояват за  спазване на Конституцията на РБ, ЗИНЗС, ППЗИНЗС, ЗМВР от „адресатите“ в  подписката. Тя е адресирана до министъра  на правосъдието, главния директор на ГД \"Изпълнение на наказанията\",  началника на Затвора - гр.Белене и председателя на УС на Синдикат на  служителите в затворите в България. С подписката се настоява за  обективно отчитане, съответно заплащане на полагания труд и допълнително  полаган извънреден труд , извън установеното работно време в затвора гр.  Белене, както и спазването, респективно обезпечаването на редица  субективни права, регламентирани в специалните закони по отношение на  служителите на институцията, съобщиха от синдиката на служителите на  затворите. С нея се иска \"честно отчитане, съответно заплащане на  положения от всеки един служител допълнителен извънреден труд\" съгласно  разпоредбите в специалните закони, предвид постановени съдебни решения в  полза на служителите. Подписалите подписката искат в едномесечен срок  да получат парично обезщетение за нарушени трудови, икономически права и  интереси за 3 /три/ годишен период назад, считано от датата на входящия  номер на подписка. Да им бъде изплатена и левовата равностойност за  непредоставената целево предпазна храна и противоотрови за всяко  дежурство /наряд/, както и разликата от 0,40ст. от сумата 1 /един/ лев  за непредоставени в пълен размер тонизиращи или ободряващи напитки в  нощните смени, настояват още надзирателите на затвора в гр. Белене.  Синдиката на служителите в затворите в  България оповести програма, с която продължава кампанията „Европа и за  нас“. пред правосъдните  министри на страните от ЕС на 26 март.  ", "date": "2018.03.18", "title": "Надзирателите от Белене с ултиматум до Цачева"}
{"url": "https://www.actualno.com/politics/bojko-rashkov-da-spazvash-zakona-e-priznak-na-neposlushanie-news_665190.html", "text": "  Да спазваш закона в настоящия период на нашето държавно развитие е признак на непослушание – по този начин колеги на председателя на Бюрото за контрол на СРС Бойко Рашков обсъждали с него ситуацията около структурата, която трябва да контролира действията на МВР, ДАНС и прокуратурата, но в последно време се оказа „на мушката” на последните две.  Рашков коментира отстраняването на заместника си Георги Гатев, който остана без допуск за класифицирана информация след обвинение, че е помагал на подслушвани лица да пишат молби, с които официално бюрото да изисква от спецслужбите информация дали са били обект на СРС. „Оперативен интерес представлявате ли за службите докато общувате с мен? Не знаете и аз не знам”, подчерта Рашков, като допълни, че по тази линия всеки може да бъде атакуван за нерегламентирани контакти, предаде бтв. По думите му сред цитираните от прокуратурата случаи има фрапиращи – магистрати с повдигнати обвинения (т.е. по закон запознати с всички материали по досъдебното производство в т.ч. и СРС) влезли в контакт с Гатев за проверка на правомерността на следенето, но след това ПРБ твърдяла, че той им е предоставял класифицирана информация – същата, която те така или иначе те вече са имали.\r\nНачалникът на бюрото отговори положително на въпроса дали СРС се използват за изнудване. В тази връзка имало и сериозна проверка, която довела и до среща с ръководството на ДАНС: „Платихме за тази внимателност на проверката с допуска на колегата Гатев”.   Рашков подчерта, че решението на Върховния административен съд за съдбата на Георги Гатев може само да бъде изпълнено, но е нормално преди това ръководството на бюрото да запознае депутатите с подробности по случая – нещо, което в крайна сметка не се е случило въпреки първоначалната публичност около прокурорската атака срещу бюрото.\r\n„Демокрацията бива мълчалива и говореща. Истинската е говореща”, цитира той пасаж от книгата на Гиньо Ганев „Парламентарен говор и безмълвие”.\r\nРашков е от квотата на БСП, а Гатев – от ДПС. Има ли политически натиск върху членовете на Бюрото за контрол на СРС? „Телефонното право е доста развито в нашата страна станаха при невнимателната му употреба когато някои успяват да се доберат до подобни разговори. Аз не мога да кажа за моите колеги, но забелязвам промяна в тяхната работа след отстраняването на колегата Гатев”.  ", "date": "2018.03.18", "title": "Бойко Рашков: Да спазваш закона е признак на непослушание "}
{"url": "https://www.actualno.com/society/bchk-zapochna-razdavaneto-na-hranitelni-produkti-news_665196.html", "text": "  Столичната организация на БЧК стартира от 19 март разпределението на храните за правоимащите в общините Панчарево и Нови Искър. Включени в списъците на Агенцията за социално подпомагане по програмата са следните категории граждани: лица и семейства, подпомагани с целеви помощи за отопление през  отоплителен сезон 2015/2016г.; майки (осиновителки), които са  получавали месечни помощи за отглеждане на дете до навършване на една  година по реда на чл. 8, ал. 1 от Закона за семейните помощи за деца  (ЗСПД) към м. октомври 2016 г.; лица и семейства, получили  еднократна целева помощ за ученици, записани в първи клас по чл. 10а от  Закона за семейните помощи за деца (ЗСПД) за учебната 2016/2017г.; лица и семейства, получили  еднократни или месечни помощи, предназначени за превенция и  реинтеграция, отглеждане на детето при близки и роднини и в приемни  семейства по реда и условията на Правилника за прилагане на Закона за  закрила на детето (ППЗЗД) към м.октомври 2016 г.; лица и семейства, инцидентно  пострадали при бедствия и аварии при форсмажорни обстоятелства,  подпомогнати с еднократна помощ по реда на чл. 16 от Правилника за  прилагане на Закона за социално подпомагане (ППЗСП), въз основа на  установеното индивидуално ниво на материално лишение към м.октомври 2016  г.; лица с установени 90 %трайни  увреждания с чужда помощ, получили интеграционни добавки по реда на  Закона за интеграция на хората с увреждания (ЗИХУ), които имат личен  доход до 314 лв. към м. февруари 2017 г.; лица получили месечни помощи  за отглеждане на дете с трайно увреждане, по реда на чл.8д от Закона за  семейните помощи за деца (ЗСПД), към месец февруари 2017 г. Всеки, включен в програмата ще  получи 16,320 кг от 7 вида хранителни продукти: лютеница - 0,500 кг;  доматено пюре - 0,400 кг; грах-зелен стерилизиран - 0,800 кг; рибни  консерви - 0,160 кг; леща - 1 кг; пчелен мед - 0,500 кг; бисквити -  0,200 кг.  ", "date": "2018.03.18", "title": "БЧК започна раздаването на хранителни продукти "}
{"url": "https://www.actualno.com/sofia/blizo-50-signala-za-padnali-kloni-i-dyrveta-v-stolicata-za-chasove-news_665129.html", "text": "  Екипи на Столична община са реагирали на близо 50 сигнала за паднали клони и дървета, както за  паднали ламарини от 23 обекта и части от четири билборда. През системата 112 са получени близо 100 сигнала от вчера следобед до тази сутрин, съобщават от общината.  Екипите на аварийна помощ и пожарната са работили през цялата нощ и дейността по почистване и обезопасяване продължава. Отстранени са опасни клони на ул. „Българска морава“, паднали клони на ул.”Искър” върху контактно-кабелната мрежа. Градският транспорт се движи навсякъде. Временно бе скъсен маршрутът на трамваите 20 и 23, като те се движеха до спирка „Гео Милев”, а в участъка от „Гео Милев” до Гара Искър и до \"Дружба 2” бяха осигурени автобуси за обслужване на пътниците. Аварийните екипи са отстранили паднало върху мрежата дърво на ул.”Искърско шосе”. Малко след 8.00 часа трамваите по двете линии отново се движеха редовно по цялото трасе. Дежурните екипи на дирекция „Аварийна помощ и превенция“ към Столична община са извършили обходи на територията на Столична община и са огледали състоянието на реките и водните обекти.", "date": "2018.03.18", "title": "Близо 50 сигнала за паднали клони и дървета в столицата за часове"}
{"url": "https://www.actualno.com/society/prez-maj-reshavat-za-cenite-na-rouminga-na-balkanite-news_665201.html", "text": "  Цените на роуминга на Балканите ще  бъдат дискутирани на 17 май по време на международна среща в София , каза  еврокомисарят Мария Габриел пред Bulgaria ON AIR. Тя допълни, че тогава ще бъде  начертан ясен план за намаляването им. За целта още следвщата седмица  започват разговори между мобилните опаратори в ЕС и извън него. Не може  да се очаква обаче цените на разговорите и мобилния интернет в роуминга  да станат като тези в ЕС, посочи Мария Габриел. Тя допълни, че за първи път се  работи и по дефиниция за понятието \"фалишви новини\". Вече се набляга на  прозрачността. Важно е да знаем как работи механизмът на фалшивите  новини, кой стои зад това и колко струва, посочи еврокомисарят. Освен  това се предлага по време на политическа кампания ясно да се обозначава  политическата реклама. Още на 25 април ще бъде обсъждан общ подход за  борбата с този феномен. Изоставаме по отношение на киберсигурността,  каза Мария Габриел.  ", "date": "2018.03.18", "title": "През май решават за цените на роуминга на Балканите"}
{"url": "https://www.actualno.com/politics/gerdjikov-zakonite-se-pravjat-bezotgovorno-i-populistki-news_665139.html", "text": "   Това коментира председателят на Консултативния съвет по законодателство към председателя на Народното събрание проф. Огнян Герджиков.  Когато виждам как се творят законите, особено в последните години, наистина излизам от равновесие, каза той. И даде пример със закона за КТБ – „той е явно противоконституционен, ачик-ачик. Не знам защо досега никой от тези, които могат, не са сезирали Конституционния съд (КС) – каза Герджиков. – Със задна дата се обявяват за недействителни сделки, които са извършени преди. Това нещо в белия свят го няма, това нещо не може да съществува, това е погазване на елементарни правни принципи. Обаче у нас върви, у нас всичко може да се напише на хартия и то минава. Ние непрекъснато си нарушаваме Конституцията, непрекъснато (...) Имаме една фасада за Конституция и си я погазваме кой както намери за добре. И сме членки на Европейския съюз и се чудим как ни държат още с такова законодателство“. За промените в Закона за частната охранителна дейност, които бяха дадени на КС от главния прокурор и президента, Герджиков коментира, че не би се стигнало до връщане на мутрите от 90-те години, но хората от малките населени места не се чувстват защитени. „Някои от тях не са виждали полицай, освен на картинка“. „Това е като реакция срещу това, че МВР към днешна дата не е в състояние да осигури обществения ред в малките населени места. Затова е тази реакция на кметовете и аз от тази гледна точка ги оправдавам – те търсят начин да осигурят известно спокойствие на своите хора“, каза Герджиков през бтв.\r\nНа въпрос какво смята разширяването на института на неизбежната отбрана, Герджиков отговори, че въпросът е много деликатен, но според него сегашната уредба е добра. „Трябва да се обърне внимание обаче на правоприлагането – в него има известни разминавания и не всички съдилища по един и същи начин тълкуват разпоредбите и ги прилагат на практика“.   „У нас, каквото и да стане, първата работа е, като първосигнална реакция, да търси промяна в закона. Особено опасно е това в наказателното право“, коментира Герджиков. Според него законът прилича на дреха, на която кръпките са повече от самата дреха – „изключително лош Наказателен кодекс имаме от тази гледна точка – с непрекъснати промени, с архаични текстове, с неща, които не се съгласуват със съществуващата уредба. Общата част е чудесна, направена по европейски традиции, но специалната част – отделните видове престъпления и тези опити непрекъснато да се променят – това е нещо, което не води до стабилност“.\r\nПомолен да коментира сделката за ЧЕЗ, той каза, че „няма лошо държавата да се върне в някаква степен, но това зависи само от доброто желание на тези, които участват в сделката. Държавата не може с властнически акт да се разпореди“.\r\nГерджиков каза още, че България губи арбитражни дела, защото „не си правим нещата както трябва, не сме коректни и демонстрираме, че не уважаваме правото“.  ", "date": "2018.03.18", "title": "Герджиков: Законите се правят безотговорно и популистки "}
{"url": "https://www.actualno.com/europe/velikobritanija-otvetnite-merki-na-rusija-sa-bezpolezni-news_665132.html", "text": "  Британският външен министър Борис  Джонсън нарече \"безполезни\" ответните мерки на Москва във връзка с  експулсирането на 23-ма руски дипломати от Лондон. Думите му бяха излъчени от телевизия SkyNews. По-рано руското външно  министерство заяви, че в отговор на действията на Лондон, Москва гони  23-ма британски дипломат, затваря Генералното консулство в Санкт  Петербург и забранява дейността на Британския съвет. \"Тези безполезни мерки само ще  накажат обикновените руснаци, лишават ги от възможността да учат  английски и да получават британски визи\", каза Джонсън, цитира от БГНЕС. Министърът нарече отравянето  на бившия офицер от ГРУ Сергей Скрипал \"удар в гърба\" на Великобритания  за това, че тя \"твърдо се противопоставя на ужасното поведение\" на  Кремъл. Джонсън отбеляза, че подкрепа за Лондон са изразили лидерите на  Германия, Франция и САЩ.  ", "date": "2018.03.18", "title": "Великобритания: Ответните мерки на Русия са безполезни"}
{"url": "https://www.actualno.com/society/api-v-gotovnost-za-snega-predupredi-shofiorite-news_665133.html", "text": "  Днес се очаква съществена промяна във времето. По високопланинските проходи е възможно дъждът да премине в сняг. Това съобщиха от пресцентъра на Агенция \"Пътна инфраструктура\". По разпореждане на председателя на Управителния съвет на Агенция \"Пътна инфраструктура\" инж. Дончо Атанасов всички областни пътни управления и снегопочистващите фирми са в готовност за поддържане на републиканските пътища при зимни условия.  Агенция „Пътна инфраструктура“ апелира шофьорите да тръгват на път с автомобили, подготвени за зимни условия, да карат със съобразена скорост и повишено внимание, спазвайки указанията на „Пътна полиция“. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.03.18", "title": "АПИ в готовност за снега, предупреди шофьорите"}
{"url": "https://www.actualno.com/society/opasno-vreme-s-buri-dyjd-gradushki-vjatyr-i-snjag-news_665130.html", "text": "   , сочи справка на сайта на Националния институт по метеорология и хидрология (НИМХ).   Видин, Монтана, Враца, Плевен, Ловеч, Габрово: Ще духа умерен до силен вятър от северната четвърт и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв. м, в Предбалкана ще са и повече.\r\nВелико Търново, Търговище и Шумен:  Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв. м. Вятърът ще се ориентира от североизток и ще е със средна скорост 10 - 15 м/с и пориви до 20 м/с. Тмпературите бързо ще се понижат.\r\nВарна:\r\nЩе духа силен и временно бурен североизточен вятър - 15-25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който вечерта в северните райони от областта ще премиват в сняг. Възможни са поледици. Има условия за значителни валежи и гръмотевици. Очаквани количества между 10 и 20 л/кв. м.  Бургас, Ямбол, Сливен, Стара Загора, Хасково:\r\nЩе духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв. м.\r\nКърджали:\r\nЩе духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв. м.\r\nПловдив, Смолян, Пазарджик, Благоевград, Кюстендил, Перник, София-град, София-област:\r\nЩе има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв. м. Ще духа умерен до силен северозападен вятър със средна скорост 10 - 15 м/с.  В 4 области е в сила оранжев код за силен вятър и поледици:\r\nРусе, Разград, Силистра: Ще духа силен до бурен североизточен вятър и него температурите значително ще се понижат. Ще ума валежи от дъжд, които с понижението на температурите ще преминат в сняг. Ще има условия за образуване на поледици. Сумарни количества между 20 и 35 л/кв. м, в отделни райони и повече.\r\nДобрич:\r\nЩе духа силен и временно бурен североизточен вятър - 15 - 25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който след обяд в северните райони от областта ще премиват в сняг. Възможни са поледици. Има условия за значителни валежи и гръмотевици. Очаквани количества между 15 и 20 л/кв. м.\r\nДнес през страната ще премине средиземноморски циклон и свързания с него студен атмосферен фронт и времето ще е много динамично. Ще преобладава облачно време и още в сутрешните часове в Западна България ще започнат валежи от дъжд, които през деня ще обхванат страната. По линията на преминаващия студен фронт валежите временно ще са интензивни, на места значителни по количество. Ще има гръмотевична дейност, възможни са и градушки. Това съобщи дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН), предаде Фокус.\r\nСлед пладне в югозападните райони валежите ще спрат и за кратко облачността ще се разкъса. През деня в цялата страната югозападният вятър ще се смени с умерен и временно силен северозападен, в Източна България – североизточен. С нахлуването на студен въздух от север ще започне и бързо понижение на температурите, чувствително в Северна България, особено в североизточните райони, където след обяд дъждът ще премине в сняг и там са възможни поледици. Сутрешните часове температурите ще бъдат все още високи – между 9° и 14°, в североизточните райони по-ниски, а към 14 часа - в широк интервал от 0° в североизточните до 20° в югоизточните райони, където през по-голямата част от деня все още ще духа югозападен вятър. Атмосферното налягане е значително по-ниско от средното за март – ще се понижава още, едва вечерта от запад ще се повишава.\r\nНад Черноморието ще е облачно, след обяд с валежи от дъжд, на места интензивни. Възможни са гръмотевици. Преди обяд по южното крайбрежие ще духа силен югозападен вятър, а по северното – североизточен. След обяд вятърът и по южното крайбрежие ще се ориентира от североизток и ще се усили. От североизток ще нахлува студен въздух и температурите ще се понижават, бързо и чувствително по северното крайбрежие, където до вечерта дъждът ще примесва със сняг. Около обяд температурите ще бъдат в широки граници от 6° до 20°, но още ще се понижават и вечерта по северното крайбрежие вече ще са 0-2°. Температурата на морската вода е 7-8°. Вълнението на морето ще бъде 3-4 бала.\r\nНад планините ще е облачно, с валежи и намалена видимост. На места валежите ще са интензивни, придружени с гръмотевици. Ще духа силен и бурен югозападен вятър, който в ниските части ще се ориентира от северозапад. Максималната температура на височина 1200 метра ще е около 7°, на 2000 метра - около 2°, но през деня ще се понижават.", "date": "2018.03.18", "title": "Опасно време с бури, дъжд, градушки, вятър и сняг"}
{"url": "https://www.actualno.com/cars/ford-shte-predloji-pone-3-novi-suv-modela-do-2020-g-news_665142.html", "text": "  Компанията Ford ще попълни моделната си гама с три нови SUV в следващите две години. Това разкриха от централата на американския производител, като показаха и изображения на част от бъдещите си всъдеходни автомобили.  Първият от тях е възроденият Bronco, чиято поява на сцената беше анонсирана още преди година. От снимка, на която машината е покрита, става ясно, че всъдеходът ще запази квадратния дизайн на своя предшественик. Технически подробности за модела засега не се съобщават, но все пак стана известно, че той ще се предлага и във версия с хибридно задвижване.\r\nВторият всъдеход (на снимката най-горе) засега все още няма име. Знае се, че той е с по-компактни размери от Bronco, като е разработен изцяло за клиенти на Ford, които предпочитат за прекарват повече време сред природата със своите семейства и приятели. Като цяло компанията ще подмени до 2020 г. точно 75% от гамата си за пазара в САЩ. Част от тази промяна ще е и всъдеходна версия на Mustang, която ще бъде с изцяло електрическо задвижване. Засега този модел е известен с името Mach 1 (на третата снимка). Автомобилът е част от стратегия за електрификация на цялата гама на Ford, която ще включи и няколко хибрида. Бъдещите модели на марката ще бъдат оборудвани с фирмения пакет системи за безопасност и асистенти на водача Ford Co-Pilot360. Тя ще бъде включена в 91% от автомобилите на Ford през 2020 г., като включва система за аварийно спиране с разпознаване на пешеходци, контрол на „слепите” зони и контрол на лентата на движение.  ", "date": "2018.03.18", "title": "Ford ще предложи поне 3 нови SUV-модела до 2020 г."}
{"url": "https://www.actualno.com/kustendil/izgrja-novata-devojka-kustendilska-prolet-news_665110.html", "text": "  С голям спектакъл на открито се състоя конкурсът за избор на \"Девойка Кюстендилска пролет 2018\". Победителката в тазгодишния конкурс е Милица Стойчева под номер 2, а  нейни подгласнички са – номер 12 – Ивана Митрева и  номер 6 – Виктория  Стоичкова.  \"Девойка на публиката\" е момиче номер 10 – Савина Димитрова, която е избрана чрез SMS гласуване, продължило и по време на конкурса. Победителката в \"Девойка Кюстендилска пролет 2018\" получава парична награда от 1500 лв., а двете ѝ подгласнички  и \"Девойка на публиката\" по 850 лв. Всички участнички получават подарък от Община Кюстендил - официалните тоалети и обувките,  с които участват в спектакъла, както и луксозни албуми със снимки. Водещи на програмата бяха актьорите Диана Любенова и Станимир Гъмов.  Участие взеха популярните изпълнители Тита, Стивън Ачикор , както и  любимецът на всички – Дичо.\r\nТържествата по случай празника \"Кюстендилска пролет\" ще продължат на 21 март от 11:00 часа на площад \"Велбъжд\", където ще бъде отслужен молебен за здравето на кюстендилци и ритуал по предаването на символите на града. В празничната програма ще вземат участие квартет \"Белканто\" и ансамбъл \"Чинари\".   За втора година в местността \"Хисарлъка\" от 13:00 часа ще стартира програмата на новоизградената сцена, част от късноантичната и средновековна крепост с участието на квартет \"Белканто\".\r\nМалко по-късно от 14:30 часа на сцена \"Хисарлъка” ще се изявят танцови състави от Община Кюстендил.\r\nС юбилеен концерт на рок група „Фактор\" ще завършат тържествата по повод избирането на \"Девойка Кюстендилска пролет\" 2018 и официалния празник на града.   На 21 март от 19:00 часа на площад \"Велбъжд\", всички фенове на рок музиката ще имат възможността да чуят на живо любимите на поколения българи песни, изпълнявани от групата.", "date": "2018.03.18", "title": "Изгря новата \"Девойка Кюстендилска пролет\""}
{"url": "https://www.actualno.com/celebrate/sv-kiril-jerusalimski-news_665107.html", "text": "  Св. Кирил Иерусалимски Архиепископ - от благочестиви родители. По негово време - 7 май 351 година станало чудесното появяване на кръста Господен на небосвода над Голгота, простиращ се до Елеонската планина. Оклеветен пред Юлиан ОтстъпникРечник, страдал на заточение. Възвърнал се при император Теодосий Велики, починал през 386 година.  Св. Кирил е роден около 315 г. в Йерусалим или неговите околнисти. След като прекарал част от живота си като отшелник и подвижник, бил приет в клира и посветен първоначално в дяконски и презвитерски чин, а през 346 г. тогавашният Йерусалимски епископ Максим го избрал да подготвя оглашените за кръщение и да наставлява новопокръстените. Прилежното и плодотворно изпълнение на това свещеническо задължение станало причина през 348-351 г., след смъртта на епископ Максим, св. Кирил да бъде избран за негов наследник. Заради своята твърдост и ревност към чистотата на православната вяра по време развихрилата се арианска ерес Йерусалимският светител бил свалян три пъти от епископската катедра. Св. Кирил се ползвал с голямо уважение от цялата църква и взел дейно участие на II Вселенски събор (381 г.). Доживял до дълбока старост и починал през 386 година. Църковните отци и писатели го наричат \"мъж със свят живот\" и \"защитник на апостолското учение\".    ", "date": "2018.03.18", "title": "Св. Кирил Йерусалимски"}
{"url": "https://www.actualno.com/chronicles/syvetskijat-kosmonavt-aleksej-leonov-izvyrshva-pyrvoto-izlizane-v-otkritija-kosmos-news_664938.html", "text": "  Алексей Архипович Леонов е съветски космонавт, който на 18 март 1965 г. осъществява първото излизане в открития космос.  Алексей Леонов е летял в космоса като член на екипажа на следните мисии: - Восход 2 (18 - 19 март 1965 г.) съвместно с Павел Беляев като втори   пилот на кораба. По време на този полет Леонов извършва първото в   историята на космонавтиката излизане в открития космос с продължителност   12 минути и 9 секунди (по други данни — 23 минути и 41 секунди) на 18   март. По време на излизането проявява изключително мъжество, особено в   извънредната ситуация, когато надулия се космически скафандър е пречел   за безпрепятственото завръщане на космонавта в космическия кораб.  Леонов  успява да влезе в шлюза едва след изпускане на излишното  налягане.  Преди приземяването отказва автоматичната система за  ориентация. П.  Беляев ръчно ориентира кораба и включва спирачния  двигател. Като  резултат «Восход» се приземява в неразчетен район на 180  км северно от  град Перм. В съобщението на ТАСС това се нарича  приземяване в «резервен  район», който всъщност се явява глуха пермска  тайга. Две нощи на  космонавтите им се налага да преживеят сами в дива  гора при силен студ.  Едва на третия ден до тях си пробиват път  спасители на ски, които са  принудени да изсекат площадка за приземяване  на вертолет.  Продължителност на полета — 1 денонощие 02 часа 02 минути  17 секунди. - Союз 19 (15 юли 1975 - 21 юли 1975), съвместно с Валерий Кубасов,   извършва вторият си полет в космическото пространство като командир на   космическият кораб «Союз 19» по програмата «ЕПАС» (друго, често   употребявано име на програмата «Союз-Аполо»). Продължителност на полета —   5 денонощия 22 часа 30 минути 51 секунди.\r\nИзточник: Уикипедия   ", "date": "2018.03.18", "title": "Съветският космонавт Алексей Леонов извършва първото излизане в открития Космос"}
{"url": "https://www.actualno.com/asia/putin-zapochna-pohoda-si-kym-chetvyrti-mandat-news_665119.html", "text": "   Право на глас според официални данни имат близо 111 милиона избиратели. В 07:00 часа българско време отвориха избирателните секции в Москва.  Около 50% от руснаците на Курилските острови са дали своя глас, гласуването тече също така в южните области на федерацията, Омска област, Алтай, Забайкалието и други региони. В ход е също така гласуване на руснаците в Китай.  , показва проведена от руския Център за проучване на общественото мнение анкета, предава РИА Новости. Ако бъде избран,  Втори по популярност, със 7% подкрепа, е кандидатът на Комунистическата партия на Руската федерация Павел Грудинин. С 5% е Владимир Жириновский, лидер на Либерално-демократическата партия. Останалите кандидати се движат между 1 и 2% подкрепа.\r\n74% от участвалите в анкетата са посочили, че ще гласуват със сигурност на предстоящите избори, докато 9% „вероятно“ ще упражнят правото си на глас, предаде Фокус.   Самият Путин вече упражни правото си на глас. Той е пуснал своята бюлетина в същата секция, на която е гласувал и през 2012 г., разположена в Руската академия на науките, където традиционно преди това се бяха събрали множество представители на руски и чужди медии.", "date": "2018.03.18", "title": "Путин започна похода си към четвърти мандат"}
{"url": "https://www.actualno.com/society/mvnr-vyzmojni-sa-problemi-s-poletite-do-london-zaradi-snegovalej-news_665120.html", "text": "  Във връзка с влошената  метеорологична обстановка в Лондон и силния снеговалеж, който се очаква  да продължи и през следващите 24 часа, летищните власти не изключват  възможносттаза отмяна или отлагане на полетите, излитащи или кацащи от и  на летище „Хийтроу“, информира посолството ни в Лондон. Към този момент има 70  отменени полета, основно за северната част на страната, Париж, Милано,  Ница и др. В тази връзка, Министерството на външните работи препоръчва  на  българските граждани да проверяват актуалната информация за статута  на техните полети на интернет страницата на съответната авиокомпания,  уточняват от МВнР. При необходимост, българските  граждани могат да се обръщат за съдействие към посолството ни в Лондон  на следните телефони: + 442075813144 и + 442075849400.  ", "date": "2018.03.18", "title": "МВнР: Възможни са проблеми с полетите до Лондон заради снеговалеж"}
{"url": "https://www.actualno.com/asia/turskite-vojski-vljazoha-v-afrin-news_665138.html", "text": "  Турските войски и съюзническите им  сирийски бунтовнически групировки навлязоха в град Африн и вече  контролират някои от кварталите му. „Боеве се водят вътре в града,  където турски войски и съюзните им бунтовници превзеха няколко  .квартала“, съобщи базираната в Лондон организация Наблюдател за човешки  права в Сирия (НЧПС). Съюзните на Анкара бунтовници  съобщиха, че „извършихме пробив в защитата на града от източната и  западната му страни“ и били превзели предградията Ашрафи и Джамалия. Цивилните граждани, които се  крият в мазета в града, чуват звучите от водените по улиците сражения и  скандирания „Аллах е велик“, каза един жител на репортер на АФП. Водените от Турция сили бързо  напреднаха към град Африн след началото на операцията „маслинова клонка“  преди два месеца. Цел на офанзивата е прочистване на района от  кюрдските „Отреди за защита на народа“ (ОЗН), които според Анкара са  продължение на забранената от закона Работническа партия на Кюрдистан  (ПКК) и са терористи, предаде БГНЕС. В същото време, обаче,  кюрдските сили бяха гръбнакът на действащите на терен сили на водената  от САЩ коалиция за изтласкване и унищожение на джихадистите от „Ислямска  държава“ от територията на Сирия.   ", "date": "2018.03.18", "title": "Турските войски влязоха в Африн"}
{"url": "https://www.actualno.com/europe/na-jivo-navalni-pokazva-kak-vsyshtnost-se-glasuva-v-rusija-video-snimki-news_665137.html", "text": "  Изборите за президент в Русия вече вървят с пълна пара, точно както и сигналите за нередности, обобщавани в – човекът, считан за най-голяма опозиция на руския президент Владимир Путин.  Припомняме, че руската ЦИК не позволи участие на Навални като кандидат във вота, като решението беше потвърдено от съда – защото от 5 години затвор по т.нар. дело \"Кировлес\". Според обвинението руският политик присвоил 500 000 долара от държавна компания за дървесина. Четири години след присъдата както за това дело, така и заради друга присъда срещу Навални и брат му, като заключението на ЕСПЧ беше, че становищата на руските съдилища са \"предубедени\".\r\nПървият сигнал от днешните избори касае изборна секция в Далечния изток, където гласуването започна още вчера (17 март) от гледна точка часовата зона в България – заради часовата разлика. На снимка, публикувана в Twitter, се вижда, че когато влиза да гласува първият гласоподавател за деня, в урната вече има купчинка бюлетини. По закон урната трябва да е запечатана и да се отвори тогава, когато официално се появи първият гласоподавател. Зевзеци коментират, че може членовете на комисията и наблюдателите да са пуснали под строй гласа си плюс някоя и друга бюлетина повече \"за отскок\" преди официално секцията да започне работа.   Почти веднага точно такова обяснение дойде от руската ЦИК – че това са гласовете на \"членове на комисията, наблюдатели и полицаи\", които са гласували с позволение точно на централната избирателна комисия по системата \"местонахождение\", а не по адресна регистрация. Припомняме, че руската ЦИК позволи на над 4,2 млн. души да гласуват \"на място\" т.е. там, където ги заварят изборите, а не там, където са регистрирани. Това гласуване се отчита само с талон, а според Навални не е проблем така някой да отиде и да гласува на няколко места срещу талон. Видеозаписът от живото излъчване в секцията в Южен Сахалин вече е орязан.     В Кемеровска област пък избирателната активност се отчита по следния начин – гласуваш и стояща до \"тъмната стаичка\" жена дава по един талон тип жетон, че си минал. Не се вижда гласувалият да бъде вписван в протоколите и да се подписва. Това е показно на системата на гласуване \"по местонахождение\".   Същевременно на няколко места – например в Санкт Петербург, вече . В Иркутск наблюдател, заснел нередности по изборния процес с телефона си, е бил \"помолен\" да предаде мобилното устройство, след което то е било разбито на парчета пред очите му. В специален канал в YouTube последователи на Навални показват всички сигнали за нарушения по време на изборите и отговарят на въпроси. Отворен е и , където се резюмират сигналите, които организацията на Навални получава.  ", "date": "2018.03.18", "title": "НА ЖИВО: Навални показва как всъщност се гласува в Русия (ВИДЕО + СНИМКИ)"}
{"url": "https://www.actualno.com/society/nad-50-proizshestvijata-v-stranata-zaradi-silnija-vjatyr-njama-postradali-news_665145.html", "text": "  До 9.00 часа днес са получени сигнали за над 50 произшествия в страната, 20 от които са възникнали на територията на София. Това съобщиха от пресцентъра на МВР.  Всички столични екипи на пожарната са насочени към адреси за отстраняване на паднали дървета, ламарини и мазилки. Няма пострадали хора. През изминалото денонощие пожарникари и спасители са участвали в общо 104 спасителни операции. Голяма част от тях са били свързани със сигнали за закъсали автомобили, паднали дървета, спасяване на животни, отстраняване на предмети, съдействие на граждани, отводнявания на административни и частни сгради. Според данни на НИМХ-БАН метеорологичната обстановка през днешния ден остава изключително динамична. Издадено е предупреждение от втора степен – оранжев код за цялата страната. Очакват се значителни валежи, силен вятър, рязко понижение на температурите и гръмотевици. Възможни са градушки. В североизточните райони, с нахлуването на студения въздух, дъждът ще премине в сняг, там се очакват и поледици.", "date": "2018.03.18", "title": "Над 50 произшествията в страната заради силния вятър, няма пострадали"}
{"url": "https://www.actualno.com/asia/kanal-shte-svyrzva-cherveno-i-myrtvo-more-news_665146.html", "text": "  Канал ще свързва Червено и Мъртво море, предава AFP.  Израел и Йордания са се договорили да спрат пресушаването на Мъртво море, като ще черпят питейна вода с тръбопровод от Червено море. Геополитическите търкания досега пречеха на амбициозния проект, но последните дипломатически усилия може да доведат до успех. Свиването на Мъртво море започва през 1960-те години, когато започват да се пренасочват води от река Йордан за земеделски нужди. „Само море може да напълни море“ казват местните хора, предаде БГНЕС.\r\nЗа съвместния проект между Израел, Йордания и Палестинските власти бива подписан договор през 2013 година. Предвижда се изграждане на тръбопровод и дестилационен завод близо до йорданския град Акаба. Получената обезсолена вода ще се ползва за земеделски нужди, останалата силно солена течност ще се транспортира по тръбопровода към Мъртво море.  ", "date": "2018.03.18", "title": "Канал ще свързва Червено и Мъртво море"}
{"url": "https://www.actualno.com/education/kandidatstudentskata-sesija-na-su-zapochva-news_665127.html", "text": "  На 18 март с изпити по български  език и литература и по физика стартира първата кандидатстудентска сесия  за учебната 2018/2019 г. на Софийския университет „Св. Климент  Охридски“. Изпитът по БЕЛ ще започне в 9,00 ч., а по физика – в 14,00 ч. Кандидатстудентският изпит по  български език и литература проверява и оценява знания и умения като  резултат от обучението по български език и литература в средното училище  по посока на: четене с разбиране на текст, включващо извличане на  информация, извеждане на преки и непреки заключения, тълкуване и  обобщаване; владеене на основните граматични, правописни и пунктуационни  норми; редактиране на текст, създаване на аргументативен тип текст  (есе). Изпитът се състои от две  части: тест с 50 въпроса (70 точки, 1/3 от точките са за въпросите по  литература) и задача за изграждане на аргументативен тип текст по даден  проблем - есе (30 точки). Максималният брой точки е 100. Създаването на аргументативен  текст по даден проблем - есе е задължителен компонент от изпита, което  означава, че при отказ от писането на есе точки няма да се присъждат,  въпреки че кандидатът може да е дал верни отговори на задачи от теста.  Темата на есето може да бъде върху твърдение/сентенция от литературен  или нелитературен източник. Текстът трябва да е в обем до 3 страници. Тестът включва въпроси както  от затворен, така и от отворен тип. Тестовите задачи по литература и  част от задачите по български език са формулирани на базата на откъси от  текстове. Въпросите, проверяващи литературните компетентности на  кандидатите, са базирани върху откъси както от текстове, включени в  програмата по български език и литература за задължителна подготовка за  11. и 12. клас, така и от текстове, невключени в учебната програма,  съобщиха от СУ. Въпросите върху откъс от неизучавано произведение са  формулирани така, че отговорите им да не изискват познаване на целия  текст. По-малка част от въпросите,  свързани с литературни компетентности, изискват фактологически знания  (разпознаване на авторство, заглавие и т.н.), а по-голямата част от тази  група въпроси предполага умения за четене на художествен текст –  обяснение на мотивацията на героите, тълкуване на функцията на  използваните изразни средства, коментар върху структурни особености на  текста и т.н. Продължителността на изпита е 4 часа, предаде БГНЕС. Конкурсният изпит по физика е с  продължителност 4 часа и се състои от тест и една задача върху  материали по физика за средните общообразователни училища. Задачата има за цел да провери умението на кандидатите да прилагат знанията си за решаване на конкретен физически проблем. Тестът е съставен от 20  въпроса, обхващащи всички дялове на физиката. Целта е проверка на  познаването на физичните величини и закони. При провеждане на изпита се  допуска използването на калкулатори. Не се разрешава ползването на  електронни бележници, портативни компютри и калкулаторите към мобилните  апарати.  ", "date": "2018.03.18", "title": "Кандидатстудентската сесия на СУ започва"}
{"url": "https://www.actualno.com/america/kitaj-iska-sasht-da-popravjat-greshkata-si-s-tajvan-news_665122.html", "text": "  Китай призова Съединените щати „да  поправят грешката си“, след като президентът Доналд Тръмп одобри нови  правила, позволяващи на високопоставени американски служители да пътуват  до Тайван за срещи със свои колеги там. И досега американски  представители можеха да пътуват до Тайван и тайвански представители са  посещавали Белия дом, но срещите обикновено бяха на ниско ниво , за да  не се почувства  Пекин засегнат. “Законът за пътуване до  Тайван”, подписан в петък от Тръмп, след като беше одобрен от Конгреса,  стимулира визити между САЩ и Тайван „на всички равнища“. През 1979 г. САЩ прекратиха  дипломатическите отношения с Тайван в полза на Китай и политиката на  Пекин за „един Китай“. Но Вашингтон продължи да поддържа търговски  връзки с островната държава и й продава оръжия, което гневи Китай. Пекин гледа на Тайван като на  провинция изменник и отдавна стои на позицията за обединяването й с  континенталната Поднебесна империя, предаде БГНЕС. Говорителят на китайското  външно министерство Лу Кан каза, че клаузите на закона, макар и да не са  задължителни, „сериозно нарушават“ принципа за „един Китай“ и изпращат  „много погрешни сигнали на сепаратистките сили в Тайван, които са за  независимост“.“Китай силно се противопоставя на това“, допълни той. „Ние  призоваваме американската страна да престане да се стреми към каквито и  да е официални връзки с Тайван или да подобрява досегашните си  отношения с Тайван по какъвто и да е начин“. Новият американски закон  определя Тайван като „фар на демокрацията“в Азия и заявява, че  „демократичните достижения на Тайван вдъхновяват много страни и народи в  региона“.  ", "date": "2018.03.18", "title": "Китай иска САЩ да \"поправят грешката си\" с Тайван"}
{"url": "https://www.actualno.com/asia/ruskata-cik-syobshti-za-hakerska-ataka-ot-15-strani-news_665152.html", "text": "     Това съобщи пред журналисти председателката на ЦИК Елла Памфилова, предаде ТАСС.\r\nПо думите й днес между 2:00 и 5:00 часа през нощта е била парирана компютърна атака срещу сайта на ЦИК от типа \"отказ от услуга\". Пикът е бил в 2,20 часа московско време.  Източниците на атаката са били разположени в 15 страни, коментира Памфилова.    , заяви от своя страна главният секретар на руската ЦИК Мая Гришина. \"Вече можем да кажем, че днес натоварването се е увеличило многократно и отчитаме по същество хакерска атака срещу нашия информационно-справочен център\", каза тя. Днес в Русия се провеждат президентски избори, които не крият особена интрига. Очаква се с голяма преднина победител да стане президентът Владимир Путин, който ще си осигури четвърти поред 6-годишен мандат.\r\nСпоред социологическите проучвания Путин ще получи 69% от гласовете, а вторият - кандидатът на комунистическата партия Павел Грудинин, се очаква да вземе едва 7 - 8%.  Право на глас днес имат 107 млн. руснаци.", "date": "2018.03.18", "title": "Руската ЦИК съобщи за хакерска атака от 15 страни"}
{"url": "https://www.actualno.com/society/banov-golemijat-problem-v-trafika-na-kulturni-cennosti-sa-aukcionnite-kyshti-i-tyrgovete-v-zapadna-evropa-news_665144.html", "text": "  Две години след ремонта на Ларгото в София, който струваше 17 милиона и 700 хиляди лева и целеше да покаже в пълния й блясък Антична Сердика, се появиха множество проблеми – дупки, счупени или разместени плочки, счупени стъкла на куполите, неработещо осветление. Това обаче не означава, че ремонтът е извършен некачествено. Това каза министърът на културата Боил Банов пред БНР.  Той каза още, че парите са добре разчетени, но след две години е напълно възможно да се случат такива неща.\r\n„Това е много сложен обект, на много огромна квадратура и особено в тази част, в която има счупени плочки, отдолу има подлез. Тези плочи са подредени върху едни скари със специална отводнителна система. Те не са сложени стабилно, както е по тротоарите, те не предполагат по тях да има тежка техника, не предполагат върху тях да има някаква интервенция, освен ходещи хора. С оглед на зимния сезон и снеговете, с оглед на това, че там влизат и снегорини да чистят, влизат млади момчета и момичета с колелета и със скейтбордове, които се качват на стъклото на куполите… Така че, да се говори тук за некачествен ремонт, не е много сериозно“, каза той. Банов каза още, че след като времето се затопли ще се направи проверка на обекта и ще се търсят някакви решения. Той има 10-годишна гаранция и няма да се оскъпи, подчерта той.\r\n„Това всичко е в гаранция и ще бъде оправено“.  Относно средствата, които се отпускат за култура, министър Банов заяви, че те се увеличават устойчиво всяка година и посочи като пример, че тази година за Министерство на културата разполага с 20 милиона лева повече.\r\n„Така е и по отношение на парите, които отиват в общините за култура. Винаги съм срещал разбиране и от министър Горанов и от премиера“. Поради своя незадължителен характер обаче културата винаги остава в световен мащаб като един от най-ниско финансираните сектори, каза Банов.  „Затова много разговаряхме с колегите и от Европа и от Азия, трябва да променим и по места и като цяло, защото недооценената култура води до много, много проблеми, които особено сега, по начина, по който се развива светът, излизат на преден план. Вече от няколко години на културата се дава път във всички европейски документи като един от начините за лобиране и потушаване на конфликти“.\r\nТрафикът на културни ценности в ЕС е един от основните проблеми, по който трябва да се работи и да се търсят решения. Всеки незаконен износ към Европа преминава през България, но страната ни работи в сътрудничество с останалите големи европейски държави. Големият проблем в трафика на произведения на изкуството са аукционните къщи и търговете в Западна Европа, заяви той.\r\n„Истината е, че големият проблем се аукционните къщи и търговете в Западна Европа, които си позволяват да вадят такива предмети с неизяснен произход. То е много просто – когато имаш пазар, ти можеш да спираш на входа влизането на пазара, но колкото и да си добър, ти не можеш да спираш 100 от 100. Винаги нещо преминава някъде, не можеш да покриеш абсолютно всичко. Много е просто – ако няма такъв пазар, то няма и защо някой да краде такива ценности и да ги изнася. Така че , тук в никакъв случай проблемът не е в нас. Ние работим в изключителна близост с всички европейски служби, имам и двустранни споразумения с почти всички страни, но огромният проблем е, че западна Европа не може да си реши въпроса с аукционите, на които вадят такива вещи“. Банов коментира и идеята да бъде разрешена частната археология с промени в закона, срещу която остро реагираха представителите на научните и археологическите среди:\r\n„Нямаме отношение към тази идея. Не трябва да се свързва по никакъв начин с нашия законопроект. Ние сме я отхвърлили“.\r\nЩо се отнася до сгради - паметници на културата, които се рушат или са придобити от инвеститори, които не полагат грижи културната стойност да бъде запазена, министър Банов заяви, че Министерството на културата спазва законите.  Още за реставрацията на културни паметници и законодателните промени можете да чуете в цялото интервю на Диана Янкулова с Боил Банов.", "date": "2018.03.18", "title": "Банов: Големият проблем в трафика на културни ценности са аукционните къщи и търговете в Западна Европа"}
{"url": "https://www.actualno.com/vraza/silnijat-vjatyr-otnese-pokrivi-na-kyshti-vyv-vraca-news_665150.html", "text": "   Това каза кметът на Враца Калин Каменов.  „В момента екип на общината обикаля селата, за да събере информация за щетите, причинени от бурния вятър. Дървета са паднали върху коли, буквално са унищожени и цели покриви на къщи в някои села, има счупени стъкла. Има паднали електрически стълбове, някои места са без електрозахранване“, коментира кметът, цитиран от Фокус. „За щастие няма сериозно пострадали хора. Има леко пострадали граждани от паднали керемиди, от отломки от къщи. Щетите не са малко. До обяд ще имаме първична информация за броя на пострадалите имоти и сгради, както и какво можем да предприемем за най-нуждаещите се, тъй като част от тези сгради са на възрастни хора, които може би на първо време няма да има къде да бъдат настанени“, уточни Каменов и допълни, че най-вероятно до обяд ще има и информация за размера на щетите. ", "date": "2018.03.18", "title": "Силният вятър отнесе покриви на къщи във Враца"}
{"url": "https://www.actualno.com/business/tec-bobov-dol-sprja-rabota-news_665123.html", "text": "  ТЕЦ \"Бобов дол\" не работи. Електроцентралата е спряла напълно още в петък вечерта. Според изпълнителния директор  на дружеството инж. Емил Христов причините са профилактика и ниската  цена на тока през последните дни . На борсата електроенергията в  последните дни се купува от 30 до 35 лева за мегават час и не е в  интерес на компанията-собственик централата да продължи да работи на  тази цена. Дежурните екипи и работещите  на непрекъснат режим са на местата си. Централата ще бъде пусната отново  в понеделник с един или с двата 230-магаватови блока според ситуацията и  търсенето на електроенергия на пазара и цените на борсата, предаде БНР. В централата работят малко над  900 души специалисти. , казаха експерти.  ", "date": "2018.03.18", "title": "ТЕЦ \"Бобов дол\" спря работа"}
{"url": "https://www.actualno.com/viewpoint/ako-celta-e-ubijstvoto-na-bnt-neka-go-kajat-news_665151.html", "text": "  Сидеров срещу Благоев: това е най-новата публична атака срещу  Българската национална телевизия, която в последните месеци е подложена  на силен политически натиск - и отвътре, и отвън. Прогнозата за БНТ не е  никак добра.   Емил Кошлуков: „Добър вечер  на Волен Сидеров. Подозирам, че искате да кажете нещо по темата, която  коментирахме с Шаренкова и Горан Благоев?\" Волен Сидеров: „Кой е тоя Горан Благоев?”\r\nТака  започва един от популярните в последните дни диалози от телевизионния  ефир. При уточнението, че Благоев е водещ на предаването “Вяра и  общество”, следва репликата на Сидеров: “Сериозно? Все още ли?”. И не  само това - управляващият политик обвини журналиста, че “отдавна  манипулира българското общество”, нарече го “агент на соросоидните  общества” и заключи, че “такива хора са вредни за българското общество”.  Това  е най-новата публична атака срещу Българската национална телевизия,  която в последните месеци е подложена на политически натиск - отвътре и  отвън. Засега журналистите в БНТ все още намират сили да реагират срещу  посегателствата, но интересът към темата не е широк, а защитата от  страна на отделни представители на гражданското общество е почти  незабележима. Като добавим и политическата търпимост към този натиск,  прогнозата за БНТ не е никак добра.  Какво  може да означават думите на Сидеров? Когато са произнесени от  председател на парламентарна група от управляващото мнозинство,  посланието е пределно ясно: “Махнете го този, че не ме кефи!”.  Посочването на врага с пръст бе наложено от партийната телевизия на  “Атака” - “Алфа” от години произнася присъди и посочва “враговете” на  Сидеров. Но ако от екрана на една кабеларка това е просто реч на  омразата, от екрана на БНТ е брутална демонстрация на мракобесие.  Този  път ръководството и журналистите на националната телевизия реагираха:  “Поведението на Сидеров е неприемлива, агресивна провокация към  свободата на словото и правото на журналистическо мнение. Недопустимо е  политик да се опитва да кадрува в националната обществена телевизия”. В  Народното събрание обаче никой не се впечатли от поведението на Сидеров -  откритото писмо на Горан Благоев до председателя на парламента Цвета  Караянчева остана без отговор. Журналистът призова народните избраници  да се разграничат от поведението на техния колега “по категоричен и  приемлив за парламентаризма ни начин”. Но нищо не последва.  Има  още един важен детайл: Сидеров проведе разговор на “ти” с водещия и  програмен директор на БНТ1 Емил Кошлуков, който има в биографията си и  стаж като ръководител на “Алфа”. Така посланието звучи още по-зловещо:  “Ние сме си отбор, сега ще ви разкажем играта”. Атаката на Сидеров идва в  разгара на разправата с екипа на предаването “Денят започва с култура”,  упрекнат от Кошлуков, че проявява политически пристрастия и че има  нисък рейтинг. Журналистите обвиниха в декларация началника си в “намеса  в изборите на екипа как да бъдат представяни определени гости и какви  въпроси да им бъдат задавани”. Наложи се генералният директор да се  намесва като помирител. И когато продуцентката на предаването Весела  Петрова застана рамо до рамо с протестиращите срещу цензурата в БНТ, тя  се оказа извън предаването. Протестираш срещу цензурата - изчезваш. Ако  протестираш в подкрепа на цензурата, вероятно оставаш...\r\nПоследвалият мониторинг на Съвета за електронни медии (СЕМ) заключи,  че предаването “обхваща максимално голям спектър от теми и гости и е в  унисон с обществената си мисия и принципите на плурализма”. Алтернативен  мониторинг от члена на СЕМ Иво Атанасов, бивш депутат от БСП, стигна  обаче до извода, че “в \"Денят започва с култура\" се защитават  политически тези, изцяло дясноориентирано е и в това отношение има  политически дисбаланс”. Не е известно по какви критерии се стига до този  извод, но обвинението е налице, а усещането е за институционален  произвол. Натиск има и отвътре, и отвън.\r\nВ това време всяка вечер  БНТ излъчва реклама, че “Стани богат” се завръща и ще се излъчва по  националната телевизия. Тъй като шоуто е изключително популярно,  рейтингът на БНТ вероятно ще се повиши. Това щеше да е прекрасно, ако  обществената телевизия предлагаше комбинация от рейтингово забавление и  качествена, независима публицистика. Когато обаче журналистите са  подложени на безнаказан и демонстративен натиск, тогава остава само  шоуто. А не това е обществената функция на БНТ.\r\nИзточник:   ", "date": "2018.03.18", "title": "Ако целта е убийството на БНТ, нека го кажат"}
{"url": "https://www.actualno.com/business/revizoro-naj-mnogo-korupcionni-praktiki-ima-pri-gorivata-news_665154.html", "text": "  \"Най-антикорупционният закон\" - така Емил Димитров-Ревизоро, депутат от \"Обединени патриоти\" и председател на Комисията за борба със сивата икономика, представи внесения преди дни в парламента   Целта му е да регулира фирмите от сектора, като те минат на регистрационен режим.\r\nЗаконопроектът се подготвя 6 години и е най-нежеланият, каза Димитров. Той допълни, че  посочи Емил Димитров пред БНТ.    , изброи той само някои от нарушенията в сектора. Сяра, масла и други видове горива се смесват с истинските горива, посочи Димитров.\r\n\"Вече имаме уреди по пристанищата. Имаме контрол над цистерните, които са в големите бази и рафинерии. Това, което е предмет и на този закон, е пътят, транспортът и обектите, на които се усвояват горива, но не се контролират\", заяви той.\r\nСпоред него от 1/5 до 1/3 от горивата се усвояват по начини, по които няма контрол, а - двойни резервоари, бензиностанции със скрити резервоари и манипулиране на системите, пренос на количества над документално представените и др.   ", "date": "2018.03.18", "title": "Ревизоро: Най-много корупционни практики има при горивата "}
{"url": "https://www.actualno.com/society/gazova-butilka-grymna-v-apartament-v-sofija-postradala-e-jena-news_665148.html", "text": "  Днес към 11.00 часа бил получен сигнал за гръмнала газова бутилка на остъклена тераса на апартамент в кв. „Западен парк“. На място веднага са изпратени екипи от пожарникари и спасители.  Това съобщиха от пресцентъра на МВР. По първоначални данни от взрива е пострадала жена, която е откарана в болница. Няма нанесени поражения по съседни апартаменти в сградата. След отстраняване на произшествието ще се извърши оглед, в рамките на който експертите ще установяват причините за възникналия инцидент.\r\nРайонът е обезопасен от полицейски сили.  ", "date": "2018.03.18", "title": "Газова бутилка гръмна в апартамент в София, пострадала е жена"}
{"url": "https://www.actualno.com/balkani/v-albanija-zadyrjaha-bylgari-poradi-falshificirane-na-pasporti-i-lichni-karti-news_665128.html", "text": "  След продължително международно  полицейско разследване са разкрити 7 престъпни структури, които са  действали  в 10 държави. Те са помагали на албанци нелегално да влизат в  Европейския съюз /ЕС/ с фалшиви паспорти  и лични карти. Това съобщи директорът на  албанската полиция Арди Велиу. Той поясни, че всеки един от получилите  фалшиви документи е заплащал между 9750 и 30 000 долара. До момента по  този начин в САЩ, Канада и Великобритания са пристигнали около 1000  албанци. При акцията са арестувани двама български граждани. Общо броят  на арестуваните е 39. Силите на реда издирват още 12 души, уточни Велиу, цитиран от БГНЕС. Директорът на албанската  полиция съобщи, че при акцията са задържани компютри, мобилни телефони,  автомобили, пари, оръжие и много документи.  ", "date": "2018.03.18", "title": "В Албания задържаха българи поради фалшифициране на паспорти и лични карти"}
{"url": "https://www.actualno.com/crime/myje-s-kachulki-izpotroshiha-fen-avtobus-na-levski-news_665156.html", "text": "  Автобусът на фен клуба на \"Левски\" в Панагюрище бе засечен от десетина леки автомобила в района на Вакарел на автомагистрала \"Тракия\" и изпотрошен с камъни.  Томи Наплатанов, който пътувал в автобуса, съобщава, че от автомобилите са излезли около 30-40 души, които са хвърляли камъни по автобуса и са изпочупили стъклата. Той допълва, че колите са били с хасковска и старозагорска регистрации, а излезлите от тях мъже са носели качулки. Наплатанов обясни, че е подаден сигнал на телефон 112 и се очаква намесата на полицията по случая, предаде Фокус. Дербито между ЦСКА и \"Левски\" е от 13 ч. на Националния стадион \"Васил Левски\".", "date": "2018.03.18", "title": "Мъже с качулки изпотрошиха фен автобус на \"Левски\" "}
{"url": "https://www.actualno.com/balkani/makedonija-i-gyrcija-shte-se-svyrjat-chrez-120-kilometrov-gazoprovod-news_665155.html", "text": "  Македонското правителство съобщи, че работни групи на Скопие и Атина разговарят и уточнявате времевата рамка и детайлите около строежа на газопровод, който ще свързва двете държави, съобщава агенция “Макфакс“.  Двете групи са съставени от членове на държавното акционерно дружеството Македонски енергийни ресурси и гръцката компания за управление на системите за пренос на природен газ в Гърция (ДЕСФА). Според официалното съобщение на правителството в Скопие, „съгласно мерките за изграждане на доверие между република Македония и република Гърция и засилването на двустранното сътрудничество, започнато от премиерите на двете държави, експертите се съгласиха, че проектът е добро решение за Македония и Гърция“. Съгласно мнението на югозападната ни съседка, обсъжданият проект освен това представлява възможност за задълбочаване на сътрудничеството в енергийния сектор на Балканите, предаде Фокус. Планира се изграждането на 120 километра газопроводна мрежа (около 60 на гръцка и около 60 на македонска територия), като правителството в Скопие ще поеме инициативата за развиване на нови газови коридори в Югоизточна Европа.", "date": "2018.03.18", "title": "Македония и Гърция ще се свържат чрез 120-километров газопровод"}
{"url": "https://www.actualno.com/society/rusnacite-v-bylgarija-glasuvat-na-4-mesta-news_665158.html", "text": "   . Има секции в   Право да дадат своя вот имат  Вече има предсрочно гласували в Шумен, Добрич, Ямбол, Сливен и Несебър, предаде Нова тв. Избирателната активност е висока. В Пловдив дори имаше опашки от желаещи да дадат своя глас. Гласуващите за първи път получиха подаръци.\r\nХората с увреждания има възможност да гласуват в домовете си - при тях по предварителна заявка ще отиде екип с мобилна урна.  ", "date": "2018.03.18", "title": "Руснаците в България гласуват на 4 места"}
{"url": "https://www.actualno.com/nature/recikliraj-za-bylgarija-i-specheli-news_664970.html", "text": "  Замисляли ли сте се какво се случва с опаковките на продуктите, които ползвате? Надали!  Е, време е да започнете, ако искате да помогнете да опазим красивата си страна и планета.   Като  отговорна медия ние от и останалите сайтове от медийна група искаме да ви покажем как ненужният боклук може да се превърне в  нещо полезно и отново да бъде използван. И тъй като когато сме повече, сме по-силни и всяка промяна е по-лесна и бърза, ви призоваваме да се присъедините към нас. След това пуснете снимката публично във Facebook профила си, естествено като добавите хаштага #АзРециклирамЗаБългария.  Също така ни изпратете снимката като лично съобщение в страницата на във . И  така, вадете белите листи, пишете хаштага, снимайте се и ни пратете  снимката. Наградите ви очакват. И се похвалете на приятелите си, че рециклирате и така помагате да опазим заедно България - нашият общ дом!  ", "date": "2018.03.18", "title": "Рециклирай за България и спечели"}
