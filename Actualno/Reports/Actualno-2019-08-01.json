{"url": "https://www.actualno.com/dobrich/zamestnik-oblastnijat-upravitel-na-dobrich-s-naj-goljama-podkrepa-ot-sypartijcite-si-ot-gerb-za-kmet-news_773650.html", "text": "      Заместник-областният управител на Добрич и общински лидер на ГЕРБ Красимир Николов получи най-много гласове на номинационното събрание тази вечер за излъчване на кандидат за кмет на предстоящите местни избори. За него гласуваха 85 от присъстващите, нямаше нито един против, а петима се въздържаха.      Номинация получи и бившият кмет на Добрич Детелина Николова, която има зад гърба си един мандат като кмет на НДСВ и още два – от ГЕРБ. Съпартиецът ѝ, който я предложи, беше си подготвил похвално слово от близо две страници, но изглежда не беше достатъчно убедителен, тъй като тя получи подкрепата на 48 от присъстващи, четирима гласуваха против, а 38 се въздържаха. Преди това тя се обърна с думите: \"Не бива да повтаряме грешките\" и изказа огорчението си от предателствата вътре в партията. Приблизително поравно подкрепа и неодобрение получиха и другите трима номинирани – председателят на общинския съвет на Добрич Иво Пенчев,  общинският съветник и бивш зам.-кмет в последния мандат на Детелина Николово – Надежда Петкова, и юристът и общински съветник Зорница Михайлова.  Независимо от направените номинации, крайното решение кой да се впусне в битката за кмет ще е на Изпълнителната комисия в централата на ГЕРБ, уточниха от пресцентъра на общинската структура. В София ще решат и подреждането на листата за общински съветници сред 54-мата номинирани.\r\nВ самото начало на събранието Красимир Масурски призова съпартийците си да изоставят лобистките интриги и вътрешните търкания. \"Ако продължаваме с този манталитет, ще загубим и тези избори\", предупреди той и припомни, че аферата \" \" е нанесла големи поражения на ГЕРБ. ", "date": "2019.08.01", "title": "Заместник областният управител на Добрич с най-голяма подкрепа от съпартийците си от ГЕРБ за кмет"}
{"url": "https://www.actualno.com/society/2-448-leva-sa-neobhodimi-za-izdryjkata-na-edno-domakinstvo-u-nas-news_773482.html", "text": "      В края на второто тримесечие общата стойност за издръжка на едно 4-членно домакинство (двама родители и две деца) достига до 2 448 лева. Необходимата сума на един човек от домакинството пък възлиза на 612,15 лева. Данните са от изследването на потребителските цени и издръжката на живот в България, проведено от Института за синдикални и социални изследвания на КНСБ, предаде репортер на БГНЕС.      Според цифрите издръжката на живота и нас се е запазила на почти същото ниво спрямо предходното тримесечие, като нарастването е едва с 0,3% процента, равняващото се на 6 лева. Сравнено със същия период на предходната година обаче, нарастването достига 3,7% или 87 лева. Това се дължи на ръста в цената на топлоенергията – 14,9%, електроенергията – 2%, водоснабдяване – 4,7%, както и при някои хранителни стоки, имащи висок дял в потребителската кошница.   Президентът на КНСБ Пламен Димитров обясни, че според данните средната нетна работна заплата у нас е 937 лева, спрямо необходимите 1224 за работещ родител в домакинството, за да бъде достигнато на издръжката на живота. „Около 300 лева ги няма в джоба на всеки един работещ. Още 600 лева трябва да влязат в 4-членното домакинство, за да може да покрие издръжката на живота. При това, ако работи на средна работна заплата. За съжаление обаче всички знаем, че две трети от българските работници получават заплата под средната за страната“, припомни той.\r\nВ София картината е малко по-различна. За издръжка на 4-членно домакинство в столицата са необходими 3 233 лева. Това се дължи на по-високите нива на цените на някои основни стоки и услуги, както и допълнителни разходи като наем, транспорт и други.  КНСБ алармира и за една тревожна тенденция – все по-големите трудности на по-бедните групи от населението за покриване на сметката за вода, която е от първа необходимост. Съчетана това с повишаване на цената ѝ, се очертава риск от „водна бедност“, а това е и причината синдикатите да предлагат целево социално подпомагане срещу нея. Целевата група на тази помощ ще са лица и домакинства, имащи право на помощи за отопление, а тя може да бъде предоставяна под формата на ваучер.\r\n„При тези ниски доходи много хора изпитват силни затруднения да си плащат водата, която не може да бъде спирана, за разлика от тока“, отбеляза Пламен Димитров. По данни на КНСБ над 280 млн. лева са несъбраните вземания от ВиК системата в цялата страна, а повечето от тях са трудно събираеми.    ", "date": "2019.08.01", "title": "2 448 лева са необходими за издръжката на едно домакинство у нас"}
{"url": "https://www.actualno.com/sofia/gotvjat-se-novi-protesti-sreshtu-zlaten-vek-iskat-ostavkata-na-shefa-na-dnsk-news_773598.html", "text": "      Инициативният граждански комитет \"Лозенец\", който е срещу строителството на 34-етажната сграда , поиска оставката на директора на националния строителен контрол (ДНСК) Иван Несторов заради срещу \"Артекс\". Обмислят се и нови протести.      Според гражданите заповедта за спирането на строежа, издадена през април, не е подготвена добре, а от решението на Софийския административен съд става ясно, че промяната на Закона за устройство на териториите, която удължава разрешителните за строеж на 10 години, всъщност, важи за \"Артекс\" и \"Златен век\".   Именно от дружеството \"Артекс\" хора от властта се сдобиха с .\r\nСтроителството на \"Златен век\" беше спряно след среща при премиера Бойко Борисов с обещание в заповедта да се запише, че разрешителното за небостъргача е изтекло. Такъв текст обаче така и не се появи.  \"Съдът на първа инстанция казва, че поправка \"Артекс\" има – каквото и да се опитваха да ни казват институциите, каквото и да е било намерението на парламента. ДНСК издадоха една порочна заповед и не я защитаваха в последствие\", заяви Воислав Тодоров.\r\nДНСК обяви, че дали да обжалва съдебното решение. Ако не го направи, строителството по \"Златен век\" може да започне след 14 дни.   От \"Артекс\" съобщиха, че от април досега са загубили почти 2 млн. лева и очакват институциите и гражданите да се съобразят с решението на съда.     ", "date": "2019.08.01", "title": "Готвят се нови протести срещу \"Златен век\", искат оставката на шефа на ДНСК"}
{"url": "https://www.actualno.com/society/protestirashti-svinevydi-blokiraha-pytja-sliven-jambol-news_773595.html", "text": "      Стопани от Сливенско и Ямболско блокираха пътя Сливен - Ямбол до село Крушаре с настояване държавата да не погубва поминъка им, като избива свинете, отглеждани в лични стопанства, предаде БГНЕС.      Хората скандират „Оставка” и „Убийци”. Въпреки че нямат разрешение за протест и блокада на пътя, полиция отклонява движението, но не се намесва, за да разгони протестиращите от пешеходните пътеки.   Хората се заканват, че това няма да бъде последният им протест, а ще продължат да бранят животните си по всякакъв начин.\r\nПротестиращите настояват за среща с министъра на земеделието, храните и горите Десислава Танева и премиера Бойко Борисов. В момента Танева се среща с протестиращи собственици на прасета в стопанства тип „заден двор” в Пазарджик, които по-рано днес обявиха, че ще проведат протест в петък вечер.  Междувременно стана ясно, че в Ямболска област не са регистрирани случаи на африканска чума по свинете, но това не отменя мерките, които се предприемат за предотвратяване на разпространението на болестта, съобщи Илиян Костов от Министерството на земеделието след приключилото заседание на Областната епизоотична комисия в града. ", "date": "2019.08.01", "title": "Протестиращи свиневъди блокираха пътя Сливен-Ямбол"}
{"url": "https://www.actualno.com/dobrich/spytnikova-snimka-ulichava-v-lyja-riosv-za-pojar-pri-ezeroto-durankulak-news_773657.html", "text": "       300 декара, а не 37 са опожарени край езерото Дуранкулак. Това е твърдението на природозащитника Тома Белев, публикувано и във Facebook групата \"Да запазим Корал\", което е подкрепено със спътникова снимка.          Припомняме, че , но не и преди РИОСВ - Варна да каже официално, че са опожарени 37 декара. Сега Белев пусна във Facebook, за която твърди, че е от спътника Sentinel 2 и която показва 307 декара площ с топлинна сигнатура като от пожар. ", "date": "2019.08.01", "title": "Спътникова снимка уличава в лъжа РИОСВ за пожар при езерото Дуранкулак?"}
{"url": "https://www.actualno.com/asia/sirijskijat-rejim-se-syglasi-uslovno-za-primirie-v-idlib-news_773644.html", "text": "      Сирийското правителство се съгласи на примирие в северозападната част на провинция Идлиб, при условие че се сключи турско-руска сделка за създаване на буферна зона. Това съобщи сирийската държавна агенция SANA, отбелязва AFP.      Цитиран е военен източник, който обяви \"одобрението на режима за прекратяване на огъня в зоната за деескалация в Идлиб, започващо от тази вечер\", при условие че джихадистите и бунтовниците изтеглят въоръжението и силите си от буферната зона според споразумението, сключено през септември в руския курорт Сочи.   Това съобщение дойде, след като днес в Казахстан бяха възобновени преговорите между подкрепящата бунтовниците Турция и съюзниците на режима Русия и Иран.\r\nПо-голямата част от провинция Идлиб, както и части от провинциите Хама, Алепо и Латакия, които в момента са обитавани от около три милиона жители - се контролират от „Хаят Тахрир ал Шам”, джихадистка група, ръководена от бившия филиал на „Ал Кайда” в Сирия.  Предполагаше се, че регионът е защитен от мащабна офанзива на правителството в резултат на турско-руската сделка, но той е попадна под нарастващ обстрел от Дамаск и неговия поддръжник Москва от края на април.\r\nПрипомняме, че правителството на сирийския президент Башар ал Асад обвини Турция, че се бави в изпълнението на сделката, която предвижда създаването на буферна зона с широчина до 20 километра, разделяща бойци на бунтовниците и режима.   Правителствените сили и джихадистите се сблъскаха по периферията на буферната зона, в резултат на което бяха убите близо 2000 бойци, включително повече от 930 лоялни на режима. Болниците, училищата и пазарите бяха засегнати от сраженията.    Московският пратеник в Сирия приветства днес решението на Дамаск. \"Разбира се, ние приветстваме решението на сирийското правителство да въведе примирие\", каза Александър Лаврентиев, цитиран от агенция \"Интерфакс\", след първия ден на мирните преговори в казахстанската столица Нур-Султан, които приключиха. ", "date": "2019.08.01", "title": "Сирийският режим се съгласи условно за примирие в Идлиб"}
{"url": "https://www.actualno.com/europe/ek-i-ungarija-sblijavat-poziciite-si-po-migracionnata-politika-news_773633.html", "text": "      Бъдещият председател на Европейската комисия Урсула фон дер Лайен прие министър-председателя на Унгария Виктор Орбан и оцени проведените разговори като „добри“, предаде БГНЕС.      Двамата са били единни по темата миграция, че е необходимо „ново начало и прагматични решения“. Засега не е ясно дали това означава сближаване с позицията на Унгария. Преговорите за реформа на системата на Европейския съюз по бежанските въпроси се провалиха заради отказа на Унгария да се ангажира с приемането на бежанци.   Бъдещият ръководител на Европейската комисия акцентира върху значението на правовата държава. Правосъдието трябва да е валидно за всички. Критиците на Орбан го обвиняват за влошаване нивото на демокрацията и върховенството на закона. Управлението в Унгария често е сравнявано с авторитарни държави като Китай и Русия, което също допринася за прояви на недоволство в Европейския съюз.\r\nНепосредствено преди избирането ѝ Фон дер Лайен представи политическите си приоритети: климатични промени, икономика, миграционна политика, както и ролята на Европейския съюз в световен мащаб. Тя обяви, че ще представи нов „Пакт за миграция и убежище“.  Орбан определи срещата като „успешна“, а Фон дер Лайен като „сериозна жена“, която разбира положението в Централна Европа. ", "date": "2019.08.01", "title": "ЕК и Унгария сближават позициите си по миграционната политика"}
{"url": "https://www.actualno.com/bgfootball/ludogorec-prodyljava-napred-v-liga-evropa-sled-lekcija-sreshtu-valur-news_773606.html", "text": "       безпроблемно спечели реванша срещу Валур във втори предварителен кръг  на Лига Европа. У дома разградчани се наложиха над исландците с 4:0 и с  общ резултат 5:1 продължават към трети кръг на втората по сила  европейска клубна надпревара.      Попаденията в днешния мач реализираха Дан Битон в 7-ата, Жордан Икоко  в 24-ата минута и Якуб Свиерчок на два пъти през втората част (82' и  83'). Разградчани обаче имаха и немалко пропуски в срещата и можеха да  победят дори по-изразително. В двубоя \"орлите\" тотално надиграха своя  съперник и вече мислят за следващия си противник - ТНС от Уелс. .    ПРЕДИ ДВУБОЯ    Първият двубой не протече точно според очакванията, като Анисе спаси  \"орлите\" с късно попадение, което оформи равенството - 1:1. През тази  кампания Лудогорец все още няма победа на континенталната сцена. Тимът  напусна Шампионската лига още на първото стъпало -регистрира две загуби  от унгарския първенец Ференцварош - 1:2 в Будапеща и 2:3 в Разград.\r\nОчаква се треньорът Стойчо Стоев да заложи само на един по-дефанзивен  халф, а до него да действа Абел Анисе. Разградчани ще опитат да решат  всичко в двубоя с остри пробиви по крилата. Там ще играят Чибота и  Жоржиньо. Най-вероятно на върха на атаката ще действа Клаудиу Кешеру.  При класиране в следващата фаза те ще срещнат уелския ТНС.      ", "date": "2019.08.01", "title": "Лудогорец продължава напред в Лига Европа след лекция срещу Валур"}
{"url": "https://www.actualno.com/pazardjik/udyljiha-sroka-za-umyrtvjavane-na-domashnite-praseta-v-pazardjishko-news_773604.html", "text": "      Над 30 села в пазарджишка област бойкотираха крайните превантивни мерки срещу и няма да съдействат на властите за планираното масово унищожаване на животните, които гледат в личните си дворове. Стопаните готвят и протест, съобщи БНТ.      Според заповед на Областната епизоотична комисия до 2-ри август стопаните могат сами да заколят прасетата си, след което влиза в сила принудителното умъртвяване на животните. Според повечето кметове в Пазарджишко обаче това са крайни действия, тъй като в областта няма африканска чума.   В обща декларация повече от 30 кметове заявяват, че няма да допуснат принудително евтаназиране на домашните прасета. В момента в населените места тече подписка, в която се настоява за отмяна на заповедта. В подобна ситуация са десетки стопани в Пазарджишко.\r\nМного от тях ще участват в насрочения за утре протест в центъра на Пазарджик срещу превантивното умъртвяване на свинете. За да потуши напрежението в региона, на спешна среща с кметовете и областния управител в Пазарджик следобед пристигна земеделският министър Десислава Танева. След повече от час и половина оживен разговор се реши с една седмица да бъде удължен срокът за принудително умъртвяване на домашните животни.   ", "date": "2019.08.01", "title": "Удължиха срока за умъртвяване на домашните прасета в Пазарджишко"}
{"url": "https://www.actualno.com/society/novinite-naj-vajnoto-za-denja-1-avgust-news_773579.html", "text": "      Редакционният екип на  ви представя най-важните новини за изминалия ден.       Специализираната прокуратура разпространи доказателствата по разследването за кибертероризъм срещу собственика на \"TAD Group\" Иван Тодоров, търговския директор във фирмата Георги Янков и Кристиян Бойков, който бе първият задържан по случая.   Специализираната прокуратура издаде европейска заповед за разследване на територията на Франция по казуса \"TAD Group\". В едно сърцераздирателно и впрочем доста скучно прощаване, Слави Трифонов разреши съспенса: щял да прави и телевизионен продукт, и политически проект. Първото - защото бТВ не му давала достатъчно свобода, макар че досега чухме само за едно спряно предаване.     Гърция забрани вноса на свинско месо от България, а на граничните пунктове стриктно се проверява дали пътуващите не пренасят свинско месо или продукти със свинско. Налагат се глоби и месото се конфискува, предаде БНР. Освен България и Румъния всички останали страни членки на ЕС са въвели европейската система за проследяване за фалшифициране на лекарствените продукти над 95 на сто. Това каза пред БНР Деян Денев – председател на Българската организация за верификация на лекарствата.    Дирекция за национален строителен контрол (ДНСК) се готви да обжалва съдебното решение, което отмени спирането на строителството на скандалния небостъргач \"Златен век\" в столичния квартал \"Лозенец\". Кметовете да бъдат задължени със закон да имат приемен ден за гражданите всяка седмица. В противен случай ще им се налага глоба до 500 лв., а при повторно нарушение - до 800 лв. Не мога да си представя, че може да се стигне до ситуация, в която аз да вдигна ръка срещу Македония. Дори не мога да си помисля, че може да се стигне до блокиране на започването на преговорите на Македония за Европейския съюз. Директорът на Главна дирекция \"Изпълнение на наказанията\" Васил Миладинов временно е отстранен от длъжност. Срещу него е образувано дисциплинарно производство, съобщиха от Министерството на правосъдието. ", "date": "2019.08.01", "title": "Новините: Най-важното за деня, 1 август"}
{"url": "https://www.actualno.com/europe/polojeni-sa-71-ot-trybite-na-severen-potok-2-news_773621.html", "text": "      Проектната компания по строителството на „Северен поток-2“ - Nord Stream 2 AG, положи по дъното на Балтийско море 1739,4 километра тръби от газопровода, което представлява около 71% от общата дължина на двата тръбопровода, съобщи „Газпром“.      Проектът предвижда изграждането на два тръбопровода с обща вместимост 55 милиарда кубически метра газ годишно по трасе от бреговете на Русия през Балтийско море до Германия. Планира се изграждането да завърши до края на 2019 г. Газопроводът преминава през териториалните води или изключителните икономически зони на Русия, Финландия, Швеция, Дания и Германия.   Единствената държава, която все още не е дала разрешение за строителството, е Дания, отбелязва още БГНЕС.\r\nПрипомняме, че „Газпром“ се явява единствен акционер на проекта.   ", "date": "2019.08.01", "title": "Положени са 71% от тръбите на \"Северен поток-2\""}
{"url": "https://www.actualno.com/bgfootball/lokomotiv-pd-mina-prez-ada-v-tyrnava-no-prodyljava-napred-v-liga-evropa-news_773632.html", "text": "      Трудно и измъчено, но с проява на характер в точния момент се класира за третия кръг на ,  след като загуби с 1:3 в реванша срещу Спартак (Търнава). Именно  попадението на чужд терен, реализирано чак в 74-ата минута, прати  'смърфовете\" напред в Европа.      Голът бе дело на Ален Ожболт, който донесе на \"четрно-белите\" и  успеха във финала за Купата на България. Словенецът се разписа след  асистенция на Бирсент Карагерен. Попаденията за Спартак вкараха  Дангубич, Митреа (дузпа) и Таварес.\r\nКакто е известно, в първия мач в Пловдив Локомотив победи с 2:0. В следващия кръг пловдивчани ги очаква френският Страсбург. .       ПРЕДИ ДВУБОЯ В първия двубой \"черно-белите\" постигнаха победа с 2:0, а при нов  положителен за тях резултат ще играят в трети кръг. Там съперник ще им  бъде победителят от двойката Макаби Хайфа - Страсбург.\r\nОчаква се в реванша треньорът на пловдивчани Бруно Акрапович да не  прави промени, поне не съществени. В състава няма контузени и наказани и  той ще може да разчита на оптималния си състав.    За последно \"смърфовете\" отстраниха съперник в Европа през 2005 година - елиминиран бе ОФК Белград за Купата на УЕФА. ", "date": "2019.08.01", "title": "Локомотив Пд мина през ада в Търнава, но продължава напред в Лига Европа"}
{"url": "https://www.actualno.com/showbusiness/geri-nikol-e-neuznavaema-snimki-news_773594.html", "text": "      Гери-Никол определено не знае кога да спре. Поне що се касае до употребата на \"Фотошош\". Певицата, която навърши 21 години на 30 юли, публикува нови снимки от рождения си ден в Instagram. Както сами може да видите, тя е прекалила с потъмняването на кожата си.      На кадрите Гери-Никол прилича на афроамериканка и изглежда неестествено. Зъбите й пък са толкова избелени, че контрастът е очевиден. Някои от потребителите на социалната мрежа сравниха певицата с футболиста Благой Георгиев, който също е почитател на по-тъмния тен.   ", "date": "2019.08.01", "title": "Гери-Никол е неузнаваема (СНИМКИ)"}
{"url": "https://www.actualno.com/healthy/ban-ne-davat-informacija-za-tova-neshto-ciklotronnija-centyr-i-zashto-veche-chetiri-godini-ne-raboti-news_773543.html", "text": "      От няколко дни се опитва да осъществи връзка с ръководството на Института за ядрени изследвания и ядрена енергетика (ИЯИЯЕ) към БАН, за да потърси информация за проектирането на бъдещия .      Причината за интереса на медията ни по обществено значимата тема е, че би трябвало да е , в която да се монтира апаратура на стойност над 10 млн. лв., отлежаваща вече четири години безполезна . А тя е предназначена за производство на радиоизотопи за раково болни.\r\nВ понеделник на служебния телефон на Института обясняваха, че директорът доц. д-р Лъчезар Георгиев е в отпуска, да го потърсим в четвъртък. Неколкократните обаждания днес отново са безрезултатни , защото до обед доц. Георгиев не беше в кабинета си и трябваше да го потърсим след обедната почивка за интервю по темата. Последващото търсене обаче беше окончателно попарено, защото от отсрещната страна ни бе казано, че и доц. Георгиев, и заместниците му „ не искат да дават информация за това нещо “. А „това нещо“ е твърде важно за населението на цяла България . Едва ли вече има човек, . И темата е наистина обществено значима.     Припомняме, че договорът за проектиране на сграда за „отлежалия“ циклотрон ТR2 е  от декември месец. Заданието е възложено на архитектурно бюро от Италия, по чийто проект са изпълнени болниците „Сан Рафаел“ в Милано и „Сан Джерардо“ в Монца.\r\nАнонсираният като ускорител с най-добри параметри на Балканите и най-големия научен проект на България е договорен през 2014 –та и доставен през януари 2016 година.\r\nИзпълнител на поръчката бе фирма \"Циклотрон инженеринг“ ООД за 4,7 млн. долара без ДДС (с ДДС сумата възлиза на над 10 млн. лв.).    Справка в Търговския регистър обаче сочи, че фирмата, собственост „МОЛЕКЮЛАР СОЛУШЪНС БЪЛГАРИЯ“ и строителната компания „ПСГ“, е вече продадена. Новият собственик е 35-годишният Димитър Иванов чрез едноличната му фирма „Абракас Кепитъл“.  \r\nЦиклотронът е предназначен да произвежда PET и SPECT-изотопи за лечение на онкоболни пациенти. Той обаче отлежава вече цели четири години в помещение на ИЯИЯЕ в София, защото няма къде да го монтират.    Две години и седем месеца отне на Института да подготви поръчката за проектант на сградата . А тя е сложна не само за проектиране, а и за изграждане, защото изискванията за такива апаратури са изключително сериозни, в това число да издържат на висока сеизмична активност.\r\nЗа проектант бе избран консорциум „БГ Национален циклотронен център“, водещ партньор в който е италианското дружество „Проджети Плант С.Р.Л.“, заедно с българската „Сиела Норма“ АД.\r\nОфертата на консорциума е за стойност 772 200 лв. без ДДС (или 926 640 лв. с ДДС) и срок за изпълнение 173 календарни дни. Договорът бе сключен на 6 февруари т.г. и 173-те дни за изработка на инвестиционен проект с фази идеен, технически и работен, са вече минали. Оттам-насетне предстои да се подготви и обществена поръчка за строително-монтажни работи.   По-рано не може да стартира процедура за строителство. Но с темповете, с които работят в Института, едва ли някой би могъл да предвиди обозримо бъдеще, когато ще заработи уникалната и жизнено важна за хиляди пациенти апаратура.\r\nОтносно предстоящото строителство в Плана за действие в изпълнението на Националната програма за развитие 2019-2020 г. пише, че 2 000 000 е целевото финансиране за изграждане на сградата за разполагане на циклотрон. Мярката, по която трябва да стане това, е „Развитие на научната база за провеждане на съвременни и конкурентоспособни научни изследвания“. ", "date": "2019.08.01", "title": "БАН не дават информация за „това нещо“ - циклотронния център и защо вече четири години не работи"}
{"url": "https://www.actualno.com/bgfootball/aek-larnaka-razpilja-levski-na-gerena-sinite-sa-aut-ot-evropa-news_773591.html", "text": "       приключи участието си в Лига Европа, след като допусна втора загуба от  АЕК Ларнака с 0:4. След загубата и в Кипър с 3:0 \"сините\" напуснаха  турнира след втория кръг. И четирите гола днес отбеляза капитанът на АЕК  Иван Тричковски, който се възползва по максимален начин от положенията пред  него.      Срещата за \"сините\" започна кошмарно, след като Хали Тиам получи  контузия само след минута игра. Халфът направи опит да продължи, но в 5'  бе заменен от Илия Юруков.   Иначе кипърците изравниха  постижението на Лацио, който държеше еднолично рекорда  за най-голяма  победа срещу българите на \"Герена\". През 2009 година \"орлите\" разбиха  Левски със същия резултат на \"Герена\" в групите на ЛЕ. Всичко най-интересно от срещата - .   Въпреки негативния резултат \"сините\" фенове все още имат своите  надежди, най-вече заради силните изяви на тима от началото на сезона.  Освен това възпитаниците на Петър Хубчев направиха и силно първо  полувреме в Кипър, но след изгонването на Живко Миланов, отборът рухна.\r\nИначе, Левски ще бъде без капитана си Живко Миланов, както и без голмайстора си от началото на сезона - Давиде Мариани. .  Сега неговото място ще трябва да заеме Франко Мазурек. Аржентинецът бе  взет това лято, точно преди заминаването на тима за лагер в Австрия. Той  бе много изостанал с подготовката и все още не е в оптимална физическа  форма. Петър Хубчев призна на пресконференцията, че отборът ще излезе  атакуващо още от първата минута, тъй като няма друг вариант освен да  рискуват.        ", "date": "2019.08.01", "title": "АЕК Ларнака разпиля Левски на \"Герена\", \"сините\" са аут от Европа"}
{"url": "https://www.actualno.com/smolyan/smoljanskata-bolnica-s-novi-aparati-i-oborudvane-za-hemodializa-news_773605.html", "text": "      С нови апарати и оборудване работи Отделението по хемодиализа към МБАЛ „Д-р Братан Шукеров“ – Смолян, съобщиха от пресцентъра му.      В края на 2018 г. година болницата получи от Министерството на здравеопазването целева субсидия от 271 000 лева. Със средствата бяха закупени шест апарата за хемодиализа на стойност 143 856 лв., система за предварителна обработка на водата за хемодиализа - 59 998 лв., 7 електрически хемодиализни легла – 18 900 лв.\r\nНаправен бе и освежаващи ремонти на Отделението по хемодиализа за 18 032 лв. и на Отделението по съдебна медицина, както и ремонт на покрива на „Съдебна медицина“ за 30 024 лв.   „Имахме нужда от подмяна на апаратите. Старите бяха закупени преди повече от 15 години и тяхното използване стана неефективно и нерентабилно. Сега разполагаме с десет диализни поста, на които едновременно диализираме 10 пациента“, каза д-р Васил Бояджиев. \r\nТой обясни, че един апарат при средна натовареност работи около 5 000 часа на година, а лимитът е 30 000 часа, т.е. 6 години. След това започват ремонтите, амортизация и т.н.\r\nС получените от Министерството на здравеопазването средства дейността на Отделението по хемодиализа е обезпечена за около 10 години. На досега действащите апарати ще бъде направена профилактика. Част от тях ще останат като резервни, в случай на нужда.    В момента на диализа в отделението са 33-ма пациенти от цялата Смолянска област. ", "date": "2019.08.01", "title": "Смолянската болница с нови апарати и оборудване за хемодиализа"}
{"url": "https://www.actualno.com/europe/v-es-ne-mogat-da-postignat-konsensus-za-izbora-na-direktor-na-mvf-news_773609.html", "text": "      Страните членки на ЕС все още не могат да постигнат консенсус за кандидата, който трябва да наследи като директор на Международния валутен фонд (МВФ). Освен това ЕС изпусна крайния си срок, който изтече през юли, обявиха от Френското финансово министерство, цитирани от AFP.      \"На този етап, въпреки че имената на някои кандидати събират по-голяма подкрепа от другите, все още няма консенсус около едно име\", поясниха от ведомството.   Припомняме, че по традиция Фондът се оглавява от европеец, а е под ръководството на американец. Постът е овакантен след номинирането на Лагард за председател на Европейската централна банка.\r\nПреди дни вестник The Financial Times писа, позовавайки се на източници от ЕС, че финалистите са , бившият председател на Еврогрупата и бивш министър на финансите на Нидерландия Йерун Дейселблум, и гуверньорът на Централната банка на Финландия Оли Рен.  От Френското финансово министерство уточниха, че финансовият министър Бруно льо Мер, който води разговорите за избиране на кандидат, е разговарял с \"всичките си колеги\" през последните дни, \"особено с Олаф Шолц\".\r\nПояснява се, че днес Льо Мер е организирал конферентен разговор с европейските си колеги, за да ги запознае с последното развитие след задълбочените консултации, пише още News.bg.   Според публикации в различни медии до утре (2 август) се очаква ЕС да номинира своя кандидат.    От Фонда отбелязват, че всяка от 189-те страни членки може да номинира кандидат между 29 юли и 6 септември, след което Управителният съвет ще обяви кратък списък с трите имена. Но САЩ и Европа имат най-големи шансове при гласуването. Очаква се новият лидер на Фонда да стане ясен до 4 октомври. ", "date": "2019.08.01", "title": "В ЕС не могат да постигнат консенсус за избора на директор на МВФ"}
{"url": "https://www.actualno.com/society/sydija-metodi-lalov-podade-ostavka-news_773602.html", "text": "       Методи Лалов поде оставка като съдия. В своя профил във Facebook той съобщава, че си тръгва си от съдебната система, \"а Пламен Георгиев се завръща в нея, за да заеме достойно мястото си на прокурор. Каква ирония\".      Лалов коментира, че прави това, за да работи за промяна, \"която ще позволи в съдебната система да влизат и да остават почтените, независими и компетентни магистрати. Излизам, за да се боря в съдебната система да се завърне справедливостта\". В заявлението си до Висшия съдебен съвет (ВСС) Лалов обяснява, че причината да напусне професията, която упражнява повече от 16 години, е, че честта и достойнството не му позволяват да наблюдава как \"съдебната власт прави поредната крачка към своята гибел\".   ", "date": "2019.08.01", "title": "Съдия Методи Лалов подаде оставка"}
{"url": "https://www.actualno.com/europe/holandija-zabrani-burkite-na-obshtestveni-mesta-news_773639.html", "text": "      Холандия забрани носенето на бурки в училища, в болници, както и в обществени сгради, предаде БГНЕС.      Влизането на закона в сила беше прието с възторг от десния популист Геерт Вилдерс, който заяви, че това е „исторически ден“.\r\nЗаконът забранява носенето в обществени сгради на каквото и да е покриващо лицето облекло, включително каски и качулки. Забраната важи за общини, болници, училища и за обществения транспорт. Нарушителите са застрашени от забрана за достъп до определени места и глоба от най-малко 150 евро.\r\n„Това е първата антиислямска мярка,“ заяви Вилдерс, доволен от решението, за което самият той настоява преди 14 години. „Холандия е нашата държава и ние не се отнасяме така с жените“, заяви крайнодесният политик.     Необходими бяха много години, докато холандското правителство приеме подобен нормативен акт. Много хора възприемат пълното покриване на лицето като символ на потисничеството над жените в исляма. Критиците на този закон виждат в него нарушение на религиозните свободи.\r\nСпоред данни на университета в Амстердам и мюсюлмански общности в различни градове, в Холандия има само около 150 жени, които носят постоянно бурка или никаб.\r\nЗаконът доведе до разногласия между кмета на Амстердам Фемке Халсема и правителството. Халсема заяви, че градът ѝ има по-важни приоритети от спазването на забраната, като борбата срещу организираната престъпност например. Това наложи Министерството на вътрешните работи да ѝ напомни, че „законите важат и за Амстердам“.    Преди да бъде приет, законът предизвика ожесточени дебати в страната. В социалните медии се появиха предложения забулените жени да бъдат нападани и събличани. Различни хора можеха пишат в хаштаг #boerkabuddies, ако някоя забулена жена се е почувствала заплашена на обществено място. ", "date": "2019.08.01", "title": "Холандия забрани бурките на обществени места"}
{"url": "https://www.actualno.com/analysis/rusnacite-vse-po-malko-vjarvat-na-televizijata-news_773488.html", "text": "      Според социолозите днес около 55% от руснаците се доверяват на , докато почти 80% са й се доверявали преди десет години.      Доверието в телевизията остава главно сред хората над 35 години, информира BBC Русия.   Телевизията все още е основният източник на информация, но аудиторията й постепенно намалява. Според анкетата, днес 72% от руснаците получават информация от телевизията, а преди 10 години този отговор са дали 94%.\r\nВ същото време аудиторията на социалните мрежи за същия период се увеличава три пъти: от 9% до една трета от населението на страната.  Руснаците стават все по-заинтересовани от видео блогъри, канали на Телеграм и агрегатори на новини, се казва в проучването.\r\nДелът на руснаците, които следят независимите медии днес, е 29%, като в Москва 43% ги четат или гледат редовно, показва проучване на „Левада“.    ", "date": "2019.08.01", "title": " Руснаците все по-малко вярват на телевизията "}
{"url": "https://www.actualno.com/curious/mesechen-luboven-horoskop-za-avgust-2019-news_773474.html", "text": "       Овен       Очаква ви много интересен месец, който ще ви накара да осъзнаете кой е човекът за вас. Важно е да отворите очите и сърцето си за отговора, който е бил пред вас толкова дълго време. Ако за миг забравите за нуждата си да контролирате всяка ситуация и се пуснете по течението ще разберете какво е истинското щастие. Доверете се на човека до вас, на интуицията си и нещата ще се получат. Телец Ако до момента сте имали някакви колебания и сте се чудили дали да послушате сърцето, или ума си, то през август драмите свършват. От вас се иска само да запазите спокойствието и равновесието, което сте постигнали и да не се страхувате от любовта. Разбира се, няма да липсват и сътресения, но го приемете с гордо вдигната глава и поемете отговорност. Всичко се случва, важно е и двете страни да проявят разбиране.   Близнаци За съжаление, през август Близнаците все по-често ще обръщат глава към миналото, търсейки отговори. Не се изкушавайте да гледате назад, не питайте защо и не мислете за причината. В момента имате най-голяма нужда от това да погледнете към себе си и да осъзнаете от какъв партньор имате нужда. Не взимайте важни решения през август, защото емоциите могат да замъглят преценката ви и да направите грешка. Рак     Раците ще са между \"чука и наковалнята\" в любовен план. Двама души ще се борят за сърцето ви, няма правилно и грешно решение, за това не приемайте ситуацията като ултиматум. Възможно е ваш колега или близък приятел да сподели чувствата си, което ще ви обърка. Не взимайте прибързани решения, преди да изясните собствените си чувства.  ", "date": "2019.08.01", "title": "Месечен ЛЮБОВЕН хороскоп за август 2019"}
{"url": "https://www.actualno.com/balkani/vuchich-syrbija-e-po-napred-ot-bylgarija-news_773544.html", "text": "      Сърбия вече е изпреварила България и Хърватия и много скоро ще стигне стандарта на ЕС, твърди сръбският президент Александър Вучич, цитиран от БГНЕС.      Вучич отново се похвали, че Сърбия е изпреварила България, която е член на Европейския съюз, по средна заплата.   Той очаква, че през следващите месеци средната заплата в балканската държава ще достигне 500-510 евро.\r\nСпоред него Сърбия също така е по-напред по някои параметри и от Хърватия, която е последната страна присъединила се към ЕС.  Вучич се надява, че страната му ще достигне стандарта на живот на държавите от ЕС през следващите 15 години.\r\nВ Сърбия съществува така нареченият \"Истиномер\", който публикува лъжите и фалшивите новини на Вучич, свързани с икономическите успехи, строителството на магистрали и т.н.    ", "date": "2019.08.01", "title": "Вучич: Сърбия е по-напред от България"}
{"url": "https://www.actualno.com/ruse/ministerstvoto-na-okolnata-sreda-i-vodite-shte-otdeli-955-mln-lv-za-vik-ruse-news_773560.html", "text": "      „Водоснабдяване и канализация“ ООД - Русе получава безвъзмездна помощ в размер на 95,5 млн. лв. по Оперативна програма „Околна среда (ОПОС) 2014-2020 г.“ за подобряване на водоснабдяването, съобщиха от Министерството на околната среда и водите.      След подписването на договор от министър Нено Димов и д-р инж. Сава Савов, управител на „Водоснабдяване и канализация“ ООД – Русе става ясно, че общият размер на инвестицията е над 131,8 млн. лв.\r\nСъгласно проекта ще бъде pexaбилитиpaнa, peĸoнcтpyиpaнa и дoизгpaдeнa oбщo 123 ĸм водоснабдителна и канализационна мpeжa в Русе и Тутракан.\r\nСлед приключване на дейностите пo проекта зaгyбитe във водопроводната мрежа ще намалеят c 19 % и 138 250 житeли щe имaт пo-дoбpo вoдocнaбдявaнe.  Предвижда се проектиране и изграждане на интегрирана географска информационна система и въвеждане на система за дистанционно наблюдение нa преливници и на ниво водно количество в ключови точки от главните канализационни колектори. Дейностите по проекта трябва да приключат след четири години и един месец. ", "date": "2019.08.01", "title": "Министерството на околната среда и водите ще отдели 95,5 млн. лв. за ВиК - Русе"}
{"url": "https://www.actualno.com/america/amerikanskite-studenti-ne-vijdat-v-sasht-naj-moshtnata-dyrjava-news_773532.html", "text": "      Ново проучване показва, че 30% от американските студенти смятат, че Китай е най-мощната държава в света. Около трима на всеки десет американски студенти казват, че Китай е по-мощен от САЩ, предаде БГНЕС.      Проучването, проведено от „College Pulse“, е събрало отговори от над 27 000 студенти. Общо 8 394 респонденти (30 %) твърдят, че Китай, а не САЩ, е най-мощната държава в света.   Въпреки че САЩ печелят множество гласове, те получават малко под половината от общите отговори (48 %) на участниците в проучването.\r\nДругите отбелязани държави са Русия (6%), Великобритания (4%) и Германия (3%).  Във видео студентите твърдят, че се доверяват повече на комунистическото китайско правителство заради администрацията на Тръмп и американското разузнаване.\r\nРезултатите от изследването идват на фона на напрежението между САЩ и Китай. Докато администрацията на Тръмп преговаря с Китай за търговия, американските разузнавателни агенции предупреждават за потенциални заплахи за националната сигурност.   Директорът на ФБР Кристофър Урай заяви, че Китай се ангажира с мащабни усилия за изпреварване и доминиране в икономиката. Той също така твърди, че има над 1 000 текущи разследвания относно кражбите на интелектуална собственост, като „почти всички водят към Китай“.    \"Няма държава, която да представлява по-сериозна заплаха за контраразузнаването за страната ни в момента, отколкото Китай\", каза Урай пред съдебната комисия на Сената на 23 юли. Според него Китай се опитва да \"открадне позицията на икономически лидер от САЩ \".\r\nДиректорът на ФБР поясни, че това не означава, че САЩ не трябва да правя бизнес с комунистическата страна, а по-скоро, че предприятията и университетите трябва да останат „с широко отворени очи“.\r\nЗаплахите за сигурността по отношение на Китай не се отнасят само за икономическото развитие. Развитието на образованието също е проблем. Институтите „Конфуций“, които служат като центрове за китайска култура и език в американските колежи, са подложени на проверка от американските разузнавателни агенции за асоциациите им с комунистическата партия на Китай. Администрацията на Тръмп предупреди, че тези институти разпространяват пропаганда.   Други случаи на китайско влияние в американското висше образование включват професор от UCLA, признат за виновен в кражбата на критични военни технологии и предаването им на Китай и китайска компания, която почти купува университета в Ню Джърси. ", "date": "2019.08.01", "title": "Американските студенти не виждат в САЩ най-мощната държава "}
{"url": "https://www.actualno.com/curious/dneven-horoskop-za-2-avgust-news_773573.html", "text": "       Овен       Това е ден, в който да се доверите на интуицията ви. Следвайте стъпките на душата си и няма да сгрешите. Телец Това е ден, в който ще откриете неща, за които сте си мислили, че отдавна сте забравили. Насладете се на щастието ви.   Близнаци Това е ден, в който да покажете, че можете много повече от това, което другите предполагат. Приемете адмирациите достойно. Рак     Това е ден, в който ще разберете важна истина. Ако искате да запазите това, което имате ще трябва да се съобразите с нея. Лъв Днес може би няма да е един от най-спокойните ви дни, но усилията ще си заслужават. Не си позволявайте и за миг да загубите вяра в способностите си. Дева Това е ден, в който да се погрижите за вашето спокойствие. Каквото и да става около вас бъдете мъдър наблюдател. Нищо повече не ви е нужно.   Везни Този петък ще ви даде възможност да осъзнаете силата си. Бъдете уверени, но не прекалено, защото най-лесно се пада от най-високо.    Скорпион Днес разумът трябва да е водещото нещо за вас. Вероятността да загубите сериозни предимства заради прибързаност е голяма. Стрелец Днес ще имате сериозно предимство пред останалите. Използвайте ситуацията, за да си дадете няколко почивни дни в близко бъдеще. Козирог    Днес не разкривайте плановете си. Вашите идеи за безценни и някой може да се възползва от тях. Водолей Това е ден за победи в личен план. Направете компромиси, за да получите повече, от колкото сте очаквали. Риби Днес ще получи дългоочакван подарък. Няма да ви се вярва, че се случва, но разтворете широко очи, за да се насладите на победата си. ", "date": "2019.08.01", "title": "Дневен хороскоп за 2 август"}
{"url": "https://www.actualno.com/crime/ot-byrzane-da-ulichi-tad-group-prokuraturata-pusna-egn-tata-na-borisov-cacarov-i-peevski-news_773571.html", "text": "      Специализиранта прокуратура, която разпространи днес , с които подкрепи обвинението си срещу \"TAD Group\", допусна огромен гаф.      В един от файловете, качени на сайта на държавното обвинение, е посочено, че Кристиян Бойков е направил търсения на няколко физически лица - премиера Бойко Борисов, главния прокурор Сотир Цацаров и депутата Делян Пеевски. От прокуратурата обясниха, че на файловете са заличени всички лични данни, факти и обстоятелства, които според държавното обвинение биха навредили интересите на трети страни, както и нецензурни думи и изрази, но това не се оказа точно така, тъй като от институцията първоначално бяха пропуснали да заличат данните - по-точно ЕГН-тата на Борисов, Цацаров и Пеевски.   Прокурорите направиха и втори тежък гаф - пуснаха връзка към сайт, на който се виждат данните на 2099 прокурори и следователи. ", "date": "2019.08.01", "title": "От бързане да уличи \"TAD Group\": Прокуратурата пусна ЕГН-тата на Борисов, Цацаров и Пеевски"}
{"url": "https://www.actualno.com/crime/prokuraturata-publikuva-dokazatelstva-sreshtu-tad-group-snimki-news_773554.html", "text": "       Специализираната прокуратура доказателствата по разследването за кибертероризъм срещу , търговския директор във фирмата Георги Янков и Кристиян Бойков, който бе първият задържан по случая. На сайта на институцията бяха качени общо снимков и текстови материал от компютър и телефон, разговори, също така и стоп кадри от охранителните камери в офиса на компанията.       \"По повод протеста на Апелативната специализирана прокуратура за определената мярка за неотклонение \"парична гаранция\" на собственика на \"ТАД груп\" Иван Тодоров и с разрешение на наблюдаващия прокурор публикуваме части от доказателствения материал, събран в хода на разследването\", посочват от прокуратурата. Първият файл съдържа снимка от разговор между Георги Янков и Кристиян Бойков, проведен малко след публикуването на откраднатата база данни на НАП в интернет. Според държавното обвинение на видеото Кристиян споделя на Янков:    Следващият файл, отново съдържащ снимка от охранителна камера, според прокуратурата, Янков говори с неизвестно лице по телефона и споделя: Не става ясно обаче как точно прокуратурата е разтълкувала разговорите и дали към камерите е имало включен микрофон.     На запис, направен на 16 юли в 11:13 ч., се вижда как Бойков отваря tor.com, която предлага услуга за анонимно получаване и изпращане на имейли. Това се потвърждава и от търсенията на Бойков в интернет, твърдят от прокуратурата. В 11:21 ч. същия ден Кристиян търси в Google страницата на bTV, след което сайта на медията и влиза в менюто за контакти, откъдето копира имейл адреса на телевизията.\r\nСъщата процедура следва с \"Капитал\", а в 11:24 ч. Кристиян отваря страницата translate.google.com, където търси превод на ключови фрази, установени и в историята на браузъра като съответстващи с определени части от пратения текст до bTV, \"Нова телевизия\" и \"Капитал\".\r\nБойков е търсил - \"Капитал контакти\", \"btv\", \"tor mail services\" (имейл услуга с Top), \"russian anonymous mail\" (руски анонимен имейл), както и \"обективна журналистика\" и \"уважаеми журналисти\".    Сред файловете е и скрийншот, за който се твърди, че е на личния телефон на Кристиян Бойков - на него се вижда . Също така е намерен файл, съдържащ . Съдържанието било качено на сайта bin.com. Oт служебния компютър на Бойков е установено, че няколко дни преди атаката срещу НАП, той е отворил папка с име \"MINFIN_BREACH\". Веднага след което е извършено търсене по ЕГН и резултата от търсенето е записан на файл с име \"search_bivol.txt\". На същата дата . Публикуваме и част от свидетелски показания, които ще бъдат представени в цялост на Специализирания наказателен съд: \"Но все пак броят на клиентите е недостатъчен, затова не съм сигурен кой го предложи – И. или К., част от политиката на фирмата за набиране на клиенти да бъде тестването на сайтове на различни дружества без тяхно знание и впоследствие да ги набират като клиенти. Тази политика на фирмата се коментираше постоянно в офиса основно между И. и К., като  \", пишат на сайта си от Специализираната прокуратура. В последния от доказателствените файлове се посочва, че Кристиян е експлоатирал и .\r\nКакво смята за случая с \"Биволъ\" адвокат, който защитава техен журналист по аферата \"Джи Пи Гейт\" - научете ! А какво казва самият журналист - !\r\nПрипомняме, че днес бе за разследване срещу главния редактор на \"Биволь\" Атанас Чобанов. ", "date": "2019.08.01", "title": "Прокуратурата публикува доказателства срещу \"TAD Group\" (СНИМКИ)"}
{"url": "https://www.actualno.com/europe/velikobritanija-otnovo-otkazva-razmjana-na-zadyrjanite-tankeri-s-iran-news_773545.html", "text": "      Външният министър на Обединеното кралство Доминик Рааб заяви в изявление, че Лондон не планира да води преговори с Иран относно предложеното взаимно освобождаване на задържаните танкери и призова ислямската република да действа \"отговорно\", за да коригира отношенията си с Великобритания, предаде БГНЕС.      \"Трябва да се спазват върховенството на закона и принципа на международното право. Няма да осъществяваме размяна на кораб, който е бил задържан законно, с кораб, който е бил задържан незаконно\", каза Рааб.   Отношенията между Иран и Великобритания се изостриха, след като британските власти в Гибралтар задържаха танкера „Грейс 1“, превозващ ирански петрол. Техеран обяви задържането като незаконно и поиска неговото освобождаване.\r\nПо-късно иранските власти задържаха британски танкер заради предполагаеми морски нарушения, но отбелязаха, че това не е отмъщение за „Грейс 1“.  Това не е първият . Припомняме още, че Лондон разпореди бойни кораби да придружават търговските плавателни съдове под британски флаг при преминаването им през Ормузкия проток. ", "date": "2019.08.01", "title": "Великобритания отново отказва размяна на задържаните танкери с Иран"}
{"url": "https://www.actualno.com/kustendil/zapochva-sedmijat-mejdunaroden-festival-veliki-uchiteli-2019-news_773522.html", "text": "      От 7-ми до 17-ти август в гр. Кюстендил ще се проведе Седмият международен фестивал „Велики учители” и  Пети Международен конкурс „Виктор Мержанов”. Организатори са община Кюстендил, читалище „Братство 1869”, читалище „Пробуда 1961” и Музикално общество „Александър Скрябин” в България.      Музикалното събитие се провежда под патронажа на кмета на община Кюстендил - Петър Паунов, Посолството на Руската федерация в България и Посолството на Китайската народна република в Р. България и с подкрепата на Национална музикална академия „Панчо Владигеров”- гр. София, Московска държавна консерватория „П. И. Чайковски” и др.   Сред основните събития на фестивала са клавирни вечери, посветени на големия пианист Алексис Вайсенберг и руския пианист и педагог Виктор Мержанов. Ревю, посветено на Нотр-Да́м-де-Пари́ с участието на дизайнерката Светла Димитрова, както и откриване на изложбата „Пактът на Рьорих. История и съвременност“,  на Васил Стоилов и Василия Стоилова-Куртева, а също и други изложби, посветени на В. Мержанов,  П. Владигеров и А. Вайсенберг. По време на музикалното събитие ще бъде връчена и ежегодната награда за цялостно творчество „Велики учители” 2019 и др.\r\nВъв фестивала са поканени да вземат участие видни пианисти като проф. Евгений Михайлов (Русия), проф. Наталия Деева  (Русия), Георги Черкин (България), проф. Ромео Смилков (България), Чжао Ичжао (Китай), Конраад Спайкер (Холандия), Анаит Нерсесян (Армения), Наззарено Карузи (Италия), проф. Владимир Бунин (Германия), проф. Ярослав Джевецки (Полша) и др. Сред участниците в конкурса са записани ученици и студенти от България, Русия, Армения, Китай, Италия, Холандия, Япония и др.   ", "date": "2019.08.01", "title": "Започва Седмият международен фестивал “Велики учители“ 2019"}
{"url": "https://www.actualno.com/curious/lubimite-koktejli-na-zodiakalnite-znaci-news_773580.html", "text": "      Някога чувствали ли сте се така, сякаш бихте направили всичко за глътка от любимия си коктейл? Е, дори и да не сте открили съвършеното питие за вас, не се притеснявайте, защото лятото е в разгара си и има време за вкусни експерименти. Особено, ако коктейлът е специално създаден за вас и вашия зодиакален знак. Дори и да не сте от хората, които четат ежедневно хороскопа си, никога не пречи да разширите избора си на питие с някоя нова освежаваща рецепта.       Хората ви познават като състрадателни, нежни и може би малко интровертни. Вашето щастливо място? На някой изолиран плаж, където да слушате вълнуващите звуци на морето. Нямате нужда от тежки и сложни питиета, а от нещо свежо и екзотично, което би ви пренесло мислено на някой тропически остров, като JUICY PERFECTION. Напълнете 2/3 от изстудена висока чаша с Шардоне праскова и манго. Допълнете със сода. Украсете с резен манго или спирала лимонова кора.    Вие сте от хората, които привличат вниманието на околните само с присъствието си. И това съвсем не ви притеснява! Знаете, че независимо дали сте облечени с рокля, или спортен панталон, ще има поне няколко погледа, вперени във вас. Коктейлът, който би ви помогнал да се насладите на тръпката, е силен и смел, точно като HOLIDAY CRUSH .    В тумбеста чаша сипете натрошен лед. Долейте с FRUTINO Сира синя слива и смокиня. Отгоре поръсете с настъргани люспи черен шоколад. Украсете с резен сушен портокал.  Приказливи, забавни и доста нерешителни, вие винаги се чудите какво точно да си поръчате. За вас винаги на първо място е приятната компания, а след това идват питиетата.  Коктейлът, който ви пасва най-добре, е лек, загадъчен, но и много освежаващ – THE QUEEN OF THE BEACH .\r\nВ широка чаша налейте FRUTINO Шардоне праскова и манго. Допълнете със сода. Отгоре сипете достатъчно количество натрошен лед, за да се образува твърда повърхност. Върху нея настържете стърготини лимонова кора. Украсете с резен портокал.    Практични, добре обосновани и консервативни (но с мярка), винаги бихте заложили на нещо класическо, но пречупено през интересна призма. Вниманието към детайлите е едно от най-големите ви предимства. MOJITO GARDEN е точно за вас – класически избор, но с доста по-свежа интерпретация.\r\nИзстискайте сока от половин лайм във висока чаша със столче. Долейте сода. Прибавете FRUTINO Пино гриджио с лайм и мента. Украсете с резен лайм и листенца прясна мента.  Направете своя FRUTINO Photo MIX и имате шанс да спечелите много награди!  ", "date": "2019.08.01", "title": "Любимите коктейли на зодиакалните знаци"}
{"url": "https://www.actualno.com/balkani/letishte-v-syrbija-shte-nosi-imeto-na-zaginal-pri-bombardirovkite-na-nato-pilot-news_773549.html", "text": "      Най-голямото военно летище в Сърбия „Батайница” до Белград ще бъде преименувано в чест на загиналия през 1999 г. полковник от военновъздушните сили Миленко Павлович, съобщава РИА Новости.      Според информация на Министерство на отбраната, командващият 204-ти изтребителен авиационен полк на Съюзна република Югославия полковник Миленко Павлович загива през май 1999 година по време на въздушна операция срещу НАТО.   Решението за преименуване на летището е взето в края на юни, а официалната церемония ще се състои на 2 август, който в Сърбия отбелязват като Ден на авиацията.\r\nНа честванията ще присъстват министърът на отбраната Александър Вулин, командващият 204-та бригада на ВВС и ПВО бригаден генерал Желко Билич и членове на семейството на Павлович. Новото име на летище „Батайница” ще бъде „Полковник-пилот Миленко Павлович”.   ", "date": "2019.08.01", "title": "Летище в Сърбия ще носи името на загинал при бомбардировките на НАТО пилот "}
{"url": "https://www.actualno.com/pleven/otmeniha-bedstvenoto-polojenie-zaradi-afrikanskata-chuma-v-plevensko-news_773567.html", "text": "      Плевенският областен управител Мирослав Петров е решил да не удължава обявеното заради Африканската чума по свинете /АСЧ/ , чиито срок изтече на 31 юли. Причината е, че няма регистрирани нови огнища на опасната зараза в региона, стана ясно на заседание на областната епизоотична комисия днес.      „Последното установено огнище на АЧС в областта беше в град Искър на 25 юли. Бяха приложени съответните мерки за ограничаване и ликвидиране на заболяването и бяха евтаназирани 28 домашни прасета . Приключи пробонабирането на кръвните проби в 10-километровата наблюдавана зона около град Искър – до момента нямаме положителни резултати”, съобщи д-р Иван Йорданов, директор на ОДБХ в Плевен.   В 20-километровата зона на двете големи индустриални свинеферми в областта – „Осъм комерс” АД в село Дисевица и ЕТ „Габи 73” в село Малчика, попадат 64 селища . В тях всички домашно отглеждани прасета трябва да бъдат унищожени от техните стопани, поясни д-р Йорданов. Той предложи на епизоотичната комисия да разпореди на кметовете на тези населени места да бъдат задължени в срок до 5 август да изготвят актуални списъци на стопаните, отглеждащи свине . На базата на тези списъци да бъдат организирани проверки.\r\n„Прасетата, които ще останат извън 20-километровата зона и стопаните им не искат да ги унищожат, не трябва да се хранят с кухненски отпадъци. Не трябва да се хранят и със зелена трева, със зърно, директно прибрано от полето – то трябва да престои поне 60 дена в затворено помещение . Това е много важно, защото дивите свине по всяко време на денонощието ходят из масивите с жито, царевица и т.н. и предават заразата”, препоръча д-р Иван Йорданов.   ", "date": "2019.08.01", "title": "Отмениха бедственото положение заради Африканската чума в Плевенско"}
{"url": "https://www.actualno.com/showbusiness/vlado-karamazov-postrada-video-news_773574.html", "text": "      Владимир Карамазов сподели с феновете си във Facebook, че сериозно е  пострадал на снимачната площадка на \"Дяволското гърло\". Актьорът  разказа, че е наранил ръката си, докато е изпълнявал каскада. Наложило се да посети смолянската болница, където му била оказана помощ. Всичко това обаче с едно уточнение - това е станало преди две години.      Ето какво написа Карамазов в социалната мрежа:\r\n\"Трябваше да заместя Христо (убиеца) в една сцена, в която се вижда  като сянка и избягва. Та това бях аз и трябваше да прескоча една бетонна  ограда. Та спънах се и си раздрах ръката. Свих я в юмрук, за да не види  екипът и да се завайка. Но след малко усетих, че джобът ми е в кръв.  Отидох при един човек от екипа и му го показах. После отидох в банята на  къщата, в която снимахме, омазах я с кръв и видях, че нещата са доста  сериозни. Последва болница, шевове и сега белези...    ", "date": "2019.08.01", "title": "Владо Карамазов пострада (видео)"}
{"url": "https://www.actualno.com/society/manolova-shte-podkrepi-grajdanskija-protest-sreshtu-zastrojavane-v-ovcha-kupel-news_773566.html", "text": "      Над 3 000 граждани „Овча купел 1“ изпратиха с която се обявяват за запазване на зелените площи, детските площадки, предвидените терени, отредени за детски градини, училища, улици, паркинги и др., съобщиха от пресцентъра на обществения защитник.      Създаден е инициативен комитет „Обединен ОК“, който е поканил на среща тази вечер омбудсманът, за да се запознае с проблема на живеещите в столичния квартал „Овча купел 1“ пред бл. 412.\r\nГражданите настояват Манолова да подкрепи протеста им срещу строежа в междублоково пространство.   Освен това, от \"Обединени ОК\" настояват да се запазят изцяло предвидените терени отредени за детски градини (ОДЗ-та), училища, улици, паркинги и обслужващите ги алеи, тротоари, водни и озеленени площи (паркове, градинки, детски и спортни площадки и др.) в ж.к. \"Овча Купел\" 1!  Инициативният комитет подчертава, че общественото обсъждане на Подробния устройствен план (ПУП) на района трябва да не е проформа а да води до реален ангажимент от цялата администрация и съобразяване с постъпили предложения, възражения, становища!\r\n\"Искаме и настояваме да спрете да неглижирате възраженията, сигналите, жалбите и протестите ни, защото сте избрани от народа - върховната власт, госпожи / господа общински чиновници! Защото нашите деца живеят и ще живеят тук, в България\", завършва петицията.\r\nОмбудсманът Мая Манолова ще подкрепи протеста на жителите.     ", "date": "2019.08.01", "title": "Манолова ще подкрепи гражданския протест срещу застрояване в \"Овча Купел\""}
{"url": "https://www.actualno.com/showbusiness/veche-e-jasno-dali-lejdi-gaga-e-s-bradli-kupyr-snimki-news_773578.html", "text": "      От известно време се носят упорити слухове, че Лейди Гага е причината за раздялата на Брадли Купър и Ирина Шейк. Сега става ясно, че поп певицата няма връзка с колегата си от \"Роди се звезда\", а с друг мъж.      33-годишната изпълнителка беше забелязана да се целува със звукорежисьора си Дан Хортън в Лос Анджелис. Вече всички могат да спрат да обвиняват Гага, че е развалила връзката на Брадли. Кой е Дан Хортън? Той е на 37 години и е бил женен за актрисата Отъм Гудзарди. Работил е с музиканти като Лени Кравиц, Камила Кабело, Бруно Марс, Джъстин Тимбърлейк и Джей-Зи. Хортън е звукорежисьор на Гага от 2018 година. До момента нито един от тях не е споделил повече за връзката им.   ", "date": "2019.08.01", "title": "Вече е ясно дали Лейди Гага е с Брадли Купър (СНИМКИ)"}
{"url": "https://www.actualno.com/ruse/izboryt-na-rosen-daskalov-za-pyrvi-v-gerb-ruse-e-bez-syglasieto-na-mestnoto-rykovodstvo-news_773485.html", "text": "      Общинското ръководство на ГЕРБ – Русе не е съгласно с избирането късно снощи на Росен Даскалов за общински ръководител на ГЕРБ – Русе. Това се заявява в  декларация и прессъобщение на местната структура:      „Днес, 1 август 2019 г., на свое заседание Общинското ръководство на ПП ГЕРБ – Община Русе прие политическа декларация срещу разпространената в средствата за масово осведомяване информация, че с решение на Изпълнителната комисия на партията Росен Даскалов е утвърден за общински ръководител на ПП ГЕРБ – Русе.“\r\nДокументът е адресиран до Председателя на ПП ГЕРБ, Бойко Борисов, както и до членовете на Изпълнителната комисия. Членовете на общинското ръководство на ПП ГЕРБ – Община Русе се разграничават от съдържанието на от 31.07.2019 г., със следното съдържание: „Росен Даскалов е утвърден за общински ръководител на ПП ГЕРБ – Русе с решение на Изпълнителната комисия на партията тази вечер“.\r\nВ документа се посочва, че решението е нелегитимно , тъй като то никога не е било подлагано на обсъждане  и  не е съгласувано с общинското ръководство на партията .  Опасенията са, че при формирането му Изпълнителната комисия е била подведена и не е взела под внимание волята на местните структури и разпоредбите на Устава на ГЕРБ. Подчертава се, че: „ лицето Росен Даскалов е напълно непознато като член и активист в общинската структура на ПП ГЕРБ – Русе и няма никакъв принос към организационния живот на партията “.  Русенската структура на ГЕРБ заявява пълното си доверие в Председателя на партията,  Бойко Борисов, и настоява на предстоящото събрание за номинации за Местни избори 2019 в Община Русе, насрочено за 08.08.2019 г., да бъдат командировани представители на Изпълнителната комисия с опит в сферата на местното самоуправление, които на място да се запознаят с политическата обстановка и да придобият лични впечатления от нагласите и настроенията в местните структури. ", "date": "2019.08.01", "title": "Изборът на Росен Даскалов за първи в ГЕРБ – Русе е без съгласието на местното ръководство"}
{"url": "https://www.actualno.com/curious/novolunie-v-lyv-eto-kak-shte-se-otrazi-na-vsjaka-zodija-news_773504.html", "text": "      В астрономията „новолуние“ означава, че Луната е в унисон със  Слънцето и е почти невидима за Земята. Има 12 нови луни годишно, всяка  от които е в различен зодиакален знак.  Новолунията      Новолунията са чудесни за започване отначало, стартиране на нещо  ново и задаване на вашите намерения. Лъвът е един от знаците на огъня,  така че бъдете смели, заемете централната сцена и блестете. Новолунието в  Лъв се фокусира около забавленията преди лятото да свърши, но това е и  чудесно време за саморефлексия в зодиака. Ето разбивка на това какво  означава новолунието в Лъв за всеки зодиакален знак.\r\nОвен\r\nИзглежда забавлението ще е в ума ви този месец, както романтично,  така и творчески. Късметът може просто да е на ваша страна. Защо да не  използвате тази положителна линия за свързване със семейството и  приятелите си?  Телец\r\nТози месец може да бъде важен за връщането към корените ви. Сега е  моментът да помислите за любимите хора и за подобряване на семейния си  живот. В крайна сметка няма място като дома.\r\nБлизнаци    Август е чудесно време да се съсредоточите върху вашите контакти -  което е чудесна новина за общителните близнаци. Може да се окажете  по-търсени от обикновено. Използвайте времето за общуване с хората в  различните области на живота си.\r\nРак\r\nРаците са склонни да се чувстват най-добре, когато животът у дома е  щастлив и подреден. Така че може да е моментът да подредите  спестяванията и притежанията, но и да преоцените какво е важно за вас на  лично ниво по отношение на стойностите.\r\nЛъв\r\nПърво, поздравления, това е вашият рожден месец, така че празненствата и забавленията определено трябва да са на лице. Освен това Август е идеалното време да започнете да мислите за новата година напред и да си поставяте цели - било то в личния ви живот, на работа или извън нея. Ако искате да експериментирате с външния си вид, сега е чудесен момент да го направите.   Дева\r\nВашият сезон наближава, така че докато чакате, защо да не отделите това време, за да се отпуснете малко. Използвайте Август за самостоятелно размишление, това ще ви настрои добре за следващото новолуние.\r\nВезни\r\nСвързването с приятели може да бъде ключова част от сезона на Лъва, така че дайте приоритет на социалното време - в крайна сметка за това е лятото. Везните обичат симетрията, така че ако чувствате, че сте се отклонили от определени групи приятели, сега е моментът да постигнете баланс.  ", "date": "2019.08.01", "title": "Новолуние в Лъв. Ето как ще се отрази на всяка зодия"}
{"url": "https://www.actualno.com/sofia/dnsk-se-chudi-dali-da-objalva-sydebnoto-reshenie-za-stroeja-na-zlaten-vek-news_773576.html", "text": "      Дирекция за национален строителен контрол (ДНСК) се чуди дали да обжалва съдебното решение, което отмени спирането на строителството на скандалния небостъргач в столичния квартал \"Лозенец\".      Институцията иска първо да се запознае с мотивите на Административния съд в София и да \"извърши анализ и преценка на необходимостта от обжалване на първоинстанционния съдебен акт\", посочват от строителния регулатор в съобщение до медиите.   Жалбата се подава в 14-дневен срок от деня на съдебното решение, припомниха от ДНСК.\r\nВчера софийският административен съд за спиране на изграждането на \"Златен век\" на фирма \"Артекс\". По-рано през юли бе съобщено, че строежът е само замразен.  На 6 април ДНСК връчи констативен акт на \"Артекс\", а на 15 април с два мотива - нарушение по време на строителството и липса на презаверено разрешение за строеж. След като е връчена заповедта на фирмата, която го строи, има буферен период, в който компанията може да обжалва.\r\nСпирането стана заради констатации на ДНСК за структурно изменение на проекта на сградата, без това да е надлежно отразено и защото всъщност строителите и надзора на строежа са едни и същи - т.е. собствениците на \"Артекс\" хем строят, хем сами се проверяват как строят. Спирането стана след , а \"Артекс\" в съда.   В началото на април строителят съобщи в изявление до медиите, че , съобразявайки се с разпореждането на министър-председателя Бойко Борисов.    Строителната фирма \"Артекс\" се озова в центъра на скандала с апартаментите на властта на преференциални цени. Оказа се, че хора от властта са купували апартаменти от фирмата на цени, няколко пъти по-ниски от пазарните. ", "date": "2019.08.01", "title": "ДНСК се чуди дали да обжалва съдебното решение за строежа на \"Златен век\""}
{"url": "https://www.actualno.com/dobrich/globiha-evromangan-zaradi-vyzprepjatstvane-na-proizvodstvo-po-nesystojatelnost-news_773453.html", "text": "      „Евроманган“ ЕАД не е представило в законовия срок в съда изискваните документи за откриване на производство по несъстоятелност срещу мангановата мина край балчишкото село Оброчище, в резултат на което делото е отложено за 10 септември, съобщават от окръжния съд в Добрич.      Производството по делото е образувано по молби, внесени в началото на годината от Изпълнителна агенция „Главна инспекция по труда“ - София и „Енерго Про Продажби“ АД – Варна, касаещи неизплатени заплати на миньори и неплатени сметки за електроенергия. Искът на инспекцията по труда да се установи неплатежоспособността на „Евроманган“ и да се открие производство по несъстоятелност. Мотивът е, че фирмата се е платила трудовите възнаграждения на най-малко една трета от работниците и служителите за повече от два месеца.\r\nПретенциите на „Енерго Про Продажби“ са, че мангановата мина е с непогасени задължения към доставчика на електроенергия в размер на 64 986 лв . и също се иска съдът да открие производство по несъстоятелност на „Евроманган“ заради неплатежоспособност и свръхзадълженост.\r\nДружеството не е представило в срок изискани от съда документи, необходими за изготвяне на съдебно-счетоводна експертиза, заради което са му наложени три глоби по 1200 лв.  „Евроманган“ е концесионер на северозападния участък от мангановото находище в Оброчище. Според проучвания на експерти находището е четвъртото по големина в света и най-богатото в Европа със своите 43,2 млн. тона доказани и 83,5 млн. тона изучени запаси и може да бъде експлоатирано стотици години. ", "date": "2019.08.01", "title": "Глобиха „Евроманган“ заради възпрепятстване на производство по несъстоятелност"}
{"url": "https://www.actualno.com/burgas/sobstvenici-i-obshtina-burgas-v-spor-za-parcel-news_773483.html", "text": "      Собственици на земя и все още непостроени апартаменти в комплекс „Възраждане“, излязоха на протест пред община Бургас. Причината е спряното преди три месеца строителство на кооперация със заповед на кмета Димитър Николов, защото строежът попада в двора на училище „Любен Каравелов“ .      Според потърпевшите е точно обратно – училището е завзело част от тяхната земя . За Радка Стоянова, която е бъдещ собственик на апартамент в кооперацията, заяви:“ Това е пълно безхаберие . Имаме разрешително за строеж и то не от няколко години, а много отдавна, и след като излезе, предприемачът започна да работи. Но се оказва, че училището са навлезли в собствеността на гражданите, които са включени в този обект и строежът беше спрян“. Исканията на протестиращите са или да получат ново петно за строеж на кооперацията, или оградата на училището да освободи надвзетата площ на собствениците .  „Обърнахме се към всички институции и изчаквахме достатъчно дълго време. Но никакво действие не беше предприето, не сме получили покана за разговор за замяна на нашия имот. Затова сме тук, за да може обществото да чуе ясно, че в момента се краде имот. Имотът не е бил никога част от двора на училището . Това беше внушено по изкуствен начин, за да може обществото да бъде настроено срещу нас. Оградата на училището беше премахната, защото технологично е невъзможно да бъде запазена. И за да не бъде разрушена, след разговори с ръководството на училището е имало договорка, къде да се запазят металните елементи и след като свърши първоначалният етап на строителството, оградата отново да се изгради от строителя. Не е вярна информацията, че разстоянието между кооперацията и училището е 70 сантиметра, лъжа е . Всички строителни документи са одобрени от община Бургас. Дадена е строителна линия, а сега какво се случва в нашата държава?\", пита Антоанета Мушкова, един от собствениците на земята. „След 9 септември 1944 година е било “в името на народа“, а сега се казва „поради обществения натиск“. Ние се съгласихме за евентуална замяна, но нищо не ни се предлага. Затова искаме нашия си имот. Ако толкова много държат на него от общината да го вземат, нека да бъдат така добри да ни предложат друг, ние да го одобрим и тогава да има справедлива замяна. Когато бяхме на разговори при кмета Димитър Николов той каза, че ще търсят виновните и ще ги накажат. Но нас това не ни устройва. Ние си искаме имота и да не се постъпва както се е постъпвало преди – с национализация. По конституция, частната собственост е неприкосновена“ , казва Николай Мушков, собственик на земята.    С протестиращите се срещна директорът на отдел „Имоти“ в община Бургас Живко Димитров. Той заяви, че собствениците ще бъдат обезщетени, след като започне процедура по отчуждаване . \"Допуска се възможност това обезщетение да бъде и имотно при заявено съгласие на съответните собственици, но чак на етап одобрен Подробен устройствен план. Според общината има два варианта - изплащане на сума по пазарни цени на имота или замяната с друг терен. ", "date": "2019.08.01", "title": "Собственици и община Бургас в спор за парцел"}
{"url": "https://www.actualno.com/curious/eto-za-kakvo-da-vnimavame-pri-pokupkata-na-letni-stoki-news_773501.html", "text": "      Някои от нас държат да си осигурят всичко необходимо за морето още преди да тръгнат на почивката. Включително и банските костюми или надуваемите артикули за плажа от типа на дюшеци, седалки за плаване, лодки и пр. Други пък разчитат да си ги закупят, когато пристигнат на мястото, където ще отдъхват. Независимо от това кога и откъде ще се снабдим с тези принадлежности, трябва задължително да обърнем внимание на някои основни моменти, свързани с безопасността. Кои са те – разкриват експертите на Комисията за защита на потребителите (КЗП).        Детските бански за малчугани до 7-годишна възраст в никакъв случай не трябва да имат връзки, които да се завързват зад врата, на гърба или кръста. Развързването им особено във водата може да създаде животозастрашаващи рискове и да доведе до сериозни инциденти. Избирайте такива модели, чиито връзки са надеждно закрепени и в двата края към основната част на банския.    Не рискувайте безопасността на банския костюм само заради красивия му външен вид. Всякакви украшения от типа на пайети и копчета върху него крият опасност от задушаване при поглъщането им от най-малките. Нека банският бъде изчистен от подобни елементи.     В магазинчетата, особено през активните туристически сезони, могат да бъдат открити всякакви причудливи сувенири и предмети, които сами по себе си не представляват опасност и могат приятно да разнообразят пространството около нас по време на почивката ни. Но не е изключено в ръцете на децата част от тези изделия да се превърнат в „бомба със закъснител”. Това например, са различни малки фенерчета или лазерни показалки със светлини в различен цвят, които при насочване срещу очите могат да увредят зрението.     Това е първото и най-важно нещо, за което трябва да се поинтересувате. Цитирането на европейския стандарт за безопасност, както и на името или търговската марка на производителя, вносителя или доставчика дават по-голяма гаранция за надеждността на продукта.   Не пренебрегвайте факта, че острите ръбове, където се съединят отделните части на изделието или ъглите на надуваемите предмети могат да причинят нараняване при триенето на тялото с тях във водата.     Наличието на щифтове в краищата на регулиращи шнурове по дюшеците или поясите например, създават потенциален риск от нараняване. Запушалките за надуването на изделието не трябва да пропускат въздух, тъй като в противен случай може да се стигне до внезапно спадане и потъване. В никакъв случай те не следва да стърчат повече от 5 мм над повърхността на изделието, когато то е надуто. Много е важно от гледна точка на безопасността всички въздушни кухини да са напълно надути.    За целта погледнете предупредителните надписи върху изделието. Те съдържат тази важна информация, както и препоръката артикулът да не се използва от потребители извън определения диапазон за тегло или възраст, в плитки води, разбиващи се вълни или вани. Важно е родителите да бъдат особено внимателни дори тогава, когато става дума за напълно безопасни надуваеми предмети. Децата в никакъв случай не бива да бъдат оставяни без надзор, дори когато са снабдени с такива помощни средства, тъй като те само ги улесняват при придвижването им във водата, но не гарантират напълно безопасността им. Искрящите и наситени цветове на надуваемите предмети ги правят по-лесно забележими във водата, което дава възможност за по-бърза реакция. В случай, че за кратък период детето остане извън зрителния контрол на родителя, той бързо да може да идентифицира местонахождението му преди да се е стигнало до някакъв сериозен инцидент.\r\nПредседателят на КЗП Димитър Маргаритов препоръчва преди да закупим някои от тези стоки, да направим справка в поддържания на интернет страницата на институцията регистър на всички забранени опасни стоки, за да се уверим дали избраното от нас не фигурира там. Той съветва дори при най-малко съмнение да се подава веднага сигнал. Когато потребителят закупи доказано опасна стока, има правото да си върне парите от търговеца. Има право и на обезщетение за вреди. ", "date": "2019.08.01", "title": "Ето за какво да внимаваме при покупката на летни стоки"}
{"url": "https://www.actualno.com/goodnews/konsulyt-na-italija-s-angajiment-kym-belodrobnata-bolnica-v-trjavna-news_773484.html", "text": "      Почетният консул на Италия Антонио Таркуинио е поел ангажимент да предостави , съобщиха от местната администрация.      Това станало по време на посещение на дипломата и зам.-министъра на културата Румен Димитров в общината, когато кметът Дончо Захариев ги завел да разгледат града. Преди това гости и домакини обсъдили възможностите за сътрудничество в областта на културата и бизнеса, а така също и за побратимяване на община Трявна със сроден град от Италия.\r\nДетската специализирана белодробна болница „Царица Йоанна“ е възложена за проектиране през 1938 година, когато дарява своята зестра и поръчва на царския архитект Йордан Севов да проектира  в съвременен стил Преванториум за гръдно болни деца в Трявна.   Самата тя присъства на откриването на болницата за лечение на туберкулоза през март 1944 г., когато се води Втората световна война.\r\nПо-късно в лечебното заведение са разкрити отделения за хронични неспецифични белодробни заболявания, като в момента тези пациенти са мнозинство. То е 100% собственост на държавата в лицето на здравното министерство.\r\nСправка в годишните й финансови отчети сочи, че тя се управлява добре. Няколко години е завършвала бюджетната година с печалба, макар и малка. Миналата, 2018-та година, е с отчет за приходи в размер на 1 075 000 лв. - точно колкото са и разходите.     ", "date": "2019.08.01", "title": "Консулът на Италия с ангажимент към белодробната болница в Трявна"}
{"url": "https://www.actualno.com/balkani/gyrcija-zabrani-vnosa-na-svinsko-meso-ot-bylgarija-news_773471.html", "text": "      Гърция забрани вноса на свинско месо от България, а на граничните пунктове стриктно се проверява дали пътуващите не пренасят свинско месо или продукти със свинско. Налагат се глоби и месото се конфискува, предаде БНР.      Агенцията по безопасност на храните в Гърция въведе извънредни мерки по контрол след информацията за огнища на африканска чума по свинете в България.   Към момента няма регистриран случай на заболяването в Гърция, заявиха пред медиите от аграрното министерство. Специалисти обаче предполагат, че е въпрос на време вирусът да засегне и свинефермите в Гърция.\r\nВ пограничните райони е наложен строг контрол. Всички собственици на свинеферми са информирани и задължени да вземат превантивни мерки. Екипи на специалисти са в постоянен контакт с фермерите и извършват изследвания на свинете.  Проверяват също за сертификати свинете в кланиците. Според експертите няма универсална формула за локализиране на заразата и с изключителен ефект е спазване на всички разпоредби от хората, които работят в свинеферми.\r\nПремиерът Кирякос Мицотакис се информира лично за прилагане на мерките срещу разпространението на африканската чума по свинете.\r\nМеждувременно стана ясно, че з срещу избиването на домашни прасета. Недоволството си ще изразят в района на Пазарджик, Ямбол и Сливен. Много от собствениците имат срок до утре да умъртвят своите домашни прасета, дори и да нямат признаци на болестта.       Над 57 са вече огнищата на африканска чума. Снощи заразата беше открита и сред домашни животни в Монтана, Лом и село Ковачица.\r\nТова се случва за първи път в лични стопанства в областта, само седмица след като в Лом беше намерено мъртво диво прасе. Поразените свинекомплексите вече са 5.\r\nНови 34 хиляди животни трябва да бъдат умъртвени в новозасегнатите ферми - в силистренското село Попина и великотърновското село Българско Сливово, въпреки че там мерки са взети още преди една година.\r\nВчера при президента Румен Радев се , шефове на агенции и служби. Държавният глава обсъди с тях мерките срещу АЧС и начините за справяне със заразата, която се превръща вече в криза.\r\nВицепремиерът Томислав Дончев предупреди всички кметове на населени места, че мерките трябва да се спазват. Той посочи, че властите не срещат подкрепа на много места и се разпространява невярна информация, както и се отрича изобщо съществуването на вирус на свинска чума по свинете.       ", "date": "2019.08.01", "title": "Гърция забрани вноса на свинско месо от България"}
{"url": "https://www.actualno.com/plovdiv/slavcho-atanasov-vleze-v-igrata-za-kmet-na-plovdiv-news_773509.html", "text": "      Днес в Пловдив бе представена официално кандидатурата на за предстоящите местни избори. Зад него застават НФСБ и ВМРО- БНД . На събитието днес присъстваха Валери Симеонов, лидер на НФСБ и Искрен Веселинов, зам. председател на ВМРО- БНД, както и други лица от националните и местни структури на партиите от коалицията Обединени патриоти.       Пред представители на медиите и граждани, Славчо Атанасов подписа с местните лидери на двете партии обществен договор, с който обещава да върне доверието на пловдивчани . 17 общо са промените, които той гарантира, след като обобщи двата мандата на Иван Тотев с тежки думи- скъсване на връзката с гражданите, непрозрачни и прекалено скъпи решения, неизпълнени срокове, корупция.\r\nСлавчо Атанасов, който като депутат внесе законопроект, задължаващ всеки кмет на населено място да има приемен ден за граждани , отваря вратата на хората и за кмета, и за районните кметове всеки ден. Той предвижда смяна на модела на управлението на Тотев, прозрачност при провеждане на обществените поръчки, драстично увеличаване на зелените площи , повече правомощия и средства за районните кметове, изграждане на проекта \"Модър- Царевец\", изграждане на пътна връзка между районите \"Тракия\" и \"Южен\", запазване на Бетонния мост, реализиране на Водния проект, изграждане на пробив под Водната палата, намаляване на данъците, изграждане на 6 нови детски градини и ясли - по една във всеки район, пълна ревизия на общинска фондация \"Пловдив 2019\", която организира Европейската столица на културата, възстановяване на гражданските съвети, работа с всички професионални гилдии по важните за града въпроси и съкращаване на администрацията, която, според него, се е раздула неимоверно и служи единствено за хранилка на една определена партия.   ", "date": "2019.08.01", "title": "Славчо Атанасов влезе в играта за кмет на Пловдив"}
{"url": "https://www.actualno.com/moresport/bagata-shte-vleze-v-bitka-s-chernija-zvjar-v-legendarna-zala-news_773505.html", "text": "      Единственият българин в UFC Благой Иванов - Багата го очаква тежък сблъсък, в който ще се изправи срещу Дерик Люис, известен още като Черния звяр.      Двубоят между двамата бойци е насрочен за 2 ноември, когато ще се състои голямото шоу UFC 244.   Съперникът на Багата е бивш претендент за титлата, но в последните си два мача допусна две поражения - първо от Даниел Кормие, а през тази година и от Жуниор дос Сантос.\r\nСлед победата си в Чикаго над Туиваса, нашенецът се изкачи на 10-то място в ранглистата и си пожела за следващ противник боец от Топ 5.  Ръководителите от UFC се съобразиха с желанието му, защото “Черният звяр”, както е прозвището на американеца, е точно под номер 5 в тежката категория.\r\nПреди гала-вечерта в “Манхатън”, Луис има 21 победи и 7 поражения. Той е побеждавал руснакa Александър Волков, от когото е едната от двете загуби на Багата в октагона.  Българинът има в актива си 18 победи.   Коя е легендарната зала, която ще стане арена на сблъсъка,      ", "date": "2019.08.01", "title": "Багата ще влезе в битка с \"Черния звяр\" в легендарна зала "}
{"url": "https://www.actualno.com/society/otnovo-problemi-s-shesti-blok-na-aec-kozloduj-news_773497.html", "text": "      В 10:24 часа на 01.08.2019 г. мощността на шести блок на АЕЦ “Козлодуй” бе намалена до 300 мегавата в резултат на задействане на автоматиката за разтоварване на блока, поради изключване на две от главните циркулационни помпи.       са отстранени, съобщиха от атомната централа.   За да бъдат включени отново в работа двете циркулационни помпи, турбогенераторът на шести блок ще бъде изключен от електроенергийната система на страната и ще бъде присъединен отново до три часа след спирането.\r\nРадиационната обстановка е нормална. За спирането на блока са уведомени Агенцията за ядрено регулиране и Централно диспечерско управление на Електроенергийния системен оператор.  Пети блок на АЕЦ “Козлодуй” работи с пълно натоварване на мощността.\r\nПрипомняме, че на 3 юли в 13:50 часа поради задействане на електрическата защита заради късо съединение.   След няколко часа бяха отстранени причините, довели до изключването на блока. След проверките бе потвърдено, че всички системи и съоръжения на блока работят нормално.    Пети блок на АЕЦ “Козлодуй” тогава отново работеше с пълно натоварване на мощността до включването на шести блок отново в 17:52 ч. на 3 юли. ", "date": "2019.08.01", "title": "Отново проблеми с шести блок на АЕЦ “Козлодуй” "}
{"url": "https://www.actualno.com/politics/tomislav-donchev-moje-da-se-zategnat-byrzite-krediti-zaradi-techa-v-nap-news_773493.html", "text": "      \"Заради изтичането на данни от НАП в момента текат обсъждания дали да не се предприеме затягане на някои режими, включително по отпускането на бързи кредити, каза вицепремиерът Томислав Дончев, предаде \"Дарик\".      Той каза, че анализите на специалистите сочат, че хакването на данъчната агенция няма потенциал за създаване на кой знае какви проблеми, тъй като ЕГН-та до преди няколко години бяха общодостъпна информация. В комбинация с други лични данни обаче, може да се стигне до неприятни ситуации, посочи Дончев, което общо взето значи, че опасността е голяма, защото те все пак могат да бъдат свързани.   Вицепремиерът заяви, че проектът за построяване на нови патрулни кораби за ВМС е във финалната си фаза и изрази надежда, че до края на тази година може да бъде избран изпълнителят и да бъде подписан договор. Той допълни, че е разговарял с кмета на Варна Иван Портних за възможностите в града да се реализират проекти в сферата на образователната и научната инфраструктура. ", "date": "2019.08.01", "title": "Томислав Дончев: Може да се затегнат бързите кредити, заради теча в НАП"}
{"url": "https://www.actualno.com/crime/nad-17-kg-heroin-zadyrjaha-na-gkpp-kapitan-andreevo-news_773506.html", "text": "      17,356 кг хероин бяха задържани от митнически служители на ГКПП Капитан Андреево, съобщиха от Агенция „Митници”.      На трасе „Входящи леки коли и автобуси“ пристига лек автомобил,  управляван от 44-годишен британски гражданин от иракски произход.  Превозното средство е селектирано  за  щателна митническа проверка, при която митническите служители установяват хладилна чанта с двойно дъно. В нея са укрити 17 пакета, обвити със синьо индиго и прозрачен полиетилен.  Извършеният на място полеви наркотест показва, че съдържащото се в пакетите прахообразно вещество  е хероин. Общото количество на иззетия наркотик е 17,356 кг.   Това престъпление само по себе си се явява тежко умишлено престъпление. Предвижда се наказание лишаване от свобода от 15 до 20 години, както и кумулативно предвидено наказание глоба от 200 000 до 300 000 лева, обясни Делчо Лавчев - заместник-окръжен прокурор в ОП Хасково и че съдът е постановил постоянна мярка за неотклонение задържане под стража за двете лица. ", "date": "2019.08.01", "title": "Над 17 кг хероин задържаха на ГКПП Капитан Андреево "}
{"url": "https://www.actualno.com/curious/zodiite-koito-pritejavat-naj-silna-intuicija-news_773407.html", "text": "      Доста голяма част от хората рядко се вслушват във вътрешния си глас. Те дори напълно го пренебрегват. Всъщност интуицията е нещо много важно и е доста полезна, когато се налага да взимате решения. Има няколко зодии, които имат значително по - силна интуиция от други. Също така, те се вслушват в нея почти винаги и обикновено взимат правилните решения с нейна помощ. Астролозите твърдят, че по - долу изброените зодиакални знаци притежават шесто чувство, което не присъства при останалите зодии. Ето кои са тези три зодии:          Още при запознанството си с нови хора, те успяват да определят дали те са добри или лоши. Интуицията им подсказва дали да се доверят или не. Стрелците притежават най - силната интуиция. След като послушат вътрешния си глас, се допитват и до близките си, които обикновено потвърждават техните предположения. Стрелците се вслушват в интуицията си през целия си живот. Според тях това е най - мъдрият и верен спътник. Разбира се, случва се да не направят правилна преценка, но никога не обвиняват себе си. Каквото и да се случи, те знаят, че са следвали сърцето и ума си, а не съветите на хората около себе си.   Това са едни от най - чувствителните хора, които притежават наистина много силна интуиция. Те дори често провеждат диалози с нея. Може би ви звучи мално налудничево и странно, но това им помага да вземат много важни решения. Те се доверяват на интуицията си и доста често предпочитат да се консултират с вътрешния си глас, вместо да разговарят с близките си. Предпочитат да се затворят в себе си и да послушат интуицията си.  Те много често се потапят във вътрешния си свят, наистина обичат да го правят. В тези моменти те искат да бъдат сами. С помощта на интуицията си, успяват да взмат правилните решения. Също така придават особено значение на интерперациите на сънищата си.    Те обикновено използват интуицията си, за да \"разчетат\" хората, които ги заобикалят. Понякога се опитват да отблъснат вътрешния си глас, но когато е наистина наложително, Скорпионите се вслушват в него. В никакъв случай не се опитвайте да излъжете представителите на този зодиакален знак. Те имат много силно шесто чувство и просто няма как да успеете. Съветите, които Скорпионите ви дават винаги ще са ви от полза. Всушвайте се в тях, защото ще ви помогнат да вземете правилни решения. Те имат труден характер и често странят от доста хора. Това означава, че са усетили някаква негативна енергия в тях и не искат тези хора в живота си.     Като едни от най-нежните и грижовни зодии в зодиака, напълно логично е раците да имат силно развита интуиция, която им помага да разбират по-добре нуждите на хората около себе си. Те никога не бъркат, когато послушат вътрешния си глас. С негова помощ могат успешно да разгадаят какво точно се случва с човека срещу тях и как да му помогнат. Раците са страхотни хора, които винаги използват интуицията си за добро. ", "date": "2019.08.01", "title": "Зодиите, които притежават най-силна интуиция"}
{"url": "https://www.actualno.com/society/shouto-svyrshi-da-jivee-shouto-eto-kakvo-shte-pravi-slavi-news_773480.html", "text": "      В едно сърцераздирателно и впрочем доста скучно прощаване, Слави Трифонов разреши съспенса: щял да прави и телевизионен продукт, и политически проект. Първото - защото бТВ не му давала достатъчно свобода, макар че досега чухме само за едно спряно предаване. Второто - защото политиците не обърнали внимание на референдума му, макар че точно сега парламентът прие проблематичната му идея за 1 лев на глас.      Бяхме почнали да мислим, че се е отказал. Вероятно е бил пред подобна дилема още през 1998, когато медийният му съратник Любен Дилов тръгна към политиката с партия „Гергьовден“, а той реши да си остане в шоубизнеса. Падането на интереса към предаването му го накараха да замени личностите скандали (Недялков, Лили Иванова) с политически. Спреният епизод например удвои рейтинга му. Е добре, седя протестно пред парламента, заканва се, призовава, но масите не се вдигнаха. С неясен резултат завърши и една друга заемка от популярната култура - кастингът за политици сред успелите в чужбина българи, организиран от Шоуто. Дали от тях трябва да почне изграждането на партията му? Или така той подготвяше турнето си сред нашите емигрантски общности? Постепенно агенциите престанаха да мерят хипотетична „партия на Слави“ и взе да се налага мнението, че шоуменът просто се кани да измести Пайнера от терена му на поп-фолк предприемач.    И ето че Слави отново завзе центъра на вниманието. Тръмп дойде от риалити, Зеленский – от сериал, Бепе Грило – от хумористичния скеч, нашият човек пристига от дългогодишно токшоу. Кой друг нов играч има шанс да възникне при тоталната овладяност на медиите от властовия истаблишмънт? Залагаха на Радев и Манолова, но тях май ги засмука БСП. Трифонов не само е медия сам по себе си - той знае как да бъде идеалният популист: громи политиците-маскари, говори (пее) от името на народа, презира сложните мисли на експертите, изобразява сякаш физически простия здрав разум. В персоналния му сторителинг важен момент е, че е тръгнал от село и е успял със собствени сили, че е самотен ерген и работохолик, може би сериозно болен. На екрана го играе изненадан от абсурдите на света; гълчи благо палавите си сътрудници.  С шоуто на Слави си отива една епоха. За интелигенското малцинство това беше епоха на турбокапитализма, бръснатите глави, просташкия хумор. За телевизионното мнозинство обаче то неусетно се превърна в част от живеенето. Допиваш ракията с приятели, редиш пасианс, бърникаш с отвертката по някаква джаджа – а там тече един непресекващ поток от вицове, любопитни факти, музикални номера и цинични подигравки с онези, които към момента мразиш. „Целият ми живот мина с вас. Много ми е мъчно, че си отивате“, пише една млада фенка в страницата им.\r\nМоделът е американското токшоу: „домакин“ приема „гости“, с които води шеговит разговор; понякога се обажда музикант от оркестъра, а в студиото присъстват реални зрители за спонтанност. Противно на очакванията, че може да омръзне, предаването се повтаря в този формат вечер след вечер - Джей Лено е в ефир 17 години, Опра Уинфри 25, Дейвид Летерман цели 30! Резултатът е един вид Павловски рефлекс, който свързва предаването с отделянето на стомашни сокове, заспиването или каквото правим по това време.        Локалният маркетинг на г-н Трифонов е силният акцент върху национално-патриотични тъги, каквито в Америка май не вървят. Български принос са и сценките в традицията на естрадата, с която сме отраснали. Вероятно нашият зрител се отегчава само от разговори, има нужда от повече шарения, знам ли.\r\nДали ни харесва или не, шоуто на Слави е най-успешният медиен продукт на прехода. То се вписва в една глобална тенденция политиката да се обръща на майтап. Повечето американци днес се информират през подобни предавания: от либералния Джон Оливър до ултраконсерватора-конспирационист Алекс Джоунс. Самата поляризация на публичната среда там вероятно се дължи на тях. Защо не се появи алтернативна на Слави не знам, изглежда е успявал да запълни нишата, защото в продължение на години държеше дял от 30-40%. Наместо поляризация той предизвиква едно такова одомашняване на публичността, бетониране на предубежденията, весело отчуждение. Предаването му се превърна в институция и почти няма обществени личности, които отказват участие. Направи го навремето само царят, при което Трифонов произнесе паметната реплика: „Ако царят не гостува, ще гостува народът“. Шоуто му тръгна заедно с първата частна телевизия, където външната продукция играе сложен танц между бунтарство и лоялност. Номерът на всеки популист е именно в това да бъде в опозиция, пък дори на самия себе си. Та разбрахме, че Слави хем е благодарен на телевизията, хем чувства свободата си ограничена. Както не се ориентираме на власт ли са ВМРО или в опозиция.\r\nНай-прозорливото у него беше опитомяването на фолка. Наричат го чалгаджия, но това само помага, защото народните хора интелигентите ги мразят, нали така? Не знам дали помните, но той вкара патриотичните песни в репертоара на десните по време на протестите срещу Виденов. По същото време почна да разработва попфолка професионално на фона самодейността, която се ширеше в този жанр; не рядко вкарва в него доза самоирония, което го прави смилаем и за по-взискателна публика. Мултитаргетинг – за един е фолкът, за друг националният кахър, за трети американоидният джазбенд. Обзалагам се, че политическия му проект ще е ни ляво нито дясно, със силно патриотична окраска. Тъкмо ще има повод да изпее още много песни.      И все пак май Трифонов изпусна момента за влизане в политиката. Току-що Борисов прие безумната му идея за финансиране на партиите, последиците от която хората взеха да осъзнават. В една от многобройните версии политическият му проект е договорен като патерица, с която ГЕРБ да кара още един мандат – дори да са неверни, такива слухове доста ще му пречат. Не е ясно също с кого би работил; с „новите лица“ от кастинга едва ли ще стигне далеч. В момента, в който се хване с политика, Слави тутакси ще загуби ореола си на народен трибун и ще трябва да обяснява какво точно мисли да прави с държавата. И Гугъл няма да му е от помощ.\r\nЛично аз все повече вярвам в телевизионния проект. Г-н Трифонов има отличен търговски нюх, залива ни с музика, риалити формати, състезания. Предполагам има и приятели сред бизнеса, които да го финансират. Едва ли ще съм сред зрителите на телевизията му, но ми се струва, че много хора ще ѝ се радват и ѝ желая успех. В крайна сметка най-добре популизмът да си остава в медиите, нали така? : ,    ", "date": "2019.08.01", "title": "Шоуто свърши, да живее шоуто: ето какво ще прави Слави"}
{"url": "https://www.actualno.com/help/da-pomognem-na-rumi-da-prebori-levkemijata-news_773517.html", "text": "      Румяна Стоянова е на 54 год., от Перник. . В продължение на 10 години е на поддържаща таргетна терапия и води нормален начин на живот. До февруари 2019 год., когато започва да изпитва силни болки в гръбначния стълб. Приета е в болница и е оперирана за премахване на дискова херния.      Няколко дни след операцията болките стават още по-силни. Тогава й съобщават, че хроничната левкемия е прерастнала в бластна криза, но в следващите дни никой не дава категорично и ясно решение как ще протече лечението, затова близките й решават да я изпратят в турската клиника „Газиосман паша”.\r\nТам започва лечение, което дава 90% шанс за оздравяване. Лечението включва няколко курса химиотерапия и трансплантация на стволови клетки. Лечението е на стойност 115 000 евро, от които вече са предплатени 53 000 евро.\r\nНеобходими са още 62 000 евро.   ", "date": "2019.08.01", "title": "Да помогнем на Руми да пребори левкемията! "}
{"url": "https://www.actualno.com/crime/plamen-georgiev-iska-da-byde-vyzstanoven-kato-prokuror-news_773390.html", "text": "      В понеделник ще се проведе заседание на Прокурорската колегия на ВСС с единствена точка в дневния ред - молба от Пламен Георгиев Димитров за възстановяване на длъжност \"прокурор\" в Специализираната прокуратура, съобщиха от ВСС.      Припомняме, че вчера на шефа на КПКОНПИ Пламен Георгиев. Пламен Георгиев излезе в още през месец април тази година, след като прокуратурата и НАП стартираха проверка срещу него.   Още вчера Георгиев обяви, че след оставката ще се върне на работа като прокурор. \"Там е моето място. Ще си подам документите за възстановяване като прокурор\", обясни той. Георгиев заяви още, че е допуснал е грешка в комуникацията си с медиите, защото е трябвало да обясни всички още в самото начало и подчерта, че е настоявал терасата-покрив да се включи в нотариалния акт единствено, за да плаща данъци за нея. припомня, че скандалът с ръководителя на Антикорупционната комисия избухна заради недекларирана тераса от 186 квадрата, която той счита за обща площ. Проверка на община \"Слатина\" обаче категорично показа, че на самата тераса има незаконно строителство и по този начин всъщност беше показано и, че Георгиев носи отговорност за това. Въпреки това ръководителят на \"Строителен надзор\" в Столична община архитект Влади Калинов оневини Георгиев и отмени акта за събаряне строеното върху терасата, но това доведе до . А така и не стана ясно колко е струвала на Георгиев терасата, защото той каза четири различни цени. Другото нещо, което повтаряше Георгиев, че е натопен - от хора, които разследва, визирайки Иво Прокопиев.   ", "date": "2019.08.01", "title": "Пламен Георгиев иска да бъде възстановен като прокурор "}
{"url": "https://www.actualno.com/crime/sprjaha-ogromno-kolichestvo-nezakonni-stoki-na-granicata-s-turcija-news_773473.html", "text": "      Служители на полицията в Хасково предотвратиха незаконен внос в страната на голямо количество стоки, съобщи \"Дарик\".      При влизане от Турция в България, е спрян за проверка автобус, управляван от 27-годишен мъж.   В резултат на проверката, е предотвратен незаконен внос в страната на следните стоки: 1000 килограма прах за пране, 1750 литра течен прах за пране, 18 литра почистващи препарати и 7940 къса цигари без акцизен бандерол.\r\nСъставени са 5 броя актове за установяване на административно нарушение и 6 броя разписки за задържане на стоки.   ", "date": "2019.08.01", "title": "Спряха огромно количество незаконни стоки на границата с Турция"}
{"url": "https://www.actualno.com/america/moshten-vzriv-na-gazoprovod-v-kentyki-oprilichen-s-atomna-bomba-news_773498.html", "text": "      Полицейската служба на окръг Линкълн, Кентъки, съобщи, че в района рано сутринта днес е избухнала мощна експлозия, предаде \"Спутник\", публикувайки снимки и видео на инцидента. На тях се вижда взрив, подобен на този от атомна бомба, с какъвто го оприличава и медията.      Най-малко един човек е загинал в резултат на пожара в газопровод. Той е предизвикал разпалването на няколко други структури в района, сред които и паркинг за ремаркета, предаде БГНЕС.   \"Беше впечатляващо. Но е трагично. Надяваме се, че няма да се влоши\", заяви директорът на Управлението за извънредни ситуации на окръг Линкълн, Дон Гилиъм. ", "date": "2019.08.01", "title": "Мощен взрив на газопровод в Кентъки оприличен с атомна бомба "}
{"url": "https://www.actualno.com/plovdiv/zam-kmet-na-asenovgrad-s-nominacija-za-kmet-na-plovdiv-news_773399.html", "text": "       влиза в битката за кмет на община Пловдив. Кандидатурата на инженер Петър Бояджиев е издигната от районната структура на БСП в пловдивския район \"Северен\", в която той е член.      На 62-годишният заместник-кмет бе поверен ресорът по \"Строителството и общински активи\" в Асеновград. Петър Бояджиев е роден на 26.12.1956 г. Преди няколко години той бе заместник-управител на ВиК-Пловдив, а от 16.11.15 г. е в управлението асеновградска община в мандата 2015 г. - 2019 г. на настоящия кмет доктор Емил Караиванов.   Името на Бояджиев се прочу сред асеновградските среди, след като бе оповестена данъчната му декларация от 2016 г. Тогава стана ясно, че в годината на своето встъпване в длъжност като заместник-кмет на Асеновград, той се е сдобил с построена еднофамилна къща в Банкя. Разгърнат на площ имотът е от 248 квадратни метра за сумата от едва 48 600 лева, т. е. - под 200 лева за квадратен метър.  ", "date": "2019.08.01", "title": "Зам.-кмет на Асеновград с номинация за кмет на Пловдив"}
{"url": "https://www.actualno.com/crime/detektor-na-lyjata-po-bylgarski-plashtash-i-poluchavash-kakyvto-rezultat-iskash-news_773385.html", "text": "      Разследване на една телевизия предизвика буря в чаша вода, но покрай него се появиха въпроси и интересни за проучване факти.      В репортерът на Нова телевизия Тина Ивайлова проучва фирма, която извършва тестове с полиграф (детектор  на лъжата). Със скрита камера тя показва, че срещу определена сума, клиентите на \"Детект БГ\" ЕООД могат да получат резултат, който ги устройва . Дни след излъчването на разследването, на сайта на друга телевизия - , е публикуван материал, който да изчисти името на фирмата. В края на публикацията пише, че \"за защита на своя бизнес, както и на моите клиенти, към момента ще остана анонимен за читателите\", но линк в материала на сайта на телевизията отвежда към интернет страницата на Детект БГ ЕООД. А там може да се разбере „Истината за репортажа по нова телевизия на 29/06/2019 относно фирма ДЕТЕКТ БГ и Виктор Дончев“. В публикацията, която подобрява имиджа на загриженият \"за обществото и бизнеса предприемач\", още в заглавието обявява своята бивша служителка Надя Крокева за психично болна , а после я обвинява, че се опитва да съсипе бизнеса му. За два дни след интервю за работа във фирмата му и дадения ѝ от него шанс, тя \"дала списък с моите контрагенти с цел те да бъдат привлечени с по-добри цени\". Според \"анонимния\" автор, той решил да направи историята публична \"след продължителен тормоз\".     На един от публикуваните телефони, от които му писала бившата служителка, откривамe Надя Крокева, която не крие, че е работила в \"Детект БГ\" . Твърди обаче, че тя е тормозената – от собственика Виктор Дончев, а тормозът започнал много скоро след като е напуснала. Причината за бързата им раздяла е, че усетила нередности в дейността на Дончев и сътрудника му. За осъществявания от миналата година тормоз е подала четири жалби в ГДБОП , резултат от които засега няма. Твърди, че Дончев е хакнал акаунтите ѝ във всички социални мрежи и по този начин я тормози, злепоставя и пречи на фирмата ѝ \"Фростет хаус\" ЕООД да реализира два големи проекта, които заедно с екипа си се опитва да възстанови. След излъчването на журналистическото разследване по Нова телевизия, собственикът на \"Детект БГ\" е подал жалба срещу нея в 6-о Районно управление – София. Крокева казва, че нейни познати от полицейските среди ѝ казали , че Дончев е с три висящи дела, но нямало как да бъде съден, защото представил документ, че е психично болен…\r\nОпитвайки се да разберем истината в тази история, ни прави впечатление, че в „Истината за репортажа...“ на сайта на Детект БГ се споменава . „Притеснителни резултати“ на шестима от тях довели до отстраняването им от отбора. Те пък, недоволни от полиграфа на вътрешното министерство, решили да минат през независим детектор на лъжата – в \"Детект БГ\". От шестима в отбора е върнат само един, но така и не става ясно как точно са били оневинени.\r\nПак „Истината за репортажа...“ се изразява възмущение, от телевизията, излъчила разследването, че е изпратено „запитване до руската агенция, в която Виктор Дончев твърди, че е завършил курса си за полиграф“ . Отговор не е получен, но руски експерти от МВР уверили Тина Ивайлова, „че въпросната агенция няма добро име в Русия и отзивите за нея са лоши“. И „в търсенето на истината за това кой поръча репортажа на нова“ се пита защо не са уточнени тези експерти и липсата на отговор „достатъчно основание ли е да намеквате на зрителите, че дипломата е \"МЕНТЕ\"?    Оказва се, че това не е Агенция, а Академия за детекция на лъжата (Академия детекции лжи) . Според разписанието на занятията за 2019 г. курсове се провеждат на всеки две седмици, уточнява се, че преди обучението не са нужни никакви знания и навици в областта на психологията, правото и инструменталната детекция на лъжата. Всички необходими знания се дават от преподавателите. Недоумение предизвиква фактът, че от февруари 2018-а няма новини и нови публикации от експертите на академията в сайта, нито в социалните мрежи. Лицензът ѝ за осъществяване на образователна дейност е от 2013 г., издаден от Департамента по образованието на град Москва. Дали лицензът за образователна дейност е прекратен или не, чужд гражданин трудно би разбрал - ясно е обаче, че в условията на пазарна икономика за 2 - 3 седмици, академията дава на курсистите „професионална подготовка и „академично“ продава полиграфи… ", "date": "2019.08.01", "title": "Детектор на лъжата по български - плащаш и получаваш какъвто резултат искаш"}
{"url": "https://www.actualno.com/healthy/samo-bylgarija-i-rumynija-njamat-sistema-za-prosledjavane-na-falshivi-lekarstva-news_773374.html", "text": "        над 95 на сто. Това каза пред БНР Деян Денев – председател на Българската организация за верификация на лекарствата.      \"Последните седмици има по-интензивен процес на свързване на аптеки, и не само свързаните аптеки , но за съжаление голям е процентът все още, който остава от несвързани аптеки, и надяваме се, тъй като все пак е летен период, по-трудно се правят сериозни промени, септември месец това да бъде окончателно преодоляно\", заяви Деян Денев.   Председателят на Асоциацията на аптеките в България Николай Костов прогнозира, че за проследяване за фалшифициране на лекарства.\r\n\"Има много малки аптеки, които не им е посилно, а и няма никакъв смисъл да го правят, защото те просто имат съвсем символични доходи. Те работят сами в аптека, съвсем различна организация имат, но са важни от социална гледна точка. Има и такива, които вече затвориха. Чак като почнат да ги глобяват, проверяват, най-вероятно и тогава ще затворят някои от тях. Борим се да има аптеки в малките населени места, от друга страна, ги унищожаваме с някакви подобни актове\", посочи Костов.   ", "date": "2019.08.01", "title": "Само България и Румъния нямат система за проследяване на фалшиви лекарства "}
{"url": "https://www.actualno.com/society/zemedelski-stopani-gotvjat-protesti-sreshtu-izbivaneto-na-domashni-praseta-news_773410.html", "text": "      Първи протести организират земеделските стопани заради избиването на домашни прасета, съобщава bTV. в редица населени места за ограничаване на африканската чума по свинете.      Недоволството си ще изразят в района на Пазарджик, Ямбол и Сливен. Много от собствениците имат срок до утре да умъртвят своите домашни прасета, дори и да нямат признаци на болестта.   Междувременно над 57 са вече . Снощи заразата беше открита и сред домашни животни в Монтана, Лом и село Ковачица.\r\nТова се случва за първи път в лични стопанства в областта, само седмица след като в Лом беше намерено мъртво диво прасе. Поразените свинекомплексите вече са 5.  Нови 34 хиляди животни трябва да бъдат умъртвени в новозасегнатите ферми - в силистренското село Попина и великотърновското село Българско Сливово, въпреки че там мерки са взети още преди една година.\r\nВчера при президента Румен Радев се събраха всички отговорни министри, шефове на агенции и служби. Държавният глава обсъди с тях мерките срещу АЧС и начините за справяне със заразата, която се превръща вече в криза.\r\nВицепремиерът Томислав Дончев предупреди всички кметове на населени места, че мерките трябва да се спазват. Той посочи, че властите не срещат подкрепа на много места и се разпространява невярна информация, както и се отрича изобщо съществуването на вирус на свинска чума по свинете.       \"Най-страшно ще бъде, ако епидемията от АЧС я съчетаем с епидемия от политическа глупост\", заяви вицепремиерът Томислав Дончев.\r\nПо информация на БНР, кметовете в Пазарджишко с излезли с деклрация, в която заявяват, че няма да допуснат принудително умъртвяване на домашните прасета. Те са категорични, че няма да допуснат в селата си екипите за принудително ликвидиране на прасетата.\r\nЗаразата порази вече три големи индустриални ферми в област Русе - в Николово, Бръшлен и Голямо Враново, които осигуряват близо 1/3 от месото на пазара у нас.\r\nОтрицателни бяха пробите от четвъртия свинекомплекс в Русенско. Засегнат е и свинекомплекс в село Попина, община Ситово, област Силистра.\r\nНа 30 юли първи положителни проби за африканска чума по свинете бяха получени и в Южна България. Те са взети от две отстреляни в Пловдивско диви прасета.       ", "date": "2019.08.01", "title": "Земеделски стопани готвят протести срещу избиването на домашни прасета"}
{"url": "https://www.actualno.com/society/direktoryt-na-zatvorite-e-vremenno-otstranen-ot-dlyjnost-news_773412.html", "text": "      Директорът на Главна дирекция \"Изпълнение на наказанията\" Васил Миладинов временно е отстранен от длъжност. Срещу него е образувано дисциплинарно производство, съобщиха от Министерството на правосъдието.      Предметът и резултатите от разпоредената проверка ще бъдат обявени след приключването й, съобщиха от правосъдното ведомство.    припомня, че Миладинов, за когото правосъдният министър обяви по-рано, че ще го отстрани, . С това на практика неговото освобождаване от длъжност се отложи, тъй като болничният предхождаше заповедта, с която министърът бе готов да го освободи.\r\nПо информация на \"24 часа\" провиненията на Миладинов като шеф са многобройни - от цените в лавките в затворите през достъпа на телефони на лишени от свобода до обществени поръчки.  Той пое поста през 2018 година, след като дълго време дирекцията бе с временен началник. ", "date": "2019.08.01", "title": "Директорът на затворите е временно отстранен от длъжност "}
{"url": "https://www.actualno.com/crime/kolejka-zatvorila-gotvachka-v-hladilna-kamera-sled-skandal-news_773417.html", "text": "      Готвачка твърди, че е била затворена умишлено в хладилна камера в магазин в \"Слънчев бряг\". Причина за това бил конфликт с колежка.      Веселка Тодорова работила в обект на верига магазини от средата на месец януари тази година.   \"Инцидентът се случи, когато решиха да ме преместят от единия обект в другия, за да заместя болна колежка. Нямам право да отказвам и отидох\", разказва Веселка. \"В момента, в който направих забележка за хигиената, започнаха дрязгите. Започнаха да ме обиждат, да ми търсят недостатъци. Мислих, че ще издържа седмицата, която трябваше да съм там\", разказва Веселка пред Нова телевизия.\r\nПо думите й напрежението с друга готвачка от магазина растяло.  \"В неделя един служител дойде да ми каже, че ме връщат в другия магазин. Жената се активизира и започна да ме тормози. Прати ме да взема хляб от хладилната камера. Влязох и изведнъж зад мен вратата се затвори. Вътре е тъмно. Започна да духа лед и студ върху гърба ми. Изпитах стрес, защото не можех да си отворя вратата, имах чувството, че отвън някой държи вратата\", заяви Веселка.\r\nТя започнала да блъска с юмруци и вратата се отворила.   \"Жената, която твърди, че не ме е затворила, седеше навън, пушеше си цигари и се смееше\", разказва Веселка.     ", "date": "2019.08.01", "title": "Колежка затворила готвачка в хладилна камера след скандал"}
{"url": "https://www.actualno.com/crime/imotite-na-sina-na-borislav-sarafov-za-540-000-lv-zakonni-spored-proverka-na-nap-news_773425.html", "text": "      Данъчните не открили несъответствия между декларираните и получените доходи и имущество на сина на директора на Националната следствена служба Борислав Сарафов. Ревизията обхваща периода 01 януари 2015 - 31 декември 2018 г., съобщиха от прокуратурата.      Проверката на имуществото му започна през пролетта, в , заедно с тази на шефа на КПКОНПИ Пламен Георгиев и на съпругата на председателя на ВКС Лозан Панов.   Тогава се появи медийна информация, че младежът, който учи право в Лондон, през тази и миналата година е купил апартамент, ателие и гараж .\r\n\"По повод медийни публикации и постъпил сигнал за придобити недвижими имоти на значителна стойност от сина на Борислав Сарафов, директор на Националната следствена слубжа (НСлС) и зам.-главен прокурор по разследването, на 4 април 2019 г. бе разпоредена проверка от главния прокурор Сотир Цацаров.  Върховна касационна прокуратурата (ВКП) възложи на НАП извършването на данъчни ревизии на проверяваните лица\", съобщиха днес от пресцентъра на държавното обвинение.\r\n\"На 31 юли 2019 г. ТД на НАП-София изпрати на ВКП резултатите от приключилите данъчни ревизии. Според НАП не са открити несъответствия между декларираните и/или получени доходи и имущественото състояние на физическото лице - син на Сарафов. Ревизията обхваща периода 01.01.2015 - 31.12.2018 г.\r\nДо момента във ВКП не са постъпили резултати от други действия, възложени на НАП по проверки на лица, заемащи висши държавни длъжности, за придобити от тях недвижими имоти\", се казва още в официалното съобщение.       Припомняме, след разпореждане на проверката зам.-главният прокурор и председател на Националната следствена служба Борислав Сарафов заяви за апартамента на сина си.\r\nСлед като излезе в отпуск Сарафов бе забелязан в службата си по време на Ден на отворените врати в националното следствие.\r\nБорислав Сарафов пое Националната следствена служба като . Той бе номиниран от главния прокурор Сотир Цацаров, от бившия шеф Евгени Диков.\r\nПреди това Сарафов беше заместник-главен прокурор и шеф на Апелативната специализирана прокуратура. Името на Сарафов бе свързано със сигнал от няколко следователи за лошо отношение по време на работата по разследването на инцидента в Хитрино.\r\nВ по-ранен период Сарафов бе кандидат за член на ВСС, но оттегли кандидатурата си, след личен разговор с главния прокурор Сотир Цацаров.       ", "date": "2019.08.01", "title": "Имотите на сина на Борислав Сарафов за 540 000 лв - законни според проверка на НАП"}
{"url": "https://www.actualno.com/kustendil/zapochva-kustendilsko-ljato-2019-news_773421.html", "text": "      Днес 1-ви август от 20.00 часа на сцена “Арката“, с концерт на Професионален духов оркестър-Кюстендил, ще се открие “ “. Програмата ще продължи до края на месеца, като в нея са предвидени разнообразни и развлекателни събития за жителите и гостите на град Кюстендил.      Утре - 2-ри август от 19:30ч. ще започне концерт посветен на Илинденско-Преображенското въстание с участието на народната певица Теодора Еротеева, а в събота - 3-ти август от 21:00ч. ще започне концерта на Desy Live Band. За седма поредна година и София Филм Фест гостува в Кюстендил със специална селекция от филми, които ще се прожектират в рамките на Кюстендилско лято 2019 - в дните от 9-ти до 24-ти август на площад “Велбъжд“, като организаторите са предвидили при лошо време, прожекциите да се осъществят в Голямата зала на читалище „Братство 1869”.  „София Филм Фест в Кюстендил“ се организира от Арт Фест/София Филм Фест и община Кюстендил, с подкрепата на веригата киносалони Europa Cinemas, а входа за всички прожекции през месец август, в град Кюстендил е свободен.\r\nПрограмата стартира на 9-ти август (петък) в 21,00 часа с филма „Врагове“ на Светослав Овчаров – майстор-режисьор и умел познавач на миналото и българската история, който очакваме лично да представи творбата си пред публиката в Кюстендил. Разказът ще върне зрителите повече от век назад във времето на Балканската война. Турски броненосец тероризира с далекобойните си оръдия българската армия. Въпреки противоречията помежду си, група отчаяни военни се заемат да пренесат по суша лодка. Те искат да я превърнат в жива торпила и да потопят броненосеца. По пътя се сблъскват с турски войници, които от врагове стават техни съюзници. Противоречията между българите могат да се окажат по-силни от омразата към враговете. Оператор е един от най-добрите майстори на кинообрази в България - Рали Ралчев, а ролите са поверени на Асен Блатечки, Иван Бърнев, Валентин Ганев, Христо Ушев, Стефан Мавродиев, Леарт Докле, Димитър Овчаров. Във филмографията на Светослав Овчаров има 26 документални и шест игрални филма. Повечето от тях са участвали в престижни международни фестивали като Бусан, Москва, Кайро, Варшава, Солун, Сао Пауло, Хайфа и др.\r\nВторият фестивален ден е 10-ти август (събота), когато от 21,00 часа киноманите ще могат да се насладят на една от впечатляващите творби на френския режисьор Франсоа Озон - „В къщата”. Сценарият е дело на режисьора по едноименната пиеса на Хуан Майорга, а главните роли са поверени на уникалните актьори Кристин Скот Томас, Фабрис Лукини и Еманюел Сение. Шестнайсетгодишно момче се промъква в къщата на свой приятел от курса по литература и разказва за това в есета, които предава на учителя си. В срещата с този талантлив и необикновен младеж учителят преоткрива своя ентусиазъм за работа, но присъствието на момчето в къщата ще предизвика поредица от неочаквани събития.    В Кюстендил ще бъде представен и носителя на „Златна Палма“ от КАН’18 – „Джебчии“, режисиран от виртуозния майстор - Хирокадзу Корееда. След една от специалните си акции из магазините, Осаму и неговият син откриват малко момиченце, зъзнещо в студа. Първоначално жената на Осаму отказва да приюти момиченцето, но се съгласява да се грижи за малката, след като разбира с какви трудности се сблъсква ежедневно. Въпреки че семейството е бедно и едва изкарва пари за прехраната си чрез дребни кражби, то е щастливо заедно, докато един неочакван инцидент не разкрива тайни, които ще подложат на изпитание семейните връзки. Прожекцията на филма в Кюстендил е на 16-ти август (петък), с начален час 21,00 часа.\r\nВ съботната киновечер на 17-ти август, с начален час 21,00 ще бъде представин българския филм „Снимка с Юки“ на режисьора Лъчезар Аврамов. В творбата участват Руши Видинлиев, японската актриса Кики Сугино, българинът, „завладял“ Холивуд – Димитър Маринов, както и легендарния наш боксьор Севдалин Тодоров. Режисьорът Лъчезар Аврамов ще бъде специален гост на „София Филм Фест на път“ и лично ще представи своя филм пред публиката в Кюстендил.\r\nНа 23-ти август (петък) от 21,00 часа зрителите в Кюстендил ще могат да се срещнат с още един емблематичен филм – третата творба на режисьорката Марен Аде „Тони Ердман”. Той беше удостоен с наградата на ФИПРЕССИ от Кан и Сан Себастиан, с номинация за чуждоезични „Оскар” и „Златен Глобус”, а също е носител на Наградата LUX на Европейския парламент за 2016 година и получи пет отличия на Европейските филмови награди (най-добри актьор, актриса, сценарий, режисура и най-добър филм).\r\nНа 24-ти август (събота) с прожекцията на филма “Транзит“ от 21,00 часа ще се закрие и седмото издание на „София Филм Фест на път – Кюстендил“. “Транзит“ на Кристиян Пецолд е номиниран за „Златна Мечка“ на Берлинале 2018.    Програмата на Кюстендилско лято 2019 ще завърши на 30-ти август с рок концерт на група “The Cardinal“ от 21:00ч. и на 31-ви август от 21:00ч. с концерт на “Yako Trio“ - Гърция, като всички концерти  и прожекции, в рамките на “Кюстендилско лято 2019“ са с вход свободен. ", "date": "2019.08.01", "title": "Започва Кюстендилско лято 2019"}
{"url": "https://www.actualno.com/viewpoint/neka-govorjat-otnovo-tezi-koito-njama-kakvo-da-ni-kajat-news_773416.html", "text": "             Уважаеми читатели, смятам, че в момента е най-редно да оставим на спокойствие с думите им тези, които отново няма какво да ни кажат. Майсторите на етикетите, парвенютата на шаблоните, еталоните на клишетата. Трибуната е тяхна! Нека ръчкат с изтърканите си подметки по безсилни аргументи. А ние, разбира се, ще слушаме колко ги боли! Само няколко думи от мен и да се настаняваме удобно.\r\nУважаеми читатели, нека говорят тези, които се считат за непогрешими експерти. Вижте очите им - пак се предрусали.\r\nНека говорят непоклатимите драскачи, метнали на тезгяха съвестта си не за един или два хонорара. Вижте мислите им - постилат все на силните.  Нека говорят застиналите кресльовци, защитили неведнъж чужда позиция. Погледнете ръцете им, докато заменят своята.\r\nНека говорят хората, които никога не са слушали “Ку-Ку бенд”. Те може би често чуват гласове.\r\nНека говорят чалгарите за чалгаря Слави - да ги питам, що е то разделение на властите, а? Ей така - от обща култура!    Нека говорят сценаристите на чуждото бъдеще. Извинете, за Вашето избрахте ли кой да се погрижи?\r\nНека говорят майсторите актьори. Импровизациите ви не струват! Все пак не сте Краси Радков. Никой не е!\r\nНека говорят маскираните зад клавиатури плашила. Специалистите по грим са други, уважаеми!\r\nНека танцуват по студия кабаретни звезди. \"Магаданс\" си остават дамите войни.\r\nНека чуем и бравурните мислители по политическа стабилност. Тоалетната е по коридора вдясно. Не ви завиждам!   Нека стотици да скочат срещу хилядите, които пеят \"Кога зашумят шумите\". Простете, нещо казахте ли?\r\nНека говорят тези, които нищо не са сторили в живота си. 'Добро ли, зло ли насреща иде' - как да знаят?\r\nНека ви повтарят тези всички сладури, че 'няма такава държава' - на опростачените човеци, ходещи зад поредния месия. Никога не забравяйте, че 'има такъв народ' - макар и нечувано търпелив, но носещ дух, който мрази предатели.\r\nЛека нощ, уважаеми зрители! И добро утро на говорителите, които рядко си мият краката!  ", "date": "2019.08.01", "title": "Нека говорят отново тези, които няма какво да ни кажат"}
{"url": "https://www.actualno.com/society/norvejkijat-syd-vyrna-decata-na-de-fakto-pyrvata-bylgarka-stanala-izvestna-zaradi-barnevern-news_773357.html", "text": "      Норвежкият съд отсъди в полза на нашумялата чрез социалната мрежа Facebook и телевизиите българка Цветелина Оланд по казуса с отнетите ѝ деца от норвежката социална служба \"Барневерн\", предаде в. \" \".      Според съда, в случая основанията за отнемане на децата не са достатъчни. Припомняме, че \"Барневерн\" се намеси след твърдение на бащата, че майката ограничава възможността му да вижда децата си и раздели децата, за да не може Оланд да им влияе, ако случаят предполага, че бащата казва истината.   Децата нямаха право на контакт и със семейството на Цветелина Оланд. При  опит на нейния баща – известният цирков артист Георги Попов-Гебош да  зърне внука си през оградата на училището му той бе арестуван през  декември миналата година и престоя няколко часа в ареста. Гебош почина през месец май тази година.\r\n\"На всички, които бяха съпричастни, искам да съобщя щастливата новина, че решението на Областния съд на град Арендал в Норвегия от 9 май 2018, беше игнорирано от Апелативния съд през месец май тази година въз основа на отчетени грешки от длъжностни лица и една институция (със сигурност се сещате коя), които решават човешки съдби\", написа Оланд във Facebook.   ", "date": "2019.08.01", "title": "Норвежкият съд върна децата на де факто първата българка, станала известна заради \"Барневерн\""}
{"url": "https://www.actualno.com/america/edin-ot-naj-izvestnite-utubyri-zagina-video-news_773344.html", "text": "       Звездата от YouTube Грант Томпсън, който стана известен като водещ на популярната програма \"Кралят на случайността\", е загинал при инцидент с парапланер, предаде БГНЕС.      Властите съобщиха, че 38-годишният Томпсън, който има 11 милиона абонати на своята програма и милиарди гледания, е обявен за изчезнал, след като не се завърна от пътуването с парапланер в Юта. GPS устройството, което е носил, е използвано за локализиране на тялото му, съобщи АФП.\r\nСлужбата на шерифа на окръг Вашингтон заяви във Facebook, че спасителите са открили устройство за запис, което може да помогне да се изяснят подробности за катастрофата.   \"Наследството на Грант ще живее в канала и в глобалната общност, която той създаде\", гласи изявление на семейството му.  Преди да изгради своята империя в YouTube, Томпсън работи като пилот на авиокомпания в продължение на 11 години и след това за кратко като брокер на недвижими имоти. Заглавна снимка:        ", "date": "2019.08.01", "title": "Един от най-известните ютубъри загина (ВИДЕО)"}
{"url": "https://www.actualno.com/curious/10-dni-zatvor-za-vyzrastna-jena-zashtoto-hrani-kotki-news_773329.html", "text": "      79-годишна жена получи присъда от 10 дни затвор, след като многократно е била предупреждавана от полицията да спре да храни бездомни котки в имота си в Охайо, предаде БГНЕС.      От 2015 година съседите на Нанси Сегула се оплакват от длъжностни лица от бездомните животни. Тя твърди, че котките са ѝ \"наследство\" от бивша съседка.   \"Аз съм любител на котките\", каза тя пред канал Fox 8 в Кливланд, след като научи за предстоящата си присъда, която трябва да излежи в затвора на окръг Чияхога.\r\nСегула е осъдена от съдия и трябва да изтърпи наказанието си от 11 август. През последните четири години тя е била предупреждавана от полицията четири пъти, след като съседите ѝ започнали да се оплакват от десетките котки в нейния имот.  Според полицията \"котешките правни проблеми\" на г-жа Сегула са започнали през 2015 година, след като съседите се свързали с местния контрол за животните. През юли 2015 година тя е била осъдена за нарушаване на градската наредба 505.23, която забранява храненето на бездомни животни През май 2017 година тя е глобена за \"храненето на котки в нейното местообитание\". През юли същата година тя е осъдена, че има твърде много котки в собствеността си и е пусната на изпитателен срок\r\n\"Г-жа Сегула никога не е била арестувана от полицейското управление или отделението за животни\", казва полицията в публикация във Facebook, отбелязвайки публичната критика, която са получили за присъдата на възрастната дама.   \"Липсват ми собствени котета, те починаха, съпругът ми също почина. Аз съм самотна. Така че уличните котки ми помагат\", заяви в своя защита осъдената. \"Котките продължават да идват в къщата ми. Просто се чувствам зле, ако не им дам нещо за ядене\", добави тя.    Тя каза пред канал Fox 8, че не смята, че наказанието отговаря на престъплението ѝ, като добави, че вече е платила повече от 2000 долара глоби. \"Това е твърде голямо наказание за мен за това, което правя. Когато има толкова много хора, които правят много по-лоши неща\", заяви Сегула. ", "date": "2019.08.01", "title": "10 дни затвор за възрастна жена - защото храни котки"}
{"url": "https://www.actualno.com/society/taneva-ne-smjata-che-dyrjavata-se-e-provalila-s-merkite-sreshtu-afrikanskata-chuma-news_773370.html", "text": "       . Това заяви в ефира на предаването \"Тази сутрин\" по bTV земеделският министър Десислава Танева.      По думите ѝ . Танева посочи, че със сигурност е можело да се направи повече например по отношение на обучението на населението относно последиците от това заболяване.\r\nСтана ясно, че вирусът е навлязъл от Русия с вектор на заразата към Източна Европа и към личните стопанства на хората, които са без мерки за биосигурност. е започнала да се разпространява преди 12 години, разказа Танева. Тя уточни, че дивата свиня е един резервоар на заболяването. Според министъра 11 страни са засегнати от 2012 г. досега в Източна Европа. Танева обясни, че във всяка от тези страни вирусът не е излязъл все още.\r\nВърви процесът на евтаназиране и унищожение на всички заразни материали. В нови 18 области на страната са определени 20-километрови зони за биосигурност, които не следва да останат без мерки. В шест области на страната оставаме без подобна превантивна мярка, каза Десислава Танева. По думите ѝ .      Над 30 села излизат на протест само в Пазарджишко. Стопани ще изразят недоволството си и в района на Ямбол и Сливен. Много от собствениците имат срок до утре да умъртвят своите , дори и да нямат признаци на болестта.\r\nМеждувременно над 57 са вече огнищата на . Снощи заразата беше открита и при домашни животни в задни дворове в Монтана, Лом и село Ковачица. Това се случва за първи път в лични стопанства в областта - само седмица след като в Лом беше намерено мъртво диво прасе. Поразените свинекомплексите вече са 5.     - в силистренското село Попина и великотърновското село Българско Сливово, въпреки че там мерки са взети още преди една година.    Танева каза, че всеки, който отглежда домашни свине, трябва да го прави със съответната регистрация. Според Танева, за да си се регистрирал, трябва да си постигнал определените нива на биосигурност. По думите ѝ стопанствата без мерки за биосигурност и потокът на храната са сред най-рисковите фактори по отношение на . Земеделският министър заяви, че всеки трябва да потърси вина у себе си, що се касае до информираността. Десислава Танева посочи, че стопаните също е трябвало да се информират за заболяването - от съответната ветеринарна служба например.\r\nМинистър Танева припомни още, че за африканската чума няма създадена ваксина и повтори, че . По думите на министъра по отношение на загробването на животните.    Междувременно в ефира на БНТ Светла Василева, председател на федерацията на независимите синдикати от земеделието към КНСБ, заяви, че според данните на индустриалното свиневъдство в заразените свинекомплекси работят около 20 000 души.\r\nПо думите на експерта засега все още една част от работодателите смятат да задържат работещите, но не се знае колко от тях ще бъдат освободени. Точната цифра на работещите ще стане ясна в зависимост от това докъде ще стигне заразата на болестта и дали ще бъдат покосени и други свинекомплекси, посочи още Василева. ", "date": "2019.08.01", "title": "Танева не смята, че държавата се е провалила с мерките срещу африканската чума"}
{"url": "https://www.actualno.com/society/ot-dnes-moje-da-kandidatstvame-za-pomoshti-za-deca-po-elektronen-pyt-news_773350.html", "text": "      Заявления за получаване на всички видове семейни помощи за деца ще може да се подават и по електронен път или чрез лицензиран пощенски оператор. Това стана възможно с промени в Правилника за прилагане на Закона за семейни помощи за деца, които бяха одобрени от правителството преди седмица, припомня БГНЕС.      Досега документи се подаваха само лично в дирекция \"Социално подпомагане\" според настоящия адрес на заявителя. С промяната се цели намаляване на административната тежест и улесняване на гражданите при кандидатстване за помощи.   Промените в правилника са свързани с направените изменения в Закона за семейни помощи за деца, които влизат в сила от 1 август 2019 г. В съответствие със Закона за семейни помощи за деца се урежда редът за предоставяне на еднократната помощ за ученици, записани в първи клас, на два пъти. Урежда се и редът за промяна на предоставянето на тази помощ от пари в натура и обратно в съответствие с възникналите или отпаднали обстоятелства. ", "date": "2019.08.01", "title": "От днес може да кандидатстваме за помощи за деца по електронен път "}
{"url": "https://www.actualno.com/america/amerikanski-sankcii-sreshtu-iranskija-vynshen-ministyr-news_773336.html", "text": "      Министерството на финансите на САЩ наложи санкции срещу иранския министър на външните работи Мохамед Джавад Зариф. Санкциите означават замразяване на всички активи на Зариф в Америка или в контролирани от САЩ финансови структури, предаде БГНЕС.      Въпреки санкциите, Зариф все още ще може да пътува до Ню Йорк по  официални дела на ООН, съобщава кореспондентът на BBC във Вашингтон Гари  О'Донахю.   \"Джавад Зариф изпълнява безразсъдната програма на върховния лидер на Иран (аятолах Али Хаменей)\", заяви министърът на финансите Стивън Мнучин.\r\nАмериканският финансов министър определи Зариф като основния говорител на иранския режим в  целия свят. \"В същото време иранският режим отказва достъп на иранските  граждани до социалните медии, а външният министър Джавад Зариф  разпространява пропагандата и дезинформацията на режима в целия свят  чрез тези медии\", заяви Мнучин.  След като стана ясно за санкциите, Зариф благодари на САЩ в Twitter, \"че ме считат за такава огромна заплаха за дневния им ред\". Зариф заяви, че ходът на САЩ \"няма ефект върху мен или семейството ми, тъй като нямам имущество или интереси извън Иран\".\r\nНапрежението между САЩ и Иран се засили след като миналата година САЩ се оттеглиха от ядрената сделка (СВПД), която имаше за цел да ограничи иранските ядрени дейности.   Наскоро Иран обяви, че няма да зачита ограниченията за производството на обогатен уран съгласно СВПД, използван за добив на реакторно гориво - но също така и потенциално за ядрени бомби.     ", "date": "2019.08.01", "title": "Американски санкции срещу иранския външен министър"}
{"url": "https://www.actualno.com/america/sasht-i-brazilija-pregovarjat-za-sporazumenie-za-svobodna-tyrgovija-news_773342.html", "text": "      Съединените щати и Бразилия започнаха преговори за подготовката на споразумение за свободна търговия. Това съобщава новинарският портал G1, позовавайки се на бразилския министър на икономиката Пауло Гедес, предаде БГНЕС.      Тези споразумения бяха постигнати по време на среща на Гедес с американския търговски секретар Уилбър Рос.   \"Съгласихме се по следното: това, което преди беше просто мисъл, вече са официални преговори със САЩ\", каза министър Гедес, цитиран от РИА Новости. Гедес добави, че бразилското правителство иска да направи „стратегически съюз“ със САЩ и това вече е извън обхвата на търговското споразумение.\r\nМеждувременно президентът на САЩ Доналд Тръмп обяви официално Бразилия за най-големия съюзник на САЩ извън НАТО. \"В съответствие с правомощията, предоставени ми като президент от конституцията и законите на Съединените американски щати ... С настоящото обявявам Федеративна република Бразилия за най-големия съюзник на САЩ, който не принадлежи на НАТО ...\", се казва в съобщението на американския президент.  През май тази година Тръмп уведоми Конгреса за намерението си да вземе такова решение, което ще засили сътрудничеството между двете държави в областта на отбраната. ", "date": "2019.08.01", "title": "САЩ и Бразилия преговарят за споразумение за свободна търговия "}
{"url": "https://www.actualno.com/cite/otivam-da-pija-kafe-pushime-pieme-kafeta-posle-vlizame-na-zasedanie-i-pochvame-da-si-glasuvame-news_773383.html", "text": "      \"Отивам да пия кафе, пушиме, пиеме кафета, после влизаме на заседание и почваме да си гласуваме\". Така описа началото на един свой ден в Европарламента новоизбраният евродепутат от ВМРО Андрей Слабаков в ефира на bTV. Слабаков разкри, че само от едно от кафенетата в институцията се изнасят три чувала с фасове преди началото на работния ден.       ", "date": "2019.08.01", "title": "Отивам да пия кафе, пушиме, пиеме кафета, после влизаме на заседание и почваме да си гласуваме"}
{"url": "https://www.actualno.com/europe/prjakata-cena-na-brexit-bez-sdelka-pone-oshte-21-mlrd-paunda-news_773335.html", "text": "      Великобритания ще похарчи допълнителни 2,1 милиарда паунда за планиране на Brexit без сделка, предаде БГНЕС, позовавайки се на Reuters.      Обединеното кралство трябваше да напусне ЕС през март, но не успя да го направи, защото британският парламент отказа няколко пъти да подкрепи споразумението за оттегляне, предложено от бившия британски премиер Тереза Мей. В тази връзка Брюксел даде на Лондон няколко удължавания на крайния срок, за да представи план, като последният е определен на 31 октомври.   Вестник The Times съобщи по-рано, че Европейската комисия изготвя пакет от помощи за Ирландия, за да компенсира икономическите щети от твърд Brexit. Няма информация за точния размер на пакета за помощ.\r\nКоординиращият говорител на Европейската комисия по икономическите и финансовите въпроси Аника Брейдхард заяви, че Дейвид Фрост, наскоро назначеният от премиера на Великобритания Борис Джонсън за главен преговарящ по Brexit, ще проведе през следващите дни срещи с представители на Европейската комисия, за да обсъдят оттеглянето на Обединеното кралство от Европейския съюз. Очаква се срещите да се проведат в Брюксел.  В първата си реч като премиер Борис Джонсън заяви, че страната му ще  напусне Европейския съюз до крайния срок на 31 октомври. Той също така  добави, че докато Лондон ще работи за осигуряване на нова и \"по-добра\"  сделка с Брюксел, ще е необходима подготовка и за евентуален Brexit без  сделка, ако \"Брюксел откаже повече да се договаря\". ", "date": "2019.08.01", "title": "Пряката цена на Brexit без сделка - поне още 2,1 млрд. паунда"}
{"url": "https://www.actualno.com/politics/globa-grozi-kmetovete-ako-ne-priemat-grajdani-pone-vednyj-sedmichno-news_773334.html", "text": "      Кметовете да бъдат задължени със закон да имат приемен ден за гражданите всяка седмица. В противен случай ще им се налага глоба до 500 лв., а при повторно нарушение - до 800 лв. Предложението е на бившия кмет на Пловдив и депутат Славчо Атанасов - в Закона за местното  самоуправление и местна администрация.      Изрично в т. 20 на чл. 44, ал. 1 се въвежда текст, според който кметът трябва да приема и изслушва граждани в определени дни. Условията и реда за  приемане и изслушва на гражданите се утвърждават със заповед, като  информацията се публикува на интернет страницата на общината. Изслушването на гражданите в точно определени дни и часове от седмицата  се налага от практиката, за да се осигури технологично време за решаване  на поставените въпроси от предходния прием, за своевременно,  компетентно и ефективно решаване на молбите и предложенията им.   С промените в закона се въвеждат и други глоби за кметовете , които ще бъдат избрани наесен. Ако те не представят програмата си за управление пред общинския съвет в 3-месечен срок от встъпването си в длъжност, санкцията е до 1000 лева. Същата е и за неизпратени от кмета на съветниците административни актове, както и договори и техните промени в 3-дневен срок от подписването им.\r\n\"Промяната е продиктувана от наблюдаваното в ежедневната практика  недобросъвестно поведение от страна на много кметове, в това число и на  кмета на Пловдив, които изолират гражданите, неглижират техните  проблеми, не взимат под внимание мнението и желанията на обществените  групи, и по никакъв начин не осъществяват пряк контакт с тях\", посочи  Славчо Атанасов.  По думите му подобни примери не са само изолирани и единични явления, а по-скоро се превръщат в практика и манталитет на местната власт по принцип. \"Подобно отношение от страна на администрацията не е допустимо в условията на правовата държава и демократичното управление на Република България, което налага въвеждането на задължаващи органите на местната администрация да въведе и най-вече да изпълнява в действителност приемането и изслушването на гражданите, като част от правата да участват в местното самоуправление, дадени им от закона\", посочи още мотиви Славчо Атанасов. ", "date": "2019.08.01", "title": "Глоба грози кметовете, ако не приемат граждани поне веднъж седмично"}
{"url": "https://www.actualno.com/curious/unikalen-sluchaj-v-sardinija-s-otkradnati-kamyni-rakovini-i-pjasyk-news_773340.html", "text": "      Десет тона морски пясък, камъни и раковини, които туристите дълги години са се опитвали да откраднат от курортите на Сардиния, се завърнаха на брега благодарение на споразумение между различни местни власти, пише вестник Corriere della Sera.      Известен с модните си хотели, Изумруденият бряг, разположен в северната част на италианския остров, страда от години от туристи и „бизнесмени”, които изнасят бял вулканичен пясък отвъд неговите граници. Онези, които контрабандират, биват глобявани: преди година турист беше глобен с хиляда евро за опит да изнесе бутилка с уникалния пясък, отбелязва още БГНЕС.   \"Преди няколко месеца ни се обадиха от летището в Олбия. Предупредиха ни, че целият пясък, камъни и черупки лежат в складовете им и са иззети от куфарите на туристи, напускащи острова\", каза директорът на морската защитена зона Аугусто Навоне.\r\nВластите в морския курорт в началото не разбрали, че не става въпрос за няколко пълни бутилки, а за около 10 тона ценен товар, натрупан на летището.  Със съдействието на геолози от Университета в Каляри, екологичната полиция и регионалните власти определиха две места, които са подходящи връщане на новия пясък. В крайна сметка той беше разпределен между островите Таволара и плажа на Порто ди Сан Паоло.\r\nСпоред Навона подобни обеми красноречиво говорят за мащаба на лошата туристическа традиция. Повечето от конфискуваните „сувенири” бяха бутилки от половин литър. ", "date": "2019.08.01", "title": "Уникален случай в Сардиния - с откраднати камъни, раковини и пясък"}
{"url": "https://www.actualno.com/politics/borisov-e-na-poseshtenie-v-severna-makedonija-zaedno-sys-zaev-shte-pochete-goce-delchev-news_773347.html", "text": "      Премиерът Бойко Борисов ще бъде на официално посещение в Република Северна Македония днес.      В Скопие премиерът Борисов и министър-председателят на Република Северна Македония Зоран Заев ще отбележат втората годишнина от подписването на между двете страни и честване на събития и личности от общата ни история – Илинденско-Преображенското въстание и Гоце Делчев, съобщиха от правителствената пресслужба.\r\nДоговорът между България и Република Северна Македония беше подписан през 2017 г., с което се даде тласък на устойчивото изграждане на приятелските и добросъседските отношения. Документът е основа за засилването на сътрудничеството, за разширяването на транспортните връзки и комуникации, за улесняване на контактите между гражданите на двете страни.   Министър-председателите Бойко Борисов и Зоран Заев ще проведат двустранна среща, на която ще обсъдят напредъка на партньорството в двустранен и многостранен план. Двамата премиери ще участват в церемонията по полагане на цветя пред гроба на Гоце Делчев в църквата „Св. Спас“ в Скопие.  В столицата на Република Северна Македония министър-председателят Бойко Борисов ще проведе среща и с президента Стево Пендаровски.\r\nВ Дойран двамата правителствени ръководители Бойко Борисов и Зоран Заев ще открият възстановения паметник на полковник Константин Каварналиев.\r\nПри посещението си в Република Северна Македония премиерът Борисов ще бъде придружаван от заместник министър-председателя и министър на външните работи Екатерина Захариева.     ", "date": "2019.08.01", "title": "Борисов е на посещение в Северна Македония, заедно със Заев ще почете Гоце Делчев"}
{"url": "https://www.actualno.com/balkani/podgorica-ne-prie-zakona-za-ednopolovoto-syjitelstvo-news_773367.html", "text": "      Парламентът в Подгорица не прие Закона за съжителство на еднополови двойки заради липсата на кворум, съобщава електронното издание на черногорския вестник Vijesti, цитирано от агенция \"Фокус\".      Предложеният закон предвиждаше еднополовите двойки в Черна гора да се ползват със същите права като хетеросексуалните, но без възможност за осиновяване на деца. „За“ гласуваха 38 депутати, а четирима се обявиха „против“. Народните представители на опозицията не бяха в залата по време на гласуването. За приемането на предложението бяха необходими 81 гласа „за“.   Законът конкретно предвижда подкрепа, настойничество и подробно регламентира имуществените отношения между партньорите. Той дава право на двамата партньори право да се наследяват един друг.\r\nПо отношение на правата и задълженията в системата за здравното осигуряване еднополовите партньори имат равни с тези на всички други осигурени лица, както и по отношение на социалните и детските права.  Законопроектът не позволява родителство, попечителство, приемна грижа и осиновяване на деца. Издръжката на дете е възможна само ако другият партньор не е жив или няма законно живи роднини, които да я поемат. ", "date": "2019.08.01", "title": "Подгорица не прие Закона за еднополовото съжителство"}
{"url": "https://www.actualno.com/asia/otnovo-prestrelki-v-ivicata-gaza-ima-zaginal-i-raneni-news_773366.html", "text": "      Палестинец, който прекоси границата на ивицата Газа в Израел и стреля по израелски войници, предизвиквайки престрелка, беше убит.      При инцидента са били ранени трима израелски войници, съобщиха от командването на израелската армия, цитирани от AFP.   Израелски танк също е взел под прицел военен пост на Хамас по време на инцидента, става ясно още от изявленията на властите, отбелязва БГНЕС.    ", "date": "2019.08.01", "title": "Отново престрелки в ивицата Газа, има загинал и ранени"}
{"url": "https://www.actualno.com/smartguide/kiril-nikolov-dizela-trygva-kym-nov-opit-za-rekord-video-news_773444.html", "text": "       Кирил Николов - Дизела приема ново предизвикателство в екстремното планинско бягане, като ще се опита да измине 240 км. за 48 часа, с което да постави рекорд по маршрута Е4. Днес (1 август) той ще стартира от \"Драгалевци\" и ще премине през пет планини, за да финишира две денонощия по-късно в планината Славянка.      По време на екстремния си преход той ще използва безплатното мобилно приложение e-SOS, чрез което неговите близки, фенове и екипа му ще могат да проследяват маршрута му. Това е една от функциите на апликацията, разработена да помага на хора, изпаднали в беда, да се свържат с екип на спешна помощ или свои близки.     ", "date": "2019.08.01", "title": "Кирил Николов - Дизела тръгва към нов опит за рекорд (ВИДЕО)"}
{"url": "https://www.actualno.com/chronicles/kipyr-poluchava-svojata-nezavisimost-news_773014.html", "text": "      Република Кипър (остаряло българско наименование: Кипрос) е държава, разположена на остров Кипър. Двата основни и официални езика в Република Кипър са гръцкият и турският, но на острова се говорят също английски и руски. Остров Кипър е разделен на три части – Република Кипър (член на ЕС), Севернокипърска турска република (която няма официално международно признание извън Турция) и британските военни бази Акротири и Декелия.      Република Кипър е член на Европейския съюз от 1 май 2004 г. Еврото е въведено като официална валута от 1 януари 2008 г. При започването на преговорите за присъединяване на Турция към ЕС Брюксел постави предварителното условие за изтегляне на военните ѝ сили от Кипър.   Държавно устройство\r\nРепублика Кипър е президентска република, като всяка новоизбрана президентска двойка получава мандат от пет години. Изпълнителната власт се упражнява от 11-членен министерски съвет. Президентът определя министрите, членове на министерския съвет и правителствения говорител. Министрите ръководят работата на повереното им ведомство, отговарят за прилагането на законите, подготовката на проектобюджета на министерството.  Законодателната власт по конституция принадлежи на парламента. Парламентът на Република Кипър се избира за срок от 5 години по пропорционалната система. Съгласно конституцията на републиката съдебната власт е независима. Основен орган на съдебната власт е Върховният конституционен съд на Република Кипър. Съдебната власт се упражнява от Върховния съд и на него са подчинени 6 областни съдилища и неголям брой районни съдилища. Председателите на ВКС и ВС се определят от президента за срок от 5 години.\r\nМестното самоуправление се упражнява от градските и селските общински съвети. Градските общински съвети се занимават с управлението на градовете и големите селскостопански райони на страната, докато селските общински съвети упражняват местно самоуправление в рамките на селата. Те са независими от държавата органи и членовете им се избират на общински избори с обикновено мнозинство.    ", "date": "2019.08.01", "title": "Кипър получава своята независимост"}
{"url": "https://www.actualno.com/sofia/ogromno-zadrystvane-po-stolichnija-bul-petko-todorov-news_773387.html", "text": "      Огромно задръстване се образува по бул. „Петко Тодоров” покрай Южния парк, в посока мол Парадайз, предаде репортер на БГНЕС.      В района се извършват ремонтни дейности – част от ремонта на бул. „България”. Най-тежката тапа от автомобили е на ул. Хенрик Ибсен и ул. Луи Айер.    ", "date": "2019.08.01", "title": "Огромно задръстване по столичния бул. „Петко Тодоров”"}
{"url": "https://www.actualno.com/society/novini-ili-novini-kartinata-na-pechata-za-1-avgust-news_773337.html", "text": "              Нови разкрития на спецпрокуратурата за хакерската атака срещу НАП разсмяха мнозина със своята абсурдност. Оказа се, че обвиняемите от фирмата TAD Group имали сценарий за дестабилизация на държавата, който включвал пръскачките за поливане пред парламента. Това разкритие буквално взриви социалните мрежи, които се обединиха, че в държавата има не дестабилизация, а дебилизация на управленско ниво. Появиха се и предложения спецпрокуратурата да бъде закрита.   Новият генерален директор на БНТ Емил Кошлуков свали в един ден всички програмни директори на обществената медия. С постовете си се разделиха Уляна Пръмова, шеф на дирекция “Информация”, Надя Костова, програмен директор на БНТ, и Геновева Момчева, която ръководи БНТ2 и БНТ4. Наесен ще има публични конкурси за позициите. Само за шефа на новините няма да има конкурс, тъй като според разбирането на генералния директор там трябва да е вътрешен човек от телевизията. Новата програмна схема на БНТ ще стане ясна наесен. Kамерите на граничните пунктове автоматично ще разпознават номерата на преминаващите превозните средства. Умните камери ще бъдат поставяни поетапно при реконструкция на граничните пунктове. Това става ясно от писмен отговор на министъра на финансите Владислав Горанов на въпрос на депутата Емил Димитров.    В момента системата за разпознаване на номерата на автомобилите чрез видеокамери е работи само на ГКПП Капитан Андреево. Камерата заснема номерата на лек коли или автобуси и автоматично ги вкарва в базата с данни на Агенция \"Митници\" заедно с датата и часа на преминаването, както и страната на регистрация. Тези данни се изпращат за анализ доколко превозното средство е рисково за държавната хазна.\r\nНа другите ГКПП-та също има камери, но те не могат автоматично да разпознават номерата на колите. Българинът най-често започва бизнес в търговията или ремонт на автомобили, но и оцелява най-трудно. Делът на нововъзникващите дружества у нас е приблизително постоянен с годините - около 12 на сто от всички компании. Това показва изследването на демографията на предприятията, което Националният статистически институт (НСИ) изготвя веднъж годишно.\r\nПрез 2017 г. в България са действали 347 730 активни предприятия, което е с 0.1% по-малко в сравнение с предходната. 164 876 от тях, или 47.4%, са с нула наети, 37.6% имат под 5-има служители, а с повече от 10 са 7.8% от компаниите.   От статистическите данни за времето между 2013 и 2017 г. се вижда, че най-често се създават дружества с предмет на дейност търговия - 42.2%, а най-малък е делът на новоучредените добивни компании - едва 0.1% средно за периода. В същото време и \"смъртността\" на чисто търговските начинания е най-голяма, а добивните са най-жизнеспособни. ", "date": "2019.08.01", "title": "Новини или Novini - картината на печата за 1 август"}
{"url": "https://www.actualno.com/showbusiness/ramshtajn-kazaha-ne-na-antigej-zakon-v-rusija-s-celuvka-news_773324.html", "text": "      Пол Ландърс и Ричард Кръсп от музикалната сензация \"Рамщайн\" се целунаха на сцената в Москва, протестирайки срещу отношението на Русия към ЛГБТ общността, предаде БГНЕС.      Двамата китаристи от германската метъл група размениха мимолетна целувка, докато изпълняваха песента си \"Ausländer\"в руската столица.   Приет през 2013 година, законът за \"гей пропаганда\" в Русия забранява материали, които \"изкривяват идеите за еднаква социална стойност на традиционните и нетрадиционните сексуални взаимоотношения\". Законът по същество прави незаконно в Русия да се изразява публично всякакъв вид хомосексуалност. Той беше осъден от Amnesty International и Human Rights Watch.\r\nСлед концерта си на стадион \"Лужники\", Рамщайн качиха в Instagram няколко професионални снимки от шоуто, включително една от целувките между Пол и Ричард.     ", "date": "2019.08.01", "title": "\"Рамщайн\" казаха \"не\" на антигей закон в Русия с целувка"}
{"url": "https://www.actualno.com/tennis/grigor-dimitrov-padna-tejko-oshte-na-vtoroto-prepjatstvie-v-los-kabos-news_773359.html", "text": "      Първата ракета на България Григор Димитров бързо-бързо заличи добрия спомен от мача си срещу Стив Джонсън и загуби още във втората си среща в Лос Кабос, при това доста неприятно. Българинът падна с 4:6, 2:6      Както личи и от резултата, първият сет беше по-оспорван, но дори и там аржентинецът водеше в резултата, след като пръв направи пробив. Григор го върна за 2:2, но почти веднага пак загуби подаването си и това се оказа решаващо.   Във втората част всичко приключи скоростно – българинът взе само два гейма, като можеше да остане и на нула и буквално се разпадна игрово на корта. Повече подробности можете . ", "date": "2019.08.01", "title": "Григор Димитров падна тежко още на второто препятствие в Лос Кабос"}
{"url": "https://www.actualno.com/crime/prokuraturata-stana-za-smjah-s-absurdni-razkritija-za-probiva-v-nap-news_773332.html", "text": "      Разследването на специализираната прокуратура на хакерската атака срещу информационната система на НАП доведе до нова порция бомбастични разкрития, които вместо да дадат логични отговори, успяха да разсмеят със своята абсурдност.      Оказа се, че обвиняемите от фирмата TAD Group имали сценарий за дестабилизация на държавата, който включвал пръскачките за поливане пред парламента. Това буквално взриви социалните мрежи, които се обединиха, че в държавата има не дестабилизация, а дебилизация на управленско ниво. Разпространиха се и предложения спецпрокуратурата да бъде закрита по горните съображения, пише в. .   Планът на хакерите бил да проникнат в сървъра, който контролира напоителната система пред Народното събрание, и по този начин да я активират в подходящ момент.\r\n\"Имало е такова желание, евентуално, при преминаването на автомобили на държавния глава или гости на нашия парламент да бъде активирана поливната част пред парламента, с което да се създаде затруднение в придвижването. Такава нестабилност води след себе си и нестабилност на цялата ни политическа система!\", констатира Евгения Станкова, която е наблюдаващ прокурор по делото за теча на лични данни от НАП.   Проверка на \"Свободна Европа\" обаче установи, че поливането на двете лехи пред централния вход на парламента . От Столичната община, която отговаря за градинката зад Народното събрание, обясниха, че .\r\nКомичните разкрития, направени от прокурор Станкова, идват само ден след като шефът на фирмата за киберсигурност TAD Group Иван Тодоров беше арестуван на летище \"София\" и му беше повдигнато обвинение за кибертероризъм. Такова получи и 20-годишният Кристиян Бойков, служител в същата фирма, а търговският ѝ директор Георги Янков е обвинен в подбудителство. Въпреки че прокуратурата първоначално обяви, че мярката за неотклонение на Тодоров ще се разглежда в съда при закрити врати заради \"чувствителна информация\" по делото, заседанието беше открито.   От думите на прокурор Станкова става ясно още, че един от обвиняемите е изпратил изтеклия масив от НАП на собственика на разследващия сайт \"Биволъ\" Асен Йорданов две седмици преди да бъде публикуван в интернет. , че обмисля да съди Станкова за клевета и заяви твърдо, че не е ползвал \"Телеграм\" през живота си - а прокурор Станкова каза, че точно чрез приложението \"собственикът на \"Биволъ\", без да уточнява с име, комуникирал с TAD Group.    Според Спецпрокуратурата, мотивът на тримата обвиняеми да извършат хакерската атака срещу НАП и всички останали съпътстващи действия е да се дестабилизира държавата и правителството. \"От анализа на доказателствата досега може да бъде направен изводът, че целта на цялата тази дейност е да бъде създадена някаква социална нестабилност. От свидетелските показания дори се стига до извода, че това е срещу действащата в момента политическа система и форма на управление\", посочи прокурор Станкова.\r\nТя обясни, че поради тази причина специализираната прокуратура е поела ръководството на досъдебното производство, тъй като касае \"дейност, насочена срещу населението\", която цели \"да всее една нестабилност\". \"Много хора започнаха да си вадят лични карти, притесняват се да не им се продадат колите, имотите. Елементът, че се всява паника в неограничен брой граждани, е налице\", заключи Станкова. По нейни думи информацията от НАП е била изпратена и до BBC и Reuters, което пък създава възможност да се засегне националната сигурност на държавата, тъй като данните са напуснали пределите на страната.\r\nТя изтъкна още, че хакерската атака е разстроила дейността на НАП, като в момента агенцията е изключително затруднена и на практика не може да функционира нормално. \"Всички служители в приходната агенция са изключително притеснени, защото към тях са насочени стотици жалби, заявки. Всеки се интересува дали неговите данни са били копирани\", каза Станкова, добавяйки максимум драматизъм в дестабилизираната стабилност на политическата система.    ", "date": "2019.08.01", "title": "Прокуратурата стана за смях с абсурдни разкрития за пробива в НАП"}
{"url": "https://www.actualno.com/curious/zodiite-koito-shte-sreshtnat-istinskata-lubov-do-kraja-na-2019-news_773389.html", "text": "      Искате ли да узнаете дали ще имате голям късмет или ще откриете истинската любов? Според мнението на астролози, има 4 зодиакални знака, които ще намерят истинската любов до края на 2019 година. Ето кои са те:       1. Телец Мечтаете ли отдавна за голямата любов? През 2019 г. тя ще почука на вратата ви. Страстта ще ви погълне в дълбините, които ще ви изненадат, тъй като Телецът е естествено сдържан в чувствата си. В Годината на Свинята, именно това чудо ще се случи и с вас, ако сте зодия Телец!\r\nЦелият свят ще ви съдейства да стигнете до любимия човек. Ще минете през тривиални обстоятелства, но е факт, че любовта ще ви сполети. Може да се случи така, че да срещнете любовта на живота си на пътя или когато самите вие пътувате. В резултат на това ще прекарате вечерта заедно, а до края на годината ще живеете в друг град или държава, тъй като ще се окаже, че голямата ви любов е чужденец/ка.  Перфектна съвместимост ще имате с Рак. 2. Близнаци Ще сте изключително щастливи, защото в лятото на 2019 ще имате много приятни събития. Ще отидете на красиви места, за които отдавна мечтаете и там ще срещнете своята сродна душа. Романсът ви ще бъде бурен и много страстен. Ще се окажете в приказка, пълна с любов и чудеса, която завършва с щастлив край. Очаквайте сватба през есента. След това ще отворите нова страница от своя вече съвместен живот.    Перфектна съвместимост през ще имате с Риби.  ", "date": "2019.08.01", "title": "Зодиите, които ще срещнат истинската любов до края на 2019"}
{"url": "https://www.actualno.com/america/sasht-tvyrdjat-che-sinyt-na-osama-bin-laden-e-myrtyv-news_773346.html", "text": "      Синът на основателя на \"Ал Кайда\" Осама бин Ладен, Хамза, е мъртъв, според американските разузнавателни служби. Засега обаче няма подробности от разузнавателни източници в САЩ за мястото или датата на смъртта на Хамза бин Ладен, предаде БГНЕС.      Президентът на САЩ Доналд Тръмп и съветникът по националната сигурност Джон Болтън към момента отказват да коментират въпроса.   През февруари тази година правителството на САЩ предложи 1 милион долара за информация, водеща до местонахождението му.\r\nХамза бин Ладен, за когото се смяташе, че е на възраст около 30 години, разпространяваше аудио и видео съобщения, призоваващи за атаки срещу САЩ и други страни. Хамза бин Ладен призова джихадистите да отмъстят за убийството на баща му, извършено от американските специални сили в Пакистан през май 2011 година. Той също призова хората от Арабския полуостров да въстанат. Заради поведението му, Саудитска Арабия го лиши от гражданство през март.  Смяташе се, че Хамза е бил под домашен арест в Иран, но има и предположения, че може да е пребивавал в Афганистан, Пакистан или Сирия.\r\nАмериканският държавен департамент заяви, че от документите, иззети при нападението през 2011 година в къщата на Осама бин Ладен в Пакистан, става ясно, че Хамза бин Ладен е трябвало да поеме ръководството на \"Ал Кайда\". Съобщава се, че американските сили са открихли видео на сватбата му с дъщерята на друг висш лидер на \"Ал Кайда\", за която се предполага, че се е състояла в Иран. Свекърът на Хамза беше идентифициран като Абу Мохамед ал Масри, обвинен за предполагаемото му участие в атентатите през 1998 година срещу американските посолства в Танзания и Кения.    ", "date": "2019.08.01", "title": "САЩ твърдят, че синът на Осама бин Ладен е мъртъв"}
{"url": "https://www.actualno.com/society/tozi-mesec-obezshtetenijata-za-majchinstvo-se-plashtat-po-rano-news_773349.html", "text": "      Националният осигурителен институт (НОИ) ще изплати по-рано дължимите обезщетения за бременност и раждане и отглеждане на малко дете за месец юли 2019 г., съобщиха от института.      Парите ще бъдат по съответните сметки на 1 август тази година. Обикновено средствата се изплащат около 5-то число на всеки месец, припомня БГНЕС.   Извършва се нужната техническа обработка, за да може всички преводи да бъдат направени навреме.\r\nПълната информация за всички осигурителни плащания на НОИ се публикува всеки месец в специален календар за изплащане на пенсии и обезщетения от ДОО в секция \"За потребителя/ Полезна информация\" на интернет страницата на института.   ", "date": "2019.08.01", "title": "Този месец обезщетенията за майчинство се плащат по-рано"}
{"url": "https://www.actualno.com/celebrate/javjavane-na-chestnija-i-jivotvorjasht-kryst-gospoden-news_773018.html", "text": "      Някога през месец август се появили болести и, за да изчезнат в Цариград било наредено да се прави литийно шествие с Честния Кръст от храма \"Св. София\" до храма \"Св. Богородица\". Този празник е установен при император Михаил в IX век след победата му над сарацините. Прави се водосвет с нов, зелен босилек.           ", "date": "2019.08.01", "title": "Явяване на честния и животворящ Кръст Господен "}
{"url": "https://www.actualno.com/society/vsichki-direktori-v-bnt-sled-konkurs-news_773355.html", "text": "      Програмни директори след конкурс - това ще се случи наесен в БНТ, когато тръгват съответните конкурси, предаде в. \" \". Единственото изключение ще е за ръководителя на новините - там щял да бъде назначаван вътрешен за телевизията човек.      Концепцията е на новия генерален директор Емил Кошлуков, а заради нея вече си тръгнаха Уляна Пръмова, шеф на дирекция “Информация”, Надя Костова, програмен  директор на БНТ, и Геновева Момчева, която ръководи БНТ2 и БНТ4.   Неофициално Уляна Пръмова е разбрала за смяната ден преди това, когато  се връща от отпуск. За нея уволнението не е изненадващо, тъй като тя два  пъти си подава оставката пред Кошлуков. Принципната ѝ позиция е, че  всеки ръководител трябва да има свободата да състави екипа си. Сега на нейното място е назначена Мариела Драголова, изпълнителен директор на актуалното публицистично предаване \"Още от деня\", което Кошлуков доскоро водеше.\r\nВсе още не се знае съдбата на \"Стани богат\". Телевизионната игра, за която Кошлуков обяви пред СЕМ, че е неизгодна за БНТ, макар да е най-рейтинговото предаване, в момента също е в отпуск. Решение дали ще остане на малкия екран, или ще бъде спряна, засега няма.  Със сигурност спортната игра \"Спортисимо\" обаче няма да се върне на екрана. Тя беше спряна заради нисък рейтинг още по времето на Каменаров с решение на Управителния съвет на БНТ. ", "date": "2019.08.01", "title": "Всички директори в БНТ - след конкурс"}
{"url": "https://www.actualno.com/asia/i-v-prijatelska-jordanija-djared-kyshnyr-ne-poluchi-bezuslovna-podkrepa-za-plana-si-za-blizkija-iztok-news_773315.html", "text": "      Съветникът на американския президент Доналд Тръмп и негов зет Джаред Къшнър се срещна с краля на Йордания Абдула II в Аман, за да обсъди плана на САЩ за израелско-палестинския мир - т.нар. план \"Маршал\" за Близкия изток, предаде БГНЕС.      Двамата обсъдиха \"усилията за решаване на израелско-палестинския конфликт\", се казва в изявление на йорданските власти, като се добавя, че Къшнър \"е на посещение в Йордания на обиколка, която включва редица страни в региона\".   Икономическите аспекти на инициативата бяха лансирани през юни от Кушнър по време на конференция в Бахрейн, на която беше заявена перспективата за инвестиции от 50 млрд. долара в застоялата палестинска икономика. Но засега планът не успява да засегне ключови въпроси като създаването на независима палестинска държава, израелската окупация и правото на палестинците да се връщат в домовете, от които са избягали или са изгонени след създаването на Израел през 1948 година.\r\nДоналд Тръмп предприе историческа стъпка за признаване на оспорвания Йерусалим за столица на Израел, а Къшнър предложи в мирния план да не се споменава палестинска държава.  По време на срещата крал Абдула подчерта \"необходимостта от постигане на справедлив и траен мир, за да се гарантира създаването на независима палестинска държава ... с Източен Йерусалим като нейна столица, живееща в мир и сигурност заедно с Израел\", гласи официално изявление, цитирано от АФП. Той каза, че всеки мирен план трябва да се основава на подкрепеното от международното \"споразумение между две държави\" и в съответствие с Арабската инициатива за мир от 2002 година. Инициативата призова Израел да се оттегли от всички окупирани през 1967 година земи в замяна на нормализиране на отношенията между всички арабски държави и Израел.\r\nКъшнър беше придружен от пратеника за Близкия изток на Тръмп Джейсън Грийнблат. Служител в администрацията на Тръмп каза по-рано този месец, че Къшнър ще се върне в Близкия изток за по-нататъшно прокарване на плана, но не даде подробности за очаквания му маршрут.   Йордания - една от двете арабски държави, сключили мирен договор с Израел, има население от 9,5 милиона души - повече от половината от тях с палестински произход.     ", "date": "2019.08.01", "title": "И в приятелска Йордания Джаред Къшнър не получи безусловна подкрепа за плана си за Близкия изток"}
{"url": "https://www.actualno.com/sofia/promjana-v-dvijenieto-na-bul-prezident-linkyln-v-sofija-za-cjal-mesec-news_773352.html", "text": "      От 1 август до 1 септември се забранява последователно влизането на пътни превозни средства по южното платно на бул. \"Президент Линкълн\" в участъка от ул. \"Промишлена\" до ул. \"Монтевидео\", а след това по северното пътно платно на бул. \"Президент Линкълн\", съобщиха от пресцентъра на Столичната община.      С промяната, движението ще се извършва двупосочно в отвореното пътно платно.   За времето от 4:30 часа на 1 август до 24:00 часа на 1 септември се изместват спирките на автобусни линии номера 11, 60, и 73 на бул. \"Президент Линкълн\" в участъка от ул. \"Промишлена\" до бул. \"Монтевидео\". ", "date": "2019.08.01", "title": "Промяна в движението на бул. \"Президент Линкълн\" в София - за цял месец"}
{"url": "https://www.actualno.com/society/organizacii-ot-bylgarija-i-rumynija-seziraha-10-dyrjavi-ot-es-zaradi-bydeshto-jadreno-hranilishte-news_773298.html", "text": "      Писмо до премиерите на Австрия, Белгия, Дания, Франция, Гърция, Ирландия, Холандия, Испания, Швейцария, Великобритания, както и до Европейската комисия, изпратиха граждански организации от България и Румъния – заради \"Радиана\" - Национално хранилище за ниско и средно активни радиоактивни отпадъци на площадката на АЕЦ \"Козлодуй\".      В писмото, което е подписано и от Зелено движение – партия, която е част от \"Демократична България\", се описват няколко причини проектът, който на 70% се финансира от посочените по-горе страни-донори и се управлява от ЕБВР, да бъде спрян.   Припомня се, че на първа инстанция Върховният административен съд (ВАС) отхвърли доклада за Оценка на въздействие върху околната среда (ОВОС), като сега тече обжалване на втора инстанция. И се посочва, че „работата по изграждането на хранилището започна в България със съдебно решение за предварително изпълнение, въпреки нарушенията на румънските процедури за обществени обсъждания съгласно Конвенцията от Еспоо, въпреки многократно изразеното отрицателно българско и румънско обществено мнение на местните граждани срещу проекта (95% против от гласувалите на местния референдум в Козлодуй и 15 300 протестни подписи, събрани в Крайова)\". Припомняме, че при 30 обществени обсъждания, 22 дали подкрепа.\r\nКонктетно опасение е изразено за близост на подпочвени води до мястото на площадката, защото сред радиоактивните отпадъци щяло да има \"10 дългоживущи радионуклиди, някои от които имат период на полуразпад от няколкостотин хиляди и дори няколко десетки милиона години\". \"С парите на европейските данъкоплатци, вие предопределяте на това място – площадката Радиана, до държавната граница и брега на Дунав, само на 5 метра над сегашните подземни води и в тенденцията за измествате коритото на река Дунав на юг\", пише още в писмото.  Освен това, подписалите писмото смятат, че в НХРАО радиоактивните отпадъци няма да бъдат заравяни достатъчно дълбоко и това противоречало на препоръките на МААЕ.\r\nЗа финал на писмото подписалите го твърдят и, че в НХРАО ще се складират отпадъци от V и VI блок на \"Козлодуй\", от бъдещия VII-ми, както и от АЕЦ \"Белене\", ако бъде построена.        НХРАО на площадка \"Радиана\" представлява екологично съоръжение с многобариерна защита за трайно съхраняване на предварително обработени, обезопасени и опаковани в стоманобетонни кубове ниско- и средноактивни радиоактивни отпадъци. Хранилището ще бъде повърхностно многобариерно инженерно съоръжение траншеен тип с капацитет от 19 000 стоманобетонни контейнери с РАО. Съоръжението ще се състои от няколко стоманобетонни вкопани модули, разделени от вътрешни преградни стени на клетки. След запълване с опаковки тези клетки се покриват със стоманобетонна плоча и се изолират от атмосферните води чрез изграждане на многопластов земнонасипен слой. През целия период на експлоатация на Националното хранилище ще бъде провеждан стриктен входящ контрол на постъпващите радиоактивни отпадъци, радиационен контрол и мониторинг както на площадката на хранилището, така и на околната среда. Националното хранилище ще бъде най-новото и модерно съоръжение в Европа от този тип и ще се конкурира по екологични показатели с изграденото в Националния парк Оранчуелос в Испания подобно хранилище. ", "date": "2019.08.01", "title": "Организации от България и Румъния сезираха 10 държави от ЕС заради бъдещо ядрено хранилище"}
{"url": "https://www.actualno.com/society/prognoza-za-vremeto-1-avgust-chetvyrtyk-news_773364.html", "text": "      Още сутринта над североизточните, а следобед над много райони и в останалата част на страната ще има валежи. По-значителни ще са те в Източна България. Ще има и гръмотевици. Ще духа слаб до умерен северозападен, в Източна България север-североизточен вятър. Максимални температури, в повечето райони, между 29° и 34°, в София около 30°. Това съобщи за Агенция „Фокус“ дежурният синоптик Христо Христов от Националния институт по метеорология и хидрология.      Над Черноморието ще има временни увеличения на облачността и на места, главно по северното крайбрежие ще превали дъжд. Ще духа слаб до умерен северен, след обяд североизточен вятър. Максимални температури: 29°-30°. Температурата на морската вода е 26-27°. Вълнението на морето ще бъде 1-2 бала.   Над планините ще бъде предимно слънчево, около и след обяд - с купесто-дъждовна облачност и на места ще превали и прегърми. Ще духа до умерен северозападен вятър. Максимална температура на 1200 метра около 24°, на 2000 метра - около 16°.\r\nАтмосферното налягане ще бъде малко по-ниско от средното за месеца. През деня ще се задържи почти без промяна.  През нощта срещу петък на отделни места в източната половина от страната все още ще има валежи, придружени с гръмотевици. Над Западна България ще бъде предимно ясно. В петък ще преобладава слънчево време, с временни увеличения на облачността, в по-голямата част от страната – без валежи, но по приближаващия бърз студен атмосферен фронт привечер и през нощта срещу събота на отделни места в Западна България ще има краткотрайни валежи и гръмотевична дейност. През почивните дни, с усилване на вятъра от северозапад, ще нахлуе сравнително по-хладен въздух. Облачността ще е променлива. В събота от запад на изток ще превали и прегърми; по-голяма е вероятността за интензивни валежи и гръмотевични бури в Северна България и на места в източните райони, а най-значителни количества се очакват в Североизточна България. В неделя, главно в Североизточна България, все още са възможни краткотрайни валежи. ", "date": "2019.08.01", "title": "Прогноза за времето – 1 август (четвъртък)"}
{"url": "https://www.actualno.com/vraza/otkriha-tonove-myrtva-riba-v-reka-iskyr-news_773381.html", "text": "      Тонове мъртва риба бяха открити в река Искър, близо до врачанското село Лютиброд. Местните хора са се надявали, че след затварянето на местен завод ситуацията с рибата ще се подобри, но се случва точно обратното, разказва bTV в свой репортаж.      В момента има 10 водноелектрически централи по поречието на река Искър. Жителите на село Лютиброд предполагат, че една от тях е причината за измирането на рибата. Местните жители разказват, че покрай реката мирише толкова силно на мърша, че не може да се мине.   Екоинспекцията във Враца е взела проби от водата вчера, а резултатите ще станат известни днес.    ", "date": "2019.08.01", "title": "Откриха тонове мъртва риба в река Искър"}
{"url": "https://www.actualno.com/america/ot-sasht-udyljiha-ogranichenijata-na-jadrenata-programa-na-iran-news_773392.html", "text": "      Вашингтон обяви удължаване на ограниченията за ядрената програма на Иран. Заповедта е подписана от държавния секретар Майк Помпео, предаде РИА Новости.      Както се подчертава в документа, САЩ застават зад \"лишаване на Иран от всякакъв път към ядрените оръжия\", а санкциите от своя страна ще помогнат за поддържане на контрола върху гражданската ядрена програма на Техеран, ще намалят рисковете от нейното разпространение и ще на републиката да намали \"времето за пробив\" за изработване на ядрено оръжие.   \"Докато иранският режим продължава да отхвърля и да разширява ядрената си програма, икономическият натиск и дипломатическата изолация ще се увеличат\", се казва в заповедта.\r\nВ същото време Вашингтон нарича Иран \"водещата държава в света - спонсор на тероризма\", която продължава да използва ядрената си програма за \"изнудване на международната общност и заплаха за регионалната сигурност\".  През 2015 г. Иран и шестте международни посредници (Русия, САЩ, Великобритания, Китай, Франция, Германия) постигнаха историческо споразумение за решаване на дългогодишния проблем с иранския атом.\r\nБеше приет Съвместен всеобхватен план за действие, чието изпълнение премахна предварително въведените икономически и финансови санкции срещу Иран от Съвета за сигурност на ООН, САЩ и Европейския съюз.\r\nПрез май 2018 г. Доналд Тръмп обяви, че Вашингтон се оттегля от споразумението. Той също така докладва за възстановяването на всички санкции срещу Техеран. Включително вторични, тоест във връзка с други държави, които правят бизнес с Иран.       По-късно обаче Съединените щати въведоха изключения за проекти в Арак, Форд и АЕЦ „Бушер“ в Иран. Освен това бе обявена целта да се изведе износът на ирански нефт до нула.\r\nОстаналите пет страни и Техеран се договориха да разработят финансов механизъм за заобикаляне на американските санкции.\r\nНа 8 май тази година, на годишнината от оттеглянето на САЩ от сделката, Техеран изпрати пет писма до страните членки на споразумението за спиране на изпълнението на задълженията по две точки от споразумението: те се отнасят до съхранението на обогатен уран и тежка вода.\r\nИран даде 60 дни на петте партньори да изпълнят всички задължения за осигуряване интересите на Техеран, включително в банковия и петролния сектор.\r\nАко това не се случи, следващата стъпка ще бъде спирането на модернизацията на реактора в Арак, както и отказът от ограничения за нивото на обогатяване на уран, каза ислямската република.      В същия ден Тръмп наложи санкции върху добива и производството на желязо, стомана, алуминий и мед в Иран. ", "date": "2019.08.01", "title": "От САЩ удължиха ограниченията на ядрената програма на Иран "}
{"url": "https://www.actualno.com/actualno/da-vyrnem-16-chasovija-raboten-den-news_773447.html", "text": "      Индустриалци повече да не плащат първите три дни болнични, за да бъдат облекчени финансово. Предложението идва от Асоциацията на индустриалния капитал, структура от онзи тип, който в медиите много често се нарича просто \"бизнесът\", \"работодатели\" и прочие неутрални термини.      Предпочитаме друго название, малко по-разширено. Вместо \"бизнесът\", да го наречем така: \"Едни хора, които просто искат да ви изцедят колкото се може повече, за колкото се може по-малко пари, предлагат нещо\". Вижте как по-добре се връзва, цялата новина изведнъж си отива на мястото - \" , предлагат да не ви плащат болнични първите три дни\". Така, сега е добре, заспа.\r\nНо ние мислим, че бизнесът (да се чете горната дефиниция) твърде плахо предлага идеи и сами ще предложим други.   1) Минималната работна заплата да се намали Минималната работна заплата несправедливо расте през последните години. 560 лева е крупна сума, която стига не просто за поддържане на добра покупателна способност, но и за заделяне на пари, останали ти след честите екскурзии зад граница. Този растеж е изкуствен, става дума за балон на минималната заплата, който, за да не гръмне, по-добре плавно и година по година да почнем да намаляваме, за да може бизнесът (да се чете горната дефиниция) да може да си позволи по-ниски разходи и по-големи печалби. 2) Работният ден да се върне на 16 часa     Ние с възхищение четем пролетарската поезия и проза, разказваща за работниците по тютюневите фабрики, които бачкат по 16 часа на ден. Кой въобще ги измисли тия осем часа? И какво значат усилията на скандинавските страни да въвеждат 6 часов работен ден, или пък четиридневна работна седмица? Давай и ние да помислим експериментално - да въведем експериментално тези 16 часа, пък да видим какво ще стане. Може да е за добро, кой да ти каже. И без това бизнесът (да се чете горната дефиниция) отдавна е установил, че е по-добре да си убит от работа, отколкото да си полуубит от работа, защото второто ти дава минимален шанс да мърдаш. 3) Договор - като завършиш да останеш в България Това тук не е преувеличение - имаше такива напъни миналата година. Бизнесът (да се чете горната дефиниция) беше предложил образованието да стане безплатно, но за определени години завършили студенти да са длъжни да работят в България. Но защо определени години? Кому е нужно това разхищение на човешки ресурс в други държави, където му се плаща много, вместо да му се плаща малко тук. 4) Политическа икономия Цели поколения учеха политическа икономия и се явяваха на изпити, с които да докажат доброто си проумяване на марксистки процеси. Но тъй като настъпи икономически обрат, той пък трябва да предизвика огледална образователна реформа, в която Бизнесът (да се чете горната дефиниция) да направи учебник, в който да обясни справедливата си и социалнообразуваща роля. Нека там се каже например, че за да се развива Икономиката е необходимо Солидарното Участие на работника, който да изпълни горните три точки и веднъж щом ги изпълни Икономиката ще започне да се Развива добре.   5). Право на отказване от плащане Любимият трик на някои собственици на хотел на морето е примерно към края на сезона, средата на септември, да се окаже, че тоя човек просто се е отказал да плати на последните от две до четири седмици на работниците си. Защо? Защото работата не вървяла много добре. Един вид те така и така са на море, какво сега, важното е, че им се дава място за престой, нищо че май не са виждали отблизо морето заради реално функциониращата точка 2. Та идеята, че ако да кажем бизнесът (да се чете горната дефиниция) нещо не е работил добре, той трябва да може да поиска от работника солидарно да се включи в неуспеха и солидарно да не получи заплата. Автор:   ", "date": "2019.08.01", "title": "Да върнем 16-часовия работен ден"}
{"url": "https://www.actualno.com/ruse/prodyljava-uporitata-borba-s-chumata-po-svinete-v-rusensko-news_773458.html", "text": "      Днес в Русе се проведе заседание на областната епизоотична комисия за борбата с по свинете. Участваха областният управител, Галин Григоров, неговият заместник Валентин Колев и директорът на ОДБХ- Русе д-р Георги Дяков.      Д-р Георги Дяков от Областната дирекция по безопасност на храните съобщи актуална информация за мерките с тежкото заболяване. Той сподели, че борбата се насочва към овладяване на огнищата в Бяла и свинекомплекса в Голямо Враново .\r\nВ осемте стопанства около Бяла само две са регистрирани – с 970 и 170  прасета. В останалите 6 лични стопанства, кои то не са регистрирани с около 80-90 животни ще се пристъпи към умъртвяване, след като  е потвърдено едно ново огнище на АЧС при отглеждане „заден двор“. В Бяла е създадена зона на рестрикция (3 км предпазна и 10 км надзорна зони). Населеното място попада в 10-километровата надзорна зона, създадена около потвърденото на 16 юли огнище в регистрирана фамилна ферма тип А в село Пет кладенци, община Бяла. Взетите проби са потвърдени като положителни за вируса на АЧС.\r\nПред кореспондента на д-р Дяков каза, че ваксина за заболяването няма, тъй като вирусът действа вътреклетъчно и не се създават антитела .  Предстои принудителното умъртвяване по хуманен начин и обезвреждането на домашните свине в 3-километровата предпазна зона при спазване на изискванията на Наредба № 22 за намаляване до минимум страданията на животните по време на клане или умъртвяване. В свинекомплекса в Голямо Враново започва умъртвяването на всички животни .   Въпреки че пробите за африканска чума в свинекомплекса в село Юделник са отрицателни, той остава под карантина още три седмици. Чакат се проби от умрели животни във фермата за наличие на вирус.    До 6 август ще са известни окончателните резултати от евтаназирането на животните в свинефермите в с. Николово и с. Бръшлен.\r\nЩе се проверяват свинекомплекстие в: с. Писанец  с 3000 прасета,  с. Щръклево - 3000 и  с. Караманово – 3500 – 4000 животни.\r\nЗаболяването е открито в мъртви диви свине в землището на с. Червена вода. ", "date": "2019.08.01", "title": "Продължава упоритата борба с чумата по свинете в Русенско"}
{"url": "https://www.actualno.com/society/slabo-zemetresenie-kraj-pazardjik-news_773409.html", "text": "      Земетресение с магнитуд 2,3 по скалата на Рихтер е регистрирано на територията на България, в района на Пазарджик, предаде кореспондентът на БГНЕС в региона.      Земният трус е усетен в 9,32 ч. тази сутрин с епицентър на 5 км южно от Пазарджик, в село Главиница и на 101 км югоизточно от София, с дълбочина 2 км. Няма данни за материални щети.    ", "date": "2019.08.01", "title": "Слабо земетресение край Пазарджик "}
{"url": "https://www.actualno.com/burgas/venecianski-moneti-s-obraza-na-iisus-hristos-na-tron-otkriha-burgaski-arheolozi-news_773495.html", "text": "      Три сребърни венециански монети откриха археолози при разкопките на край Бургас.      Освен, че са ценни, те са и много добре запазени и имат стойност на грошове. Познати са още като „матапани“.\r\nПо времето на венецианските дожове Раниеро Зено, управлявал от 1252 до 1268 година и Джовани Соранцо от 1312 до 1328 година, са отсечени две от монетите. Датирането на третата монета, която е с налеп, все още не е възможно.   Впечатление прави образът на Иисус Христос седнал на трон , на едната страна на грошовете, а на другата е изобразен Св. Марко, който е покровител на Венеция и венециански дож, държащи знаме закрепено на дълга дръжка.\r\nНаходката е намерена при проучването на монументалната сграда, за която специалистите все още търсят отговор, за какво е била използвана.     Започнал е процесът по почистване на сребърните монети, извършван в реставрационното ателие на Регионален исторически музей Бургас, който  ръководи разкопките в крепостта Русокастрон. ", "date": "2019.08.01", "title": "Венециански монети с образа на Иисус Христос на трон откриха бургаски археолози"}
{"url": "https://www.actualno.com/balkani/borisov-ne-moga-da-si-predstavja-az-da-vdigna-ryka-sreshtu-makedonija-news_773442.html", "text": "      Не мога да си представя, че може да се стигне до ситуация, в която аз да вдигна ръка срещу Македония. Дори не мога да си помисля, че може да се стигне до блокиране на започването на преговорите на Македония за Европейския съюз. Това заяви министър-председателят на България Бойко Борисов на съвместна пресконференция с македонския премиер Зоран Заев, съобщиха от правителствената пресслужба.      Българският министър-председател изтъкна желанието да развиваме близки приятелски отношения, съответстващи на общата история и близост между гражданите на двете страни.   Премиерът Борисов посочи, че постигнатите резултати за последната една година по въпросите от общата ни история надхвърлят многократно постигнатото за повече от 20 години. Той беше категоричен, че това не е достатъчно, но е основание за сериозна и активна работа занапред. Българският министър-председател обърна внимание на дейността на мултидисциплинарната експертна комисия, като отбеляза необходимостта от нова динамика в работата ѝ, която може да доведе до бързи и категорични резултати.   Според премиера Борисов, предстоящото съвместно председателство на Берлинския процес е също от изключително значение за развитието на добросъседските ни отношения. По време на последната Среща на върха от Берлинския процес, която се проведе през юли в Познан, беше обявено, че през 2020 г. България и Република Северна Македония ще имат съвместно председателство на този изключително важен за региона процес.\r\nМинистър-председателят Бойко Борисов заяви, че България е подготвена, благодарение на опита си от председателства на различни формати. Добави също така, че се радваме, че първото съвместно председателство на Берлинския процес на държава-членка на ЕС и на държава от Западните Балкани е поверено именно на България и Република Северна Македония и вярваме, че то ще бъде символ на добросъседски отношения и просперитет.   Икономическото развитие и транспортната свързаност също бяха обсъдени по време на срещата на двамата премиери. Акцент беше поставен върху приоритетния за двете страни коридор номер 8. Премиерът Борисов изрази увереност, че строителството може да се ускори, включително като се потърсят допълнителни възможности за неговото финансиране. Българският министър-председател добави, че изграждането на коридор номер 8 ще допринесе за развитието на туризма, икономиката и бизнеса не само в България и Република Северна Македония, а във всички страни от региона.    След разговора на четири очи между двамата премиери се проведе и среща в разширен състав между двете делегации. ", "date": "2019.08.01", "title": "Борисов: Не мога да си представя аз да вдигна ръка срещу Македония"}
{"url": "https://www.actualno.com/balkani/avtobus-s-makedonski-turisti-pytuvashti-za-bylgarija-katastrofira-tejko-news_773422.html", "text": "      Автобус с македонски туристи, които са пътували на почивка в България, се удари в товарно комби на регионалния път Велес-Щип. Катастрофата е станала снощи.      При инцидента е загинал шофьорът на комбито, с което не са пътували други хора. 15 от пасажерите на автобуса са ранени. На място са пристигнали екипи на пожарната и линейки на Бърза помощ. Около десетина души са приети в хирургичното отделение на болницата в град Велес, предаде БГНЕС.   Полицията е направила оглед на мястото на катастрофата. Не се съобщават повече подробности. ", "date": "2019.08.01", "title": "Автобус с македонски туристи, пътуващи за България, катастрофира тежко"}
{"url": "https://www.actualno.com/europe/bank-of-england-brexit-bez-sdelka-shte-zabavi-rasteja-vyv-velikobritanija-i-shte-udari-lirata-news_773518.html", "text": "      „Bank of England“ предупреди, че Brexit без сделка ще забави икономическия растеж на Великобритания, ще увеличи инфлацията и вероятно допълнително ще срине лирата спрямо долара, като обяви, че държи лихви от 0,75%.      Премиерът Борис Джонсън заяви, че Великобритания ще напусне Европейския съюз на 31 октомври, дори без официално споразумение за развод с Брюксел.    ", "date": "2019.08.01", "title": "„Bank of England“: Brexit без сделка ще забави растежа във Великобритания и ще удари лирата  "}
{"url": "https://www.actualno.com/starazagora/stara-zagora-pochete-zashtitnicite-si-snimki-news_773396.html", "text": "      „За мен е голяма чест да ви приветствам на тази дата на този хълм, на който преди 142 години българските опълченци сътвориха истински подвиг. Те запазиха от плен Самарското знаме. Благодарение на своята кръв и саможертва направиха така, че за Стара Загора да се говори с уважение, каза в словото си кметът Живко Тодоров слово по повод годишнината от тежките боеве в защита на града. „Този истински български дух възстановява града ни след това, защотослед битките – той е сринат до основи. Иска се много упоритост, много труд, много самоотверженост, за да бъде възродена Стара Загора, която виждаме пред нас. Град, построен върху костите на нашите деди. Такъв е духът на старозагорци – трудолюбив, признателен, помнещ и уважаващ. Радвам се, че днес тук има толкова гости, които изказват уважение към героите дали живота си, за да я има Стара Загора, за да има бъдеще. Нека помним и носим в сърцата си онези, заради които днес ни има“, подчерта Тодоров.      На паметната вечер „Възхвала за Стара Загора“ хиляди жители и гости на града дойдоха на Мемориалния комплекс „Бранителите на Стара Загора“, където снощи Националната гвардейска част представи церемония и концерт по повод годишнината от боевете за Стара Загора по време на Руско-турската освободителна война. „В кръговрата на всекидневието, ние рядко се спираме, за да отправим молитва за душите на жертвите и обикновено не се събираме да говорим за онези жестоки дни – освен на днешната дата. Но тези дни са оставили дълбоки и болезнени белези в паметта на потомството. Останали са закодирани в гена на оцелелите и свидетелите. Видимите следи от погрома са отдавна погребани. Дълбоко в земята са заровени отломките. Няма я миризмата на кръв и барут, но над болката и ужаса, когато си припомняме погрома, тук винаги се долавя вечно живата гордост от бойното кръщение на младото българско опълчение, от изумителната им самоотверженост, от спасеното от плен в касапницата Самарско знаме“, каза председателят на Народното събрание Цвета Караянчева. С венци и цветя беше отдадена почит пред героите, а в подножието на 50-метровия монумент беше гирлянд на славата. На честванията на паметните събития от преди 142 години официални гости бяха и заместник-председателят на Народното събрание Емил Христов, народните представители Борис Кърчев, Георги Гьоков, Драгомир Стойнев и Радостин Танев, заместник-министърът на отбраната Атанас Запрянов, Старозагорският митрополит Киприан, областният управител Гергана Микова, заместник-кметът Иванка Сотирова, общински съветници, делегация от побратимения руски град Самара, представители на държавни и местни институции.   ", "date": "2019.08.01", "title": "Стара Загора почете защитниците си (СНИМКИ)"}
{"url": "https://www.actualno.com/varna/ivan-portnih-se-kandidatira-za-nov-mandat-news_773452.html", "text": "      Вече е ясен един от кандитатите за предстоящите местни избори в община Варна. Това е Иван Портних, който ще бъде предложен от ГЕРБ. На 27 октомври варненци ще изберат своя нов кмет, но все още не са ясни останалите кандидатури.      Самият Иван Портних все още не е обявил официално намеренията си за трети кметски мандат. По непотвърдена информация това може да се случи около или след празника на Варна, който е на 15 август.   Очаква се в края на тази седмица при неофициално посещение на премиера Бойко Борисов окончателно да стане ясна кандидатурата на Иван Портних. Все още не са проведени събранията на ГЕРБ, където се очакват формалните номинации на местните структури.   ", "date": "2019.08.01", "title": "Иван Портних се кандидатира за нов мандат"}
{"url": "https://www.actualno.com/blagoevgrad/zapochva-izgrajdaneto-na-novi-detski-ploshtadki-v-blagoevgrad-i-selata-news_773586.html", "text": "      Нови детски площадки ще бъдат изградени в Благоевград и малките населени места. Те са заложени в Инвестиционната програма на Община Благоевград, като голяма част от тях са по заявено желание от жителите в кампанията „ТИ ПРЕДЛОЖИ! КМЕТЕ НАПРАВИ!“. Подготвителните дейности започват от днес.      Сред местата, на които ще бъдат изградени нови детски площадки са кварталите „Струмско“, „Грамада“ „Ален мак“, Орлова чука“, както и в селата Рилци, Покровник, Падеш.\r\nНовите места за игра ще бъдат съобразени изцяло с изискванията за безопасност. Ще бъдат поставени ограда и ударопоглъщаща настилка.\r\nВсяка от детските площадки ще бъде оборудвана с разнообразни съоръжения. Освен с уреди за игра, съобразени с възрастта на децата, на площадките ще има пейки и кошчета за удобство на придружителите.  През настоящата година предстои изграждането и на спортни площадки на територията на Благоевград.\r\nОбособяването на кътове за игра и спорт е сред основните приоритети на кмета д–р Атанас Камбитов, а целта е да се създадат подходящи условия за малките и младите жители на общината. ", "date": "2019.08.01", "title": "Започва изграждането на нови детски площадки в Благоевград и селата"}
{"url": "https://www.actualno.com/society/za-peta-poredna-godina-majoneza-krasi-e-lubima-marka-na-bylgarite-news_773584.html", "text": "      В единствената по рода си потребителска класация „ЛЮБИМИТЕ МАРКИ” тази година гласуваха над 40 000 души.Те посочиха своите предпочитани брандове в 3 етапа, като до финала достигнаха 3 те марки с най-добър резултат.   Майонеза „КРАСИ” държи първенството за пета поредна година в категория „МАЙОНЕЗИ, ЛЮТЕНИЦИ И СОСОВЕ”.\r\nПоредното отличие за лидера на пазара на майонеза у нас идва в годината, в която любимата майонеза на българския потребител отбелязва своя четвъртвековен юбилей.   „За нас най-важната оценка е тази на потребителя, щастливи и горди сме от признанието, което получаваме за 5-ти пореден път. Вотът на гласувалите убедително ни позиционира на лидерското място и ни стимулира да пазим традицията да предлагаме най-добрата майонеза на пазара.”- каза собственикът на Фабрика за майонеза „Краси”- Димитър Консулов.\r\nМайонеза „Краси” е най-продавания  продукт в своя сегмент на пазара у нас, през годините е носител на отличия като Супербрандс, Златни медали от Пловдивски панаир, Компания на годината и много др.\r\nВ категория „БУТИЛИРАНИ ВОДИ” бяха отличени също марки на ръководената от Консулов Бутилираща компания \"Хисар\". Българският бранд „Хисар” заслужи голямата награда на потребителите, на второ място се нареди „Бачково” следвано от „Жива вода”, която се произвежда също от предприятието бутилиращо минерална вода „Хисар”.\r\nЗа разлика от други класации, „ЛЮБИМИТЕ МАРКИ” не разчита на жури при номинациите – те са свободни, основани единствено на потребителските предпочитания и не включват специални пазарни критерии. По този начин „ЛЮБИМИТЕ МАРКИ” представя не експертното, а потребителското мнение за брандинга. ", "date": "2019.08.01", "title": "За пета поредна година майонеза \"Краси\" е любима марка на българите"}
{"url": "https://www.actualno.com/europe/novo-delo-za-izmama-sreshtu-petro-poroshenko-news_773449.html", "text": "      Държавното бюро за разследване на Украйна възбуди ново дело срещу , заяви бившият заместник-ръководител на администрацията на експрезидента Виктор Янукович, адвокат Андрей Портнов, предаде РИА Новост.      Този път бившият държавен глава е заподозрян за присвояване в армията. Негови сподвижници в това са също бившият шеф на Националната банка Валерия Гонтарева и служители на „Укроборонпром“ и Укрексбанк.   Според прокуратурата политикът и длъжностните лица са основавали престъпна група „с цел печалба, осъзнавайки щетите за националната сигурност и отбрана на Украйна, организирайки директно от концерна„ Укроборонпром “ многомилионни трансфери на валута в офшорни и други юрисдикции под фиктивни договори.\r\nПортнов предложи да се екстрадира Гонтарева, която сега е във Великобритания, снемане на имунитета от Порошенко и \"арест на двамата\".   ", "date": "2019.08.01", "title": "Ново дело за измама срещу Петро Порошенко"}
{"url": "https://www.actualno.com/america/trymp-sasht-shte-oblojat-s-dopylnitelni-mita-kitajski-stoki-news_773640.html", "text": "      Президентът на САЩ Доналд Тръмп обяви днес, че ще обложи с допълнителни  10 % китайски стоки за още 300 милиарда долара, които ще влязат в сила от 1 септември, предадоха световните агенции.      Това ескалира допълнително търговската война между двете най-големи икономики в света след провала на последните преговори.\r\nАмериканският президент написа в Twitter, че решението му е породено от това, че Китай не е спазил две от дадените по-рано обещания в търговските преговори между двете страни: да увеличи покупките на земеделски продукти от САЩ и да спре на опиоидния фентанил.    Тръмп добави обаче, че търговските преговори продължават. ", "date": "2019.08.01", "title": "Тръмп: САЩ ще обложат с допълнителни мита китайски стоки"}
{"url": "https://www.actualno.com/starazagora/ochakvat-izvynredno-polojenie-zaradi-afrikanskata-chuma-po-svinete-v-starozagorsko-news_773465.html", "text": "      Извънредно положение заради по свинете (АЧС) се очаква да бъде обявено от в Старозагорска област. Това съобщи пред Радио Стара Загора директорът на Областната дирекция по безопасност на храните (ОДБХ) д-р Дамян Миков. Тогава ще започнат и проверките на животните, отглеждани тип „заден двор“ в частни стопанства. Д-р Миков отново припомни, че ако собствениците на нерегистрирани животни не са ги умъртвили сами, инспекторите на агенцията ще ги конфискуват и ще ги евтаназират.      В областта до този момент не е открито огнище на заразната болест,увери директорът на ОДБХ. Най-напред ще бъдат проверени частните стопанства в селата Пъстрен, Хан Аспарухово, Боздуганово и Оряховица, където има свинекомплекси. След това проверките ще продължат към по отдалечени от тези села населени места.   Д-р Миков предупреди прасета в лошо здравословно състояние , защото стопаните може да не знаят причината за него. Ако поведението на животното не е нормално, най-добре е да бъде извикан ветеринарен лекар. Нерегистрираните здрави животни, трябва да се заколят, ако собствениците искат да съхранят месото. Той обаче препоръча то да не се замразява или да се използва за термично необработени колбаси - суджуци, луканки и пастърми, защото \"в замразеното месо вирусът остава възможен за контаминация в продължение на 1000 дни\".\r\nНай-добре е или да се сготви при температура над 70 градуса. Д-р Дамян Миков предупреди също вътрешностите на закланите животни да не се изхвърлят на нерегламентирани места, защото са потенциален разпространител на АЧС, е е най-добре да бъдат загробени в личните стопанства или да бъдат сварени.   ", "date": "2019.08.01", "title": "Очакват извънредно положение заради африканската чума по свинете в Старозагорско "}
{"url": "https://www.actualno.com/crime/glavnijat-redaktor-na-bivoly-atanas-chobanov-s-evropejska-zapoved-za-razsledvane-news_773519.html", "text": "      Специализираната прокуратура издаде европейска заповед за разследване на територията на Франция по казуса \"TAD Group\".      В рамките на разследването трябва да бъде разпитан главният редактор на сайта \"Биволъ\" Атанас Чобанов по досъдебното производство срещу служители на \"TAD Group\", във връзка с факти, относими по предмета на доказване, съобщават от Специализираната прокуратура.   Европейската заповед за разследване ще бъде изпратена на френските власти, тъй като там е постоянният адрес на главния редактор на сайта.\r\nПрипомняме, че вчера (31 юли) прокуратурата обяви, че има връзка между сайта за разследваща журналистика \" по отношение на срещу Националната агенция за приходите (НАП). Това съобщиха от държавното обвинение по време на брифинг с журналисти. Собственикът на TAD Group Иван Тодоров, за когото има повдигнато обвинение за кибертероризъм, не съдейства по никакъв начин на разследването. Не е предоставил и паролите, в рамките на които да бъдат разшифровани компютърните конфигурации при извършеното претърсване. В рамките на проведеното разследване са иззети множество компютърни конфигурации, мобилни телефони, флаш памети и сървъри, поясниха още от прокуратурата.  Според държавното обвинение, че към момента доказателствата могат да бъдат анализирани и съдържат свидетелски показания на служители на фирмата, които дават показания за това, че целенасочено са избирани фирми, чиито данни да бъдат копирани. Копирани са данните на над 5 милиона и 100 000 български граждани - това са ЕГН-та, различна комбинация от цифри, регистрационни номера на МПС-та и т.н. Тези данни са били копирани и са предоставени на различни сайтове, казват от прокуратурата. Тези данни са били предоставени на сайта \"Биволъ\", сочат от държавното обвинение.\r\n\"Издателите на \"Биволъ\" - Асен Йорданов и Атанас Чобанов, очакваха прокуратурата да обяви, че имат връзка с фирмата TAD Group по отношение на хакерската атака срещу Националната агенция за приходите (НАП). Според тях беше въпрос на време. Те, както и аз, не сме изненадани по никакъв начин\". Това заяви пред  , който представлява журналиста от \"Биволъ\" Димитър Стоянов по скандалния случай, при който Стоянов и румънския му колега Атила Биро бяха по следите на аферата \"Джи Пи Гейт\" и бяха арестувани от МВР при Радомир. След това Стоянов за неправомерен арест и сега от полицията за действията ѝ.    ", "date": "2019.08.01", "title": "Главният редактор на \"Биволъ\" Атанас Чобанов - с европейска заповед за разследване"}
{"url": "https://www.actualno.com/curious/lekari-otkriha-526-zyba-v-ustata-na-dete-news_773516.html", "text": "      Лекари в Индия отстраниха от устата на седемгодишно дете 526 излишни зъба, съобщава Times of India, цитиран от РИА Новости и БГНЕС.      Момченцето се оплаквало от силни болки в долната челюст. Компютърната томография и рентгеновите снимки показали, че в устата на детето има тумор с огромно количество рудиментарни зъби.   Лекарите настоявали да се направи незабавно операция и след няколко часа успели да отделят израстъка. В момента детето се чувствало добре.\r\nВсе още не е изяснена причината за тази аномалия. Лекарите допускат, че може да става въпрос за генетично заболяване, но не изключват версията туморът да е следствие излъчването на радиация от клетъчна кула.  Последният път, когато индийски медици се сблъскаха с подобен случай, беше през 2014 г., когато от пациент са извадени 232 зъба. ", "date": "2019.08.01", "title": "Лекари откриха 526 зъба в устата на дете "}
{"url": "https://www.actualno.com/balkani/mzh-gyrcija-ne-e-zabranila-vnosa-na-svinsko-ot-bylgarija-news_773587.html", "text": "      Българското министерство на земеделието опроверга информациите, че , тъй като двете страни са част от свободния пазар на ЕС.      Официално известие в системата на БАБХ няма, съобщиха от министерството, цитирани от bTV.\r\nПо-рано днес БНР съобщи, че южната ни съседка е забранила вноса на свинско от страната ни, а на граничните пунктове текат стриктни проверки дали пътуващите не пренасят свинско, или продукти със свинско. Налагат се глоби и месото се конфискува.\r\nИнтересното е, че в гръцките медии се цитира изказване на българския земеделски министър от миналата седмица в парламента.     Към момента няма регистриран случай на заболяването в Гърция, заявиха пред медиите от гръцкото аграрно министерство. Специалисти обаче предполагат, че е въпрос на време вирусът да засегне и свинефермите в егейската страна.\r\nГърция е предприела всички възможни мерки срещу разпространение на африканската чума в местни свиневъдни ферми. Автомобили, минаващи границата, се дезинфекцират.\r\nС официални ветеринарни документи се придвижват прасета за клане, развъждане или угояване. Има карантинна зона за новородени животни във фермите, както и редовно се почистват и дезинфекцират помещения и превозни средства.    Въвежда се задължителен контрол за насекоми и вредители в стопанства. Забранява се влизането на чужденци в стопанства, особено на ловци, както и преместване на дивеч в месопреработвателни предприятия и в свинеферми. ", "date": "2019.08.01", "title": "МЗХ: Гърция не е забранила вноса на свинско от България"}
