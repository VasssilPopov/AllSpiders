{"url": "https://www.actualno.com/crime/15-godishno-momche-zagina-blysnato-ot-kola-na-bul-car-boris-iii-v-sofija-news_754485.html", "text": "    15-годишно момче е загинало при пътния инцидент на кръстовището на бул. „Цар Борис III” и ул. „Нишава” в София, предаде БГНЕС. Лек автомобил е ударил момчето и то е починало.      Инцидентът е станал към 17.30 ч.  На мястото на произшествието са изпратени полицейски и екипи на Спешна помощ, съобщиха от МВР. Движението на трамваи с номера 4 и 5 е отклонено от маршрута си по бул. „Цар Борис III“ заради катастрофата. Трамваите временно преминават по бул. „Христо Ботев“, бул. Александър Стамболийски“ , бул. „Константин Величков“ ,бул. „Никола Мушанов“, „Овча купел“ и по маршрута си към кв. „Княжево“.    ", "date": "2019.05.31", "title": "15-годишно момче загина, блъснато от кола на бул. „Цар Борис III” в София "}
{"url": "https://www.actualno.com/curious/emilija-klark-otkazala-glavnata-rolja-v-50-nuansa-sivo-zaradi-golite-sceni-news_754473.html", "text": "    Телевизионната и филмова звезда Емилия Кларк е отказала главната роля във филма \"50 нюанса сиво\" поради голотата и секс сцените.      „Последният път, когато бях гола пред камера (като Денерис в  „Игра на тронове“) беше преди няколко години и това все още е едно от основните неща, с които съм запомнена и за които ме питат, само защото съм жена. Това много ме нервира. Направих го заради образа, а не за това мъжете да гледат гърдите ми!“, каза Кларк за НМЕ, цитирани от БГНЕС.   Тя добави още, че да играе във филм, в който фокусът е върху секса и голотата, само би акцентирало върху външния й вид и би засенчило другите й качества, които са по-важни за нея. ", "date": "2019.05.31", "title": "Емилия Кларк отказала главната роля в \"50 нюанса сиво\" заради голите сцени"}
{"url": "https://www.actualno.com/politics/veselin-marinov-veche-njama-myje-kato-cvetan-cvetanov-news_754477.html", "text": "    \"Вече няма такива хора, няма такива мъже, джентълмени и коректни.\" Това са само някои от добрите думи, с които естрадният певец Веселин Маринов описва своя приятел Цветан Цветанов.      В емоционално интервю за Дарик радио, Маринов говори с тъга за решението на Бойко Борисов да п от заместник-председател на ГЕРБ в редови член и да отнеме всички негови отговорности в партията след скандала с апартаментите.   Интервюто с певеца, за когото се знае, че е много близък приятел на Цветанов, е направено ден преди Борисов да обяви, че не иска вече и Веселин Маринов да пее на концертите на ГЕРБ.\r\n„Знам, че той вече не е това, което беше довчера. Дойде като гръм от ясно небе за мен и за всички мои близки.“, споделя Маринов.  Той разказа, че последните му срещи с Цветанов са били по време на няколко концерта от предизборната кампания на ГЕРБ. По думите му бившият заместник на Борисов не е казал и дума за решението, което предстои.\r\n„За мен специално дойде като гръм от ясно небе. Дори за момент спрях автомобила и изпаднах в някакви размисли.“, повтаря естрадната звезда.\r\nПопитан какво си помислил в първия момент, певецът отговаря: „Ами, колко мръсно нещо е политиката. Едва ли има нещо на този свят, което по-некоректно от политиката.“       Разговорът продължава с въпроса как всичко това ще се отрази на Цветанов като човек.\r\n„Той се научи от живота и на удари, на некоректност. Той се научи на много работа. Той има зад гърба си много хора в цялата страна, които знаят колко работи и колко е честен човек. Знам, че за него ще бъде много тежък удар.\r\nТова е удар по достойнството му, по неговия морал. И ще го изживее вътрешно трудно. Няма да го покаже пред обществото и пред другите му близки хора, защото е уникален и силен човек.\r\nБих искал да ми вдигне телефона, но не ми го вдига. И го разбирам. За да му кажа да изчезне няколко дни, да се успокои със семейството си, защото няма по-важно от това.“, споделя Маринов.\r\nПевецът се връща към своите първи спомени за Цветанов. Разказва как са се запознали преди години. Трябвало да вземе разрешително от общината за негов концерт в зала 1 на НДК от зам.-кмета по сигурността.      Оказало се, че човекът в кабинета, не само че бил самият Цветан Цветанов, но и същият, с когото тичали всяка сутрин и се разминавали в парка без да се познават. Вече обаче не тичали заедно\", признава Маринов. ", "date": "2019.05.31", "title": "Веселин Маринов: Вече няма мъже като Цветан Цветанов"}
{"url": "https://www.actualno.com/silistra/tvyrdenie-mvr-pyrvo-hvanalo-izmisleni-prestypnici-predi-da-pomogne-na-raneni-ot-policejska-granata-deca-video-news_754471.html", "text": "    Полицията в Силистра е довършила демонстрацията по залавяне на измислени престъпници, при която от шокова граната - две момченца и момиченце, а чак след това е била оказана помощ на децата. Това казва очевидец, заснел случилото се и публикувал видеоклип във Facebook.      \"Инцидентът...не снимах пострадалите ... Лошо беше ,че продължиха с изпълнението ,а имаше само 4-5 човека около пострадалите деца,в последствие дойдоха и още и викнаха линейка.. Дано се възстановят бързо дечицата\". Припомняме, че случката се разигра на стадион \"Доростол\" в Силистра. Полицията в града е извършила демонстрация по залавяне на престъпник във връзка с 1 юни – Деня на детето. Проявата е била заключителна по програмата \"Ваканция, здравей\", която се провежда в детски градини и училища от Дулово, Тутракан и Силистра.  Според официалната информация от прокуратурата, осколка от взривената граната ранява две момченца и едно момиченце от детска градина \"Иглика – 2\", които са се намирали на разстояние 50 метра от мястото на демонстрацията. Няма опасност за живота им. Двете 6-годишни момченца са получили обгаряния по крайниците, оказана им е спешна помощ и са били освободени. Момиченцето, което също е на 6 години, е транспортирано в Русе, тъй като е с обгаряния между 10 и 20 процента по гърдите, краката и врата. Заглавна снимка:   ", "date": "2019.05.31", "title": "Твърдение: МВР първо хванало измислени престъпници, преди да помогне на ранени от полицейска граната деца (ВИДЕО)"}
{"url": "https://www.actualno.com/politics/d-r-nikolaj-mihajlov-cvetanov-predizvika-borisov-naj-veche-s-dumite-men-njama-koj-da-me-nakaje-news_754498.html", "text": "    \"В момента протича ключов кризисен и исторически етап в ГЕРБ. Може да се каже, че Борисов взима партията си обратно от Цветанов, който беше в сянката на Борисов, зависим изцяло от него, защото няма никаква политическа тежест, той е придобит политик в сянка, той е познавач на тайни, участник в непубликуеми процедури, които предизвикаха нещо като скандал\". Това заяви д-р Николай Михайлов в \"Лице в лице\" по бТВ, във връзка с       По думите му репликата на Цветанов \"Мен няма кой да ме накаже\" е способна да пречупи лидер от типа на Бойко Борисов, защото е пряко предизвикателство към неговата власт в партията. Според него дисквалифицирането на Цветанов е станало с елемент на унижение, понеже той е предизвиквал с изказвания премиерът и председател на ГЕРБ.\"Цветанов казва, че е на върха: казва, че аз съм такава фигура в ГЕРБ, че всяко посегателство към мен би било опасно за лидера на партията. По тази причина сега, когато Цветанов е дисквалифициран, по всичко личи необратимо\", коментира д-р Михайлов.   Той добави, че Борисов желае да се разчуе, че отстранява безцеремонно Цветанов. \"Той съобщава нещо важно за своята партия и за широката публика, ГЕРБ ще влезе в друг режим, свободен от Цветанов, спете спокойно, но започва една драматична очистителна процедура в партията\", обясни още психиатърът.\r\n\"Цветанов не беше добро присъствие на политическата сцена, демаршите му бяха зле скроени, дори санкционирани от Съда по правата на човека. България е осъдена, тя плаща пари заради неговите правоохранителни произволи. Той в пика на своята политическа сила, както сам я разбираше, във вътрешното министерство, наказваше невинни. Бореше се сценарно, художествено, кинематографично и от това нищо не се получаваше, а хората бяха оневинявани, Цветанов е силен, но неинтелигентен играч\", каза Михайлов.  Той коментира и оставката на лидера на БСП Корнелия Нинова: Не бих винил Нинова, не беше помислено добре, това беше една стихийна емоционална, на места истеризирана кампания, антикорупционна кампания. Те с Елена Йончева обявиха режима за корумпиран, според тях лидерът и режимът, щяха да са разобличени. Но нямаше демонстриран убедителен шок на корупция и това увисна и стана ясно, че кампанията е организирана около слабост, а не около сила, липсваше политика в кампанията на БСП, нямаше го предложението как ще се развива страната\". Той добави, че БСП и Нинова са слаба алтернатива на управлението сега. ", "date": "2019.05.31", "title": "Д-р Николай Михайлов: Цветанов предизвика Борисов най-вече с думите \"Мен няма кой да ме накаже\""}
{"url": "https://www.actualno.com/curious/v-rusija-izrjazaha-vsichki-gej-sceni-ot-biografichnija-film-za-eltyn-djon-rocketman-news_754513.html", "text": "    В Русия изрязаха сексуалните гей сцени от биографичния филм за Елтън Джон \"Rocketman\", предаде АФП, цитирани от БГНЕС. Местният дистрибутор заяви, че е направил редакциите по правни причини.      Русия има сериозно отношение към правата на ЛГБТ общността и противоречив закон забранява насърчаването на непълнолетните към \"нетрадиционни сексуални отношения\", въпреки че не е ясно защо това се отнася за филма за лица над 18 години.\r\n\"Всички сцени с целувки, секс и орален секс между мъже бяха изрязани\", пише известният филмов критик Антон Долин на своята Фейсбук страница. Долин каза, че е \"много очевидно\", че са направени съкращения.\r\nФилмът, който ще излезе в Русия следващата седмица, разказва за борбата на британската поп икона с неговата сексуалност, наркотиците и алкохола.  Друг журналист, присъствал на прожекцията, Миша Козирев, пише, че сцените с наркотици също са изрязани от филма.\r\n\"Да, филмът е изменен, за да се съобрази със законите на Руската федерация\", заяви дистрибуторската компания пред информационната агенция ТАСС, без да предостави подробности.\r\nРуският министър на културата Владимир Медински заяви пред държавната агенция РИА Новости, че неговото министерство няма нищо общо с редакциите и че \"всичко се решава от дистрибутора\".       \"Ние не изрязваме нищо, дори не разбирам за какво става дума\", каза той.\r\nКритикът Долин каза също, че текстът, с който завършва филма също е променен. В оригинала зрителите научават, че Елтън Джон най-накрая е намерил любовта и отглежда двете си деца със своя партньор от същия пол. В руската версия се казва, че той основава НПО за борба със СПИН, според Долин.\r\nЕлтън Джон става известен в Русия за първи път по времето на съветската епоха през 1979 година. Но той винаги е бил отявлен критик на руските антигей закони.\r\nПремиерата на \"Rocketman\" се състоя на 16 май на филмовия фестивал в Кан, където получи овации. ", "date": "2019.05.31", "title": "В Русия изрязаха всички гей сцени от биографичния филм за Елтън Джон \"Rocketman\" "}
{"url": "https://www.actualno.com/tennis/sreshtata-mejdu-dimitrov-i-vavrinka-shte-se-doigrae-v-sybota-news_754428.html", "text": "    Ракета №1 на България изостава с 0:2 сета в мача си от третия кръг на Ролан Гарос срещу Стан Вавринка. Швейцарецът спечели първите два сета след тайбрек, а след края на втората част двамата тенисисти и съдията взеха решението срещата да се доиграе в утрешния ден.      Още в първия гейм на мача Стан Вавринка направи пробив, който бе върнат в шестия гейм, а частта се реши след тайбрек. Там Вавринка допусна по-малко грешки, за да поведе в сетовете. Втората част пък бе лишена от интересни моменти и пробиви и двамата директно стигнаха до тайбрек. Там швейцарецът стигна рано до минипробив, а в края постигна и втори, с което на практика си спечели и сета.   Всичко най-интересно за развитието на срещата до този момент може да прочетете в . ", "date": "2019.05.31", "title": "Срещата между Димитров и Вавринка ще се доиграе в събота"}
{"url": "https://www.actualno.com/business/obshtinata-kojato-e-otlichnik-pred-finansovoto-ministerstvo-no-fakticheski-vyv-falit-news_754466.html", "text": "    Може ли една община да е в блестящо финансово състояние пред Министерството на финансите, в същото време да е във фактически фалит? Оказва се, че може. И откри блестящ пример за това.      Ако отворите данните на 265-те български общини в сайта на МФ и разгледате как стои община Чирпан, ще се уверите, че тя е завидно добре от доста време.\r\nОт шестте показателя, които ведомството на Владислав Горанов следи, Чирпан няма отклонения по нито един. Просрочията ѝ са даже нула лева. Това сочат и данните за първото тримесечие на тази година. Размерът на общинския дълг е по-малко от 57 000 лева, текущите задължения – едва 336 871 лв., поетите задължения за разходи – 4,9 млн. лв. (изключително скромно за такава малка община).\r\nНакратко, ситуацията в тази община изглежда като мечта за всеки желаещ да ѝ стане кмет.  На практика обаче тя е затънала с 21,5 млн. лв. при годишен бюджет от 17,4 млн. лв. Запорирани са сметките ѝ, възбранени са нейни недвижими имоти. Отпреди седмица е блокиран и 100%-овият капитал на общината в МБАЛ – Чирпан, което поставя в риск съществуването ѝ. През април 2013 г. след спечелен проект по Програмата за развитие на селските райони сегашната кметица Кичка Петкова сключва договор за реконструкция и рехабилитация на водопроводната мрежа в три села – Гита, Свобода и Зетьово. Той е на стойност малко над 17 млн. лева без ДДС (20,4 млн. лв. с ДДС).    Има една особеност, че за три села са сключени четири договора с финансиращия орган по програмата – ДФ „Земеделие“ (ДФЗ), тъй като водопроводът в Зетьово е разделен на два обекта – на север и на юг от главния път Чирпан-Меричлери.\r\nЗа изпълнител измежду 19 оферти е избран консорциум „Крам Щрабак ЕВИ МСМ“. С най голям дял в него - 69,4%, е фирмата „Евиданс Инженеринг“ ЕООД – София, еднолична собственост тогава на Стела Стоянова. Участници са също „Щрабаг“ с 28,6% и „МСМ – Проектстрой“ ЕООД с 2%. Работата започва и приключва без проблеми. След искане от общината до ДФ „Земеделие“ тя е получила и превела на изпълнителя авансовото почти 9,4 млн. лв. Проблемът между общината и изпълнителя започва в края на 2015-та, началото на 2016-та година, когато трябва да направят окончателното плащане.\r\n„В края на декември 2015-та година чакахме окончателното плащане, но от общината казаха, че има някакъв проблем, но ще се чуем, те щели да го оправят. След това се оказа, че фондът е отказал окончателното плащане и те ще се борят да го осигурят до 2-3 месеца. Ние чакахме. Нещата обаче се проточиха половин година, след това спря комуникацията помежду ни. Спряха да си вдигат телефоните. Писахме им имейли, в които питахме дали са завели някакви дела, ако нещо можем да помогнем. В крайна сметка ние трябваше да заведем дело, защото всичко сме изработили по договора. Те са приели строителството, има си акт 16 за въвеждане в експлоатация“, обяснява Николай Йочколовски – юридически представител на „Евиданс Инженеринг“.   Питане за проблемите с този проект е било отправено от депутата Радостин Танев през октомври 2018 г. От отговора на земеделския министър Румен Порожанов става ясно, че на общината е наложена финансова корекция в размер на 25% от стойността на договора – тоест, близо 4,3 млн. лв. Проверяващите от фонда установили нарушение на Закона за обществените поръчки по вина на възложителя, който е класирал на първо място оферта, неотговаряща на изискванията, заложени от него.\r\nСлед подаването на искане за окончателно плащане, от ДФЗ проверили обектите и документацията на място.\r\n„Въз основа на извършени административни проверки и проверки на място по подадените заявки за окончателно плащане по четирите договора по мярка 321 са установени несъответствия, като в т.ч. изпълнените и подлежащи на закриване строителни работи, не са изцяло удостоверени чрез съставяне по законоустановения надлежен ред на актове образец 12 по време на строителството“, пише в отговора на доскорошния министър Порожанов.\r\nТогава е определен окончателният размер на допустимата субсидия по подадените заявки за окончателно плащане по четирите договора в размер на 0,00 лв.\r\nА общата сума, която още от тогава подлежи на възстановяване в ДФЗ от община Чирпан, възлиза на 9 380 972 лв.\r\nНа 20 декември 2018-та обаче тя е осъдена от Арбитражния съд към Българската търговско-промишлена палата (БТТП) да плати на изпълнителя сумата от 11 973 086 лв.\r\nТака, сумата, която понастоящем общината дължи на ДФЗ и на изпълнителя възлиза на обща стойност 21,5 млн. лв. без последващите такси.\r\nПо думите на адв. Йочколовски окончателното плащане е отказано, защото проверяващите не били видели изпълнени някои дейности  от сорта на насипи и изкопи.\r\n„Обяснението е, че те не виждали пръстта от изкопа, не виждали насипа. А ако няма насип и изкоп, няма как да е изпълнено. Очевидно е бил стремеж на фонда да не платят, интерпретациите за което са всевъзможни“, коментира той.\r\nСлед като мажоритарният собственик в консорциума „Евиданс Инженеринг“ разбира, че общината няма да плати, завежда дело. „Заведохме го пред Арбитражния съд на БТТП, тъй като в договора има арбитражна клауза. Спечелихме го и там решението е окончателно. Няма първа, втора и трета инстанция“, обяснява юристът.  Община Чирпан от своя страна завежда исково производство във Върховния касационен съд, възползвайки се от възможността по Закона за международния търговски арбитраж да се иска отмяна на влязло в сила арбитражно решение. Плаща държавна такса от близо половин милион.\r\nТам се плаща такса 4% от цената на иска. Но това е исково производство, което не спира изпълнението на решението, освен ако молителят не внесе цялата сума по решението, на което иска отмяна. Делото е насрочено за 30 септември месец.\r\nНо то не спира изпълнението на решението от Арбитража, тъй като то е окончателно. „Към дата 4 април, когато е разпоредено плащането за държавната такса на стойност 472 243 лева във ВКС, не беше приет бюджетът на общината. Той е приет на 22 април, но никъде кметът няма разрешение за това плащане. За толкова голяма сума кметът трябва да е оправомощен изрично да се разпорежда“, е категоричен адв. Йочколовски.\r\nСлед като излиза решението на Арбитражния съд той прави опит да се свърже с кмета на общината, за да обсъдят какви ще са най-леките последици.\r\n„Но те не само че отказаха, но започнаха да пускат жалби срещу нас навсякъде - до Главния прокурор, до Омбудсманна, до НАП. Зам.-кметът на общината Стайко Генов ме извика на една среща и ме предупреди, че ако не се откажем, ще пуснат жалби. А ние в крайна сметка си вървим \"по устав\", не правим нищо нередно. Според мен целта е да свърши мандата на кмета, а после да става каквото ще. Явно това е способ за защита на длъжника“, смята юристът.\r\nОттам-нататък следва сложен казус с изкарването на изпълнителен лист и налагане на запори - първо на банкови сметки, а после и на недвижими имоти частна общинска собственост.\r\nПаралелно с това е обжалван от общината изпълнителният лист пред Апелативен съд – Пловдив, който бил обезсилен с аргумент, че кметът на Чирпан е подал искане до Арбитража, макар и за поправка на техническа поправка в решението от 2011-та на 2013 г.\r\n„Евиданс Инженеринг“ вади друг изпълнителен лист за значително по-малка сума - около 700 000 лева, като част от голямото вземане. Междувременно цедира голяма част от него през други дружества, част от които чуждестранни. Взискател на вземането се явява крайният цесионер, но задължение на \"Евиданс Инженеринг\" е да вади изпълнителни листове.\r\nРеално общината и към момента е със запорирани сметки за тази сума и с наложени възбрани на някои имоти.\r\nОтпреди седмица обаче има подаден иск в Окръжен съд - Стара Загора, срещу болницата в Чирпан, която е 100% общинска собственост. Това е иск по чл. 517, ал. 4 ГПК. В този случай, ако прецени, че искът е основателен, съдът прекратява дружеството и това се вписва служебно в Търговския регистър, след което се извършва ликвидация. „И има реална опасност да се прекрати дейността на болницата, което не трябва да се случва. На практика се запорират дружествени дялове на длъжника в дружеството. Само че след като са запорирани, ние не можем да ги продадем. Няма такъв механизъм. Но можем да поискаме от съда да обяви прекратяване и ликвидация на това дружество. С други думи това означава, че може да се прекрати дейността на МБАЛ – Чирпан“, обясни адвокатът.\r\n„Тази стъпка нямаше да я предприемем, ако от общината имаше някаква форма на диалог“, подчерта той. \r\nЗа коментар по темата с фактическия фалит на община Чирпан потърси кмета Кичка Петкова, но тя не реагира на телефонните обаждания. изразява готовност да публикува нейното становище. \r\nВпрочем, на заседание на ОбС точно преди два месеца в нейно отсъствие е прочетено обръщението й към съветниците със следното съдържание:\r\n „От няколко месеца в публичното пространство чрез ваши изказвания за ръководството и служителите от общинска администрация се отправят обиди по отношение на нашата компетентност и административен капацитет. Поради тази причина ние няма да присъстваме на заседанията на Общинския съвет и на постоянните комисии към него, както и да отговаряме на вашите въпроси и питания. Всички вие сте общински съветници от дълго време, хора с богат политически опит и висок административен капацитет и можете да прецените кое от внесените от нас предложение можете да подкрепите и кое да отхвърлите“.\r\nОттогава, а и преди това, кметицата Петкова не участва в заседанията на местния парламент. ", "date": "2019.05.31", "title": "Общината, която е отличник пред финансовото министерство, но фактически във фалит"}
{"url": "https://www.actualno.com/vraza/otkriha-moderen-kabinet-po-biologija-i-anatomija-vyv-vrachanskoto-uchilishte-su-hristo-botev-news_754487.html", "text": "    Виртуална STEM лаборатория по биология и анатомия бе открита в средно училище „Христо Ботев“ във Враца. Символичното прерязване на лентата на новия кабинет бе направено от кмета Калин Каменов, заместник-министъра на образованието Таня Михайлова, председателя на Синдиката на българските учители – Янка Такева и директора на учебното заведение – Виктор Кръстев. Тържествен водосвет за здраве и благополучие бе отслужен от Негово Високопреосвещенство Врачански митрополит Григорий, в съслужие със свещеници от епархията.      Заместник-министър Михайлова поздрави ръководството на СУ „Христо Ботев“ за това, че всяка година подобрява материално-техническата база на гимназията, като по този начин младите хора са стимулирани да учат и да се развиват.\r\nДнес учебното заведение отбелязване  своя патронен празник. Кметът Калин Каменов приветства учениците и им пожела след като завършат висшето си образование, да работят в родния си град: „За мен е голяма чест, че ежедневно виждам колко талантливи, умни и амбициозни млади хора има в нашия град. Призовавам ви всеки ден, с всяко ваше действие, да изграждате имиджа на училище „Христо Ботев“. Запомнете, че да сте възпитаници на гимназията не е просто отговорност, а титла, която трябва да носите с гордост. Стремете се да бъдете първи и се вслушвайте в съветите на учителите ви. Надявам се като завършите висшето си образование, обичта ви към родния град, отново да ви върне във Враца. Честит празник!“, каза кметът Калин Каменов.\r\nПо-късно в рамките на честването бяха наградени  отличници, изявени ученици и учители. Гости на събитието бяха народните представители Красен Кръстев и Красимир Богданов, председателят на Общинския съвет Румен Антов, общински съветници, началникът на Регионалното управление по образованието Галина Евденова, представители на училищното настоятелство, бивши и настоящи учители и ученици.   ", "date": "2019.05.31", "title": "Откриха модерен кабинет по биология и анатомия във врачанското училище СУ „Христо Ботев“"}
{"url": "https://www.actualno.com/crime/chetirima-postradaha-pri-katastrofa-mejdu-avtobus-i-kola-v-haskovsko-news_754522.html", "text": "    Четирима души пострадаха при катастрофа между пътнически автобус и лек автомобил в Хасковско. Инцидентът е станал на завой на влизане в село Долно Ботево, предаде БГНЕС.      Според първоначалните данни лекият автомобил е навлязъл в насрещното платно и се е ударил почти челно в междуградски автобус. В него са пътували 20 души. Трима от тях са откарани в болница с различни наранявания, съобщи Нова телевизия.   Пострадал е и шофьорът на леката кола. Причините за инцидента се изясняват. ", "date": "2019.05.31", "title": "Четирима пострадаха при катастрофа между автобус и кола в Хасковско "}
{"url": "https://www.actualno.com/politics/kristalina-georgieva-malka-zaguba-na-choveshki-jivoti-i-zashtita-pominyka-na-horata-tova-iskame-da-predadem-kato-poslanie-v-es-news_754519.html", "text": "    В аулата на ВТУ „Св. св. Кирил и Методий” се състоя публична лекция на тема „Светът и ние”, изнесена от Кристалина Георгиева - главен изпълнителен директор на Световната банка. Събитието, на което присъстваха кметът на Велико Търново Даниел Панов, кметът на Елена Дилян Млъзев, студенти, преподаватели и граждани, бе открито от ректора проф. Христо Бонджолов.       В своята лекция Кристалина Георгиева очерта глобалните икономически тенденции и предизвикателства, и представи различни модели за стопанско развитие. Тя акцентира върху четири теми, важни за световната икономика: новите технологии; демографските тенденции, овладяването на климатичните промени и превенцията на рисковете; стимулирането на икономиката чрез разкриване на работни места.    подчерта г-жа Георгиева.\r\n„ – отбеляза главният изпълнителен директор на Световната банка, и продължи:       заяви Кристалина Георгиева. Срещата продължи с въпроси и отговори , от които стана ясно, че Световната банка ще работи с региони, които са на предна линия по климатичните изменения , и европейските институции са изключително заинтересовани от това. – изтъкна  Кристалина Георгиева.\r\nНа въпроси от , обсъжда ли се да стане председател на Европейската комисия и за новото разпределение на силите в ЕС , г-жа Георгиева отговори така: „Много си обичам работата и смятам, че това, което ние правим в Световната банка е много важно за милиарди хора по света .  Много се гордея, че сме единствената институция, която получи 50% увеличаване на капитала по времето на отслабване на международната солидарност в света . Администрацията на Доналд Тръмп подкрепи да ни увеличи финансовите възможности, защото това, което правим, е толкова важно за хората, за които го правим и за всички останали. Естествено, аз съм работила в Брюксел и съм европейка, не ми е безразлично накъде върви Европа. Според мен, ние ще видим проевропейските партии обединени. Това, което всички видяхме от България е, че българите гласуват за силна Европа . Ние, в този огромен свят, не можем да си позволим да вървим поотделно. Ние трябва да сме заедно. През следващите месеци това, което ще работят хората е да се обединят около обща програма . Аз съм убедена, че ще го направят.“   На въпрос за подпомагане решаването в близко бъдеще на петгодишния проблем с бедственото положение в резултат от човешката дейност в района на Старото военно училище в центъра на Велико Търново, който е опасен за живота и здравето на хората , Кристалина Георгиева даде следния отговор: Госпожа Георгиева бе успешен български еврокомисар по международното сътрудничество, хуманитарната помощ и реакцията при кризи (2010 - 2014 г.) и заместник-председател на Европейската комисия, отговарящ за бюджета и човешките ресурси (м. ноември 2014 г. - м. декември 2016 г.). Тя е доктор на икономическите науки с международен опит и приноси в областта на устойчивото развитие. Лекцията ѝ във Велико Търново съвпада с номинацията ѝ за годишната награда за значителни постижения на платформата Emerging Europe, базирана в Лондон. ", "date": "2019.05.31", "title": "Кристалина Георгиева: Малка загуба на човешки животи и защита поминъка на хората – това искаме да предадем като послание в ЕС"}
{"url": "https://www.actualno.com/cosmos/misteriozni-probljasyci-na-povyrhnostta-na-lunata-ozadachiha-uchenite-news_754524.html", "text": "    Учените правят опити да разгадаят мистериозни проблясъци на повърхността на Луната, пише порталът Метро, цитиран от БГНЕС.      „Краткотрайните светлинни лунни явления“ се появяват няколко пъти седмично и осветяват части от пейзажа на Луната за кратък период от време, преди да изчезнат. Понякога се наблюдава обратен ефект, който причинява затъмняване на лунната повърхност.\r\nВъпреки че има няколко теории за произхода на тайнствени лунни светлини, те все още не са напълно обяснени. Сега астрономи от университета Вюрцбург (JMU) в Бавария, Германия, са създали телескоп, който ще използва изкуствен интелект за автоматично засичане на светлините. Когато се забележи проблясване на светлина, телескопът ще събере видео или снимки на явленията, които ще бъдат изучени, за да се помогне на учените да разгадаят проблясъците.   „Така наречените краткотрайни лунни явления са известни от 50-те години на миналия век, но те не са били систематично и дългосрочно наблюдавани“, казва Хакан Каял, професор по космически технологии. Каял има хипотеза за това кое причинява по-продължителните проблясъци и се надява да докаже тази теория.  „На Луната се наблюдава и сеизмична активност“, добавя професорът. „Когато повърхността се движи, газове, които отразяват слънчевата светлина, могат да се отделят от вътрешността на луната. Това би обяснило блестящите явления, някои от които продължават с часове.“\r\nВ момента обаче няма обяснение за по-кратките проблясъци.\r\n„Науката не знае точно как тези явления се случват на Луната. Но предприема действия, за да ги обясни: въздействието на метеор, например, би трябвало да предизвика кратък блясък“, се казва в изявление на университета. \"Такива проблясъци могат да се появят и когато електрически заредени частици от слънчево изригване влизат в реакция с лунния прах.\"     ", "date": "2019.05.31", "title": "Мистериозни проблясъци на повърхността на Луната озадачиха учените "}
{"url": "https://www.actualno.com/curious/koj-ot-aktiorite-v-igra-na-tronove-e-zarabotil-naj-mnogo-news_754518.html", "text": "    Хит-сериала \"Игра на тронове\" приключи, но вълненията все още не престават. Порталът Брайдсайд публикува списък на актьорите, които са заработили най-много от него...      Списъкът изглежда така:\r\n15. Натали Емануел (Мисандей) - 1 милион долара;\r\n14. Алфи Алън (теон Грейджой) - 2 милиона долара;  13. Конлет Хил (Варис) - 2 милиона долара;\r\n12. Гуендолин Кристи (Бриен от Тарт) - 3 милиона долара;\r\n11. Джейн Глен (Джора Мормон) - 3 милиона долара;    10. Айзък Хъмпстед Райт (Бран Старк) - 4 милиона долара;   9. Софи Търнър (Санса Старк) - 6 милиона долара;\r\n8. Мейси Уилямс (Аря Старк) - 6 милиона долара;\r\n7. Натали Дормър (Марджъри Тирел) - 6 милиона долара;\r\n6. Рори Маккан (Сандор Клегейн) - 6 милиона долара;   5. Лена Хеди (Церсей Ланистър) - 9 милиона долара;   4. Кит Харингтън (Джон Сноу) - 12 милиона долара;\r\n3. Емилия Кларк (Денерис Таргариен) - 13 милиона долара;\r\n2. Питър Динклидж (Тирион Ланистър) - 15 милиона долара;\r\n1. Николай Костер-Валдау (Джейми Ланистър) - 16 милиона долара;\r\nДатският актьор, намиращ се на първо място, в последния сезон е печелил 1,1 милиона долара на епизод. ", "date": "2019.05.31", "title": "Кой от актьорите в „Игра на тронове“ е заработил най-много? "}
{"url": "https://www.actualno.com/society/nad-100-signala-sled-prolivnija-dyjd-v-plovdiv-news_754491.html", "text": "    В Пловдив са получени над 100 сигнала, които се отработват от сили на ПБЗН, Общината и доброволци. От РДПБЗН-Пловдив са отработени над 30 сигнала. Предислоцирани са два екипа на РДПБЗН-Пазарджик с 6 мотопомпи и шестима служители. Това съобщиха от пресцентъра на МВР.      По- специфична е ситуацията в болница “Св. Каридад”, където на място работят два екипа, като има усложнена обстановка поради избила водопроводна тръба. Болницата е с прекъснато електроснабдяване и са предприети мерки за обeзопасяване и извеждане на пациенти.\r\nЕкипи работят и в Онкодиспансера, подлеза на аптека “Марица”, подлеза на Чифте баня, подлеза на Пловдивският университет -1 ниво на Мол “Галерия Плаза”, има съобщения за закъсали автомобили по Кукленско шосе.   Около 14.00 часа в южната част на Пловдив падна краткотраен пороен дъжд, основно в кв. „Кючук Париж“. До 14.30 часа са получени 33 сигнала за наводнени обекти, от които по-характерни са за детските градини – „Вяра“, „Мечта“ и „Валентина“, подлеза на централна гара и подлеза на улица Гладстон. Съобщено е за 22 случая на наводнени мазета в приземни етажи на жилищни и обществени сгради.  За ограничаване на наводнението са включени 9 екипа от службите на Пловдив и Сектор СОД, допълнително е създадена организация за събиране на свободния от дежурство състав и съседни районни служби. Няма опасност за децата от детските градини, няма пострадали и бедстващи граждани.\r\nКъм 17.00 часа след паднал проливен дъжд в оперативния център на пожарната в Стара Загора са получени около 10 сигнала, главно за паднали дървета и запушени шахти.     ", "date": "2019.05.31", "title": "Над 100 сигнала след проливния дъжд в Пловдив"}
{"url": "https://www.actualno.com/starazagora/uraganen-vjatyr-i-poroen-dyjd-udariha-stara-zagora-snimki-news_754505.html", "text": "     Ураган със силен вятър и пороен дъжд се вихри около половин час в Стара Загора. След като вятърът поутихна, продължи да вали още половин час. След бурята по улиците има счупени клони и прекършени дървета. Някои магазини са наводнени от стичащите се от северната част на града водни потоци. В социалните мрежи гъмжи от снимки и постове за наклонени и паднали светофари, за наводнени улици, паркинги и междублокови пространства. Колко и какви точно са щетите вероятно ще се изясни в следващите дни.       ", "date": "2019.05.31", "title": "Ураганен вятър и пороен дъжд удариха Стара Загора (СНИМКИ)"}
{"url": "https://www.actualno.com/burgas/gigantska-riba-se-izvisjava-na-metri-ot-moreto-v-morskata-gradina-na-burgas-news_754488.html", "text": "    Арт инсталацията във форма на риба е изработена от метална мрежа. Автор е художникът Добрин Вътев, който е председател на Групата на художниците в града. Рибата впечатлява и с размерите си. Дължината е осем метра, височината четири, а ширината три метра.      Целта на произведението на изкуството обаче, не е само да радва посетителите в парка. Тя иска да напомни на всички, че мястото на пластмасата не е в морето, а на определените за това места.\r\nНа откриването на инсталацията разговаря с един от организаторите на фестивала „Рециклирай с фантазия“ Радовеста Стюард. Ето какво каза тя за пърформънса:“Рибата ще бъде напълнена с пластмасови бутилки, които са събрани от мобилните центрове за отпадъци на община Бургас. В събирането се включиха училица и детски градини от целия град. През следващата седмица студенти от филиала на Художествената академия в Бургас ще ги подредят и ще украсят тялото на рибата. Нейните люспите ще бъдат от бутилките, които са събрани.“     От еко фестивала приканват бургазлии да събират боклука разделно и да носят в мобилните центрове пластмасови бутилки. От там, те ще дойдат до рибата, за да продължи процеса по нейното запълване.\r\nПоявата продължава с изложба в галерия „Георги Баев“. Там седем художници представят свои творби от рециклирани материали.     ", "date": "2019.05.31", "title": "Гигантска риба се извисява на метри от морето в Морската градина на Бургас"}
{"url": "https://www.actualno.com/society/novinite-naj-vajnoto-za-denja-31-maj-news_754454.html", "text": "            Три деца са пострадали при демонстративно взривяване на граната в Силистра. Районната прокуратура води досъдебно производство по случая, съобщават от Апелативната прокуратура във Варна. Днес около 11 часа на стадион \"Доростол\" в Силистра полицията в града е извършила демонстрация по залавяне на престъпник във връзка с 1 юни – Деня на детето. На всичкото отгоре се появи и твърдение на свидетел, че полицаите си довършили демонстрацията и чак след това дошла помощ за децата.   “Промяна на законодателството и въвеждане на задължително извеждане и ограничаване на насилника от дома, а не на насиленото дете или друг член на семейството, освен в случаите, когато няма кой друг да се погрижи за невинните членове на семейството\". Това е едно от предложенията на Националната асоциация \"Поход за семейството\" за нова стратегия за развитие на семейството и детето в България. В началото на юни ще стартира изпълнението на 28-те регионални програми за заетост във всички области на България.С тях ще се осигури работа за срок от 3 до 6 месеца за 2387 безработни. Това каза министърът на труда и социалната политика Бисер Петков в отговор на въпрос на народния представител Галя Желязкова по време на днешния парламентарен контрол.     \"За мен случаят „Зайков” не е приключил. Той е много сериозна камбана за нашето общество. Реагираме за бездомните кучета и котки, за жабите. За мен обаче трябва незабавно прокуратурата да вземе на специален отчет делата за домашно насилие.\" Това каза бившият следовател Чавдар Герасимов, който живее в района на Долна Баня, където Стоян Зайков, предполагаемият убиец на Милена Шишкова от Костинброд, се е укривал. Плащане на определени хора за дискредитиране на прокуратурата – така ръководителят на Спецпрокуратурата и зам.-главен прокурор Иван Гешев обрисува \"кръг от олигарси\", който работел срещу държавното обвинение, макар че някои от тези хора не се харесвали. И добави, че \"хора, свързани с това образувание\" (бел. ред. – гражданско движение \"Боец\") имат общи снимки с Цветан Василев.    Вчера, 29 май, стана ясно, че с решение на Върховния административен съд е отменена Наредбата за опазване на обществения ред и околната среда на територията на община Царево. Именно по нея местната власт глобяваше къмпингуващи до плажовете Корал, Арапя, Делфин и др. Съгласно наредбата, от искащите да къумпингуват се изискваше преди да разположат палатка, ремарке или каравана да получат разрешение от главния архитект на общината (ако ползват общински терен), съответно нотариално заверена декларация от собственика на имота, на чиято територия възнамеряват да къмпингуват. Глобата беше от 200 до 2000 лева за първо нарушение и от 2000 до 5000 лв. – при повторно. \"Днес България е все още най-бедната европейска държава. Българските семейства са с най-ниски доходи, което се отразява на качеството на живот и на техните деца., заяви Весела Лечева, която от парламентарната трибуна прочете декларация на ПГ на „БСП за България” по повод Деня на детето. Почти всички арабски държави изразиха недвусмислено солидарност против действията на Иран, осъждайки всички неотдавнашни атаки в региона на Персийския залив, и подкрепиха всички действия на Саудитска Арабия за защита на територията ѝ. Това се посочва в окончателното изявление на извънредната среща на върха на Лигата на арабските държави, проведена в Мека. Според арабски медии, планът на САЩ е палестинците да се оттеглят от териториите, завзети от Израел, в замяна на икономическа помощ, както и в предоставянето на финансова помощ от арабските монархии за създаване на палестинска държава. Съгласно плана, който не е официално обявен, част от новата палестинска държава трябва да бъде разположена на Синайския полуостров. Засега Палестина отхвърля \"сделката на века\" от САЩ за уреждане на конфликта. Планът е дело на зетя на американския президент Доналд Тръмп - Джаред Къшнър. ", "date": "2019.05.31", "title": "Новините: Най-важното за деня, 31 май"}
{"url": "https://www.actualno.com/crime/mylnija-udari-myj-kraj-simitli-news_754433.html", "text": "    37-годишен мъж бе ударен от мълния към 15 ч. днес в махала Добрин на с. Полена, община Симитли, предаде кореспондентът на БГНЕС в региона.      Мълнията го ударила в дясното рамо и излязла през стъпалото. Няма тежки изгаряния, състоянието му се изяснява, след което ще бъде настанен в хирургия или реанимация на благоевградската болница.    ", "date": "2019.05.31", "title": "Мълния удари мъж край Симитли "}
{"url": "https://www.actualno.com/vraza/transportyt-za-poklonenieto-na-vryh-okolchica-shte-byde-bezplaten-news_754480.html", "text": "    Местната администрация и „Тролейбусен транспорт“ са организирали всички свободни автобуси в региона, които ще извозват желаещите по предварително утвърден график. От страна на RM TV е заявено желание за поемане на разходите за наем и гориво на наетите превозни средства. По този начин транспортът за всенародното поклонение на връх Околчица, което ще се проведе на 2-ри юни, ще бъде безплатен за всички граждани.      Директорът на общинското тролейбусно дружество Виктория Начева коментира: „Призовавам гражданите да организират предварително времето си на тръгване, за да се избегне струпването на много хора, тъй като началото на тържеството е от 11:00 часа.“ – добави още Начева.   Автобусите ще пътуват на всеки 15 минути в интервала от 07:00 до 11:00 часа, началната спирка е на Автогарата в града. Извозването в обратна посока /връх Околчица – Враца/ ще се извършва от 11:30, като последният автобус тръгва в 14:30 от връх Околчица.\r\n„Тролейбусен транспорт – Враца“ ЕООД ще извозва жители и гости на града и от село Паволче, като автобусът ще тръгне към паметното място в 10:00 часа. От село Челопек, превозните средства ще тръгват от паркинга на селото към връх Околчица, в интервала от 08:00 до 11:00 часа, на всеки 15 минути. В обратната посока, автобусите ще се движат от 11:30 до 14:30 часа, отново на всеки 15 минути.   ", "date": "2019.05.31", "title": "Tранспортът за поклонението на връх Околчица ще бъде безплатен"}
{"url": "https://www.actualno.com/business/angelkova-prognozirat-40-ryst-v-turizma-v-stranata-za-sledvashtite-10-g-news_754483.html", "text": "    По международни прогнози се очакват 40 процента ръст в туристическия сектор на България през следващите 10 години. Това е огромен потенциал, чието реализиране зависи изцяло от съвместните усилия на всички нас – институции, бизнес, местна власт. Това заяви министърът на туризма Николина Ангелкова по време на панела „Възможности за инвестиции в България“, който се провежда в рамките на Международната конференция за устойчиви инвестиции в туризма в Слънчев бряг, съобщиха от Министерството на туризма.      Модератор на дискусията беше журналистът от BBC Раджан Датар.   В България има много добри условия за бизнес и аутсорсинг, особено в туризма, подчерта министър Ангелкова. Тя припомни, че у нас е създаден най-благоприятният данъчен режим в Европа. Ставката на корпоративния данък е 10% - най-ниската в ЕС. Данъкът върху доходите на физическите лица е фиксиран на 10%. На промишлеността в области с висока безработица данъчната ставка е 0%, а за големите инвестиции са въведени законови насърчения, посочи още тя и изтъкна приноса на правителството на премиера Борисов за превръщане на отрасъла в национален приоритет.\r\nТуризмът заедно със сродните индустрии формира около 12% от БВП на страната ни и  приблизително 11 на сто от цялата заетост. Важно е да има добра среда за бизнеса при спазване на българското и европейското законодателство на 100 процента, посочи министърът. Тя обърна внимание върху последователните усилия на екипа й за намаляване на административната тежест за бизнеса и гражданите с редица законодателни инициативи.  В обсъжданията се включиха представители на водещи туристически и строителни фирми, курорти, браншови организации.\r\nВ изказването си Константин Бояджиев, изпълнителен директор на “Галакси инвестмънт груп”, отбеляза, че откакто съществува самостоятелно Министерство на туризма постоянно се облекчава тежестта за бизнеса. Работим много добре с министерството. Българският „ИнтерКонтинентал“ отвори в София само преди 2 години, а днес вече е на второ място като резултати в групата за Европа и ние се гордеем с това. Струва се да се инвестира в туризма на България, категоричен бе той.   Министърът Ангелкова потвърди, че електронните услуги, предлагани от ведомството като единен портал от 2018 г., осигуряват 24/7 режим на административно обслужване от всяка точка на света в рамките на 3 минути.    Представителите на бизнеса потвърдиха също големия потенциал за инвестиции в балнео- и СПА курортите и в оползотворяването на минералните извори – не само в най-посещаваните курортни зони, но и в по-малките населени места, които освен тези природни дадености имат и много културно-исторически забележителности. ", "date": "2019.05.31", "title": "Ангелкова: Прогнозират 40% ръст в туризма в страната за следващите 10 г. "}
{"url": "https://www.actualno.com/society/sedmicata-v-absurdi-27-31-maj-news_753352.html", "text": "                Партията на Пучдемон си осигури 2 места в парламента като получи 4,6% подкрепа от избирателите. Иначе в Испания победители са социалистите на испанския премиер Педро Санчес - с 32,84% подкрепа. Далеч назад, с 20,13% е Испанската народна партия на бившия испански министър-председател Мариано Рахой. Коментар на :      Масово партиите в парламента скандала, след като се разбра, че през миналата година са взели над 6,5 млн. лева повече, отколкото би трябвало. Коментар на :   Г-н Борисов явно ме слуша внимателно и направи ходовете, които трябваше да направи, за да избегне очертаващата се разгромна загуба. Това заяви социологът Кольо Колев, чиято агенция \"Медиана\" редовно дава преди избори оптимистична картина за БСП.   Коментар на :  \"Няма да има санкция за забавяне във времето. Такава е възможно да има за лошо качество, но това ще стане ясно в края на деня. Размерът на този вид санкция може да достигне до 1 млн. лева\", заяви директорът на Дирекция \"Транспортна инфраструктура\" в Столична община (СО) инж. Даниел Евлогиев. Коментар на :   Всеки трети избирател, отишъл да гласува на евроизборите на 26 май, е гласувал преференциално, показват данните на ЦИК след първото въвеждане на обработените секционни протоколи. Става въпрос за 36,71% от гласувалите. Този процент обаче се разминава драстично с обявеното в екзит половете на четири големи социологически агенции. Най-голям процент на гласували преференциално дава \"Афис\" - всеки втори гласувал (51%). Изчисленията на \"Галъп\" и \"Тренд\" сочат почти същото - 49%. Най-малко преференции вижда \"Алфа Рисърч\", но пак доста повече от ЦИК - 42%. Коментар на :  Народният представител и медиен магнат Делян Пеевски няма да става евродепутат. Това стана ясно по време на днешния парламентарен ден, когато Пеевски изненадващо се появи в Народното събрание. \"Надделя колективното решение, че съм по-нужен в България\", каза Пеевски. Коментар на :  Ежегодно всяка държавна структура прави и оценки на работата на служителите си, като условието за това е те да са работили поне 6 пълни месеца в съответното ведомство. Така 9 349 души са получили най-високата оценка \"изключително изпълнение\"; 36 073 души са получили оценка \"изпълнението надвишава изискванията\"; 22 312 служители са били оценени с „изпълнението отговаря на изискванията\"; а 62 души са получили \"неприемливо изпълнение\" като оценка. Коментар на :  Справка в официалната интернет страница на ЦИК показва, че през 2017 година \"Воля\" взе 4,26%, докато сега е над половин процент по-малко. Като абсолютен брой гласове обаче, през 2017 година партията на Марешки взема над 145 000 гласа, сега е под 67 000 гласа. Коментар на :  Петчленен състав на Върховния административен съд окончателно обяви за нищожна Методиката за определяне на санкциите след плащане по проекти по Програмата за развитие на селските райони за периода 2007 – 2013 година, утвърдена от Изпълнителния директор на ДФ \"Земеделие\" (ДФЗ). Коментар на :  Цялото отделение по онкология в болница „Сердика” от понеделник не извършва вливания. Не е ясно и кога процедурите по химиотерапия ще бъдат възобновени, тъй като на болницата били наложени лимити „от днес за утре”. Коментар на :    се свърза с дирекция \"Договориране\" в ДФЗ, отговаряща за Програмата за развитие на селските райони (ПРСР), като зададе конкретен въпрос - ако като лице, реализирало проект по ПРСР, са ни наложени финансови корекции съгласно методиката и това е потвърдено от съда, сега може ли да обжалваме след промяната на методиката. Отговорът беше: \"Не можем да коментираме\", но с признание, че най-вероятно данъкоплатците ще покрият корекциите, въпреки твърдението, че в дирекцията няма нормативен документ с печат за предполагаемия случай и съответно не може да се коментират хипотези от медиите или Facebook. Коментар на :  \"Когато например се говори за \"подкуп\", никой не знае за какво става дума. Там има толкова много разнообразни криминализирани определения, които взаимно се объркват и изключват. Всеки, който работи по даден случай, се моли неговото престъпление да не се окаже подкуп, защото класифицирането му е висша математика. Тази ситуация е смъртоносна при отиване на съд. И поради това подкупите не растат статистически, съдебната власт избягва да ги използва\", коментира доц. д-р Ива Пушкарова. Коментар на :  Разгласяването, в т.ч. потвърждението или отрицанието, на факти и обстоятелства относно оперативно изпълняваните задължения на Службата, включително посочването на конкретни охраняеми лица, ще постави под условие спазването и на духа, и на буквата на закона, в чиито обхват попада дейността на Националната служба за охрана. Коментар на :  Менда Стоянова обясни, че има \"неясноти в законите, които подвеждат някои хора да твърдят, че има неправомерно определяне на субсидиите\". Коментар на :   Истинска пропаст очаква всеки колоездач, дръзнал да кара по велоалеята на надлеза на Адата в Пловдив. Това показа видеоклип на възмутен пловдивчанин на име Стоян Стоянов. Коментар на :  Вчера, 29 май, стана ясно, че с решение на Върховния административен съд е отменена Наредбата за опазване на обществения ред и околната среда на територията на община Царево. Именно по нея местната власт глобяваше къмпингуващи до плажовете Корал, Арапя, Делфин и др. Окончателното решение на ВАС е от 11 април 2019 година. В сайта на общината обаче кметът на Царево Георги Лапчев вече е публикувал за публични консултации нова наредба за опазване на обществения ред и околната среда. Промените от досега действащата наредба са пренебрежително малки. Частта със забраните, условията и санкциите за къмпингуващи са едно към едно със старата. Коментар на :  Днес около 11 часа на стадион \"Доростол\" в Силистра полицията в града е извършила демонстрация по залавяне на престъпник във връзка с 1 юни – Деня на детето. Проявата е била заключителна по програмата \"Ваканция, здравей\", която се провежда в детски градини и училища от Дулово, Тутракан и Силистра. Коментар на :  “Промяна на законодателството и въвеждане на задължително извеждане и ограничаване на насилника от дома, а не на насиленото дете или друг член на семейството, освен в случаите, когато няма кой друг да се погрижи за невинните членове на семейството\". Това е едно от предложенията на Националната асоциация \"Поход за семейството\" за нова стратегия за развитие на семейството и детето в България. Коментар на :  ", "date": "2019.05.31", "title": "Седмицата в абсурди (27 - 31 май)"}
{"url": "https://www.actualno.com/blagoevgrad/zapochva-remont-na-kluchovi-mesta-v-blagoevgrad-news_754412.html", "text": "    Традиционната месечна сесия на общинския съвет в Благоевград се състоя отново с нови изненади за гражданите. След като месеци наред благоевградчани сигнализираха чрез социалната мрежа, че ключовата улица на студентите \"Дойран\" е в недобро състояние и създава опасност за движение, кметът д-р Атанас Камбитов заяви, че започва ремонт:      „ Не съм забравил за този ангажимент . Остават ни само малко довършителни дейности. Надявам се, че след това, в най-кратки срокове, може би до един месец, улицата ще бъде основно асфалтирана”, каза днес той.   Кв. \"Освобождение\", където се намира и улицата е предпочитан от десетките студентите в града, заради близостта си до Югозападния университет. Улицата е една от пресечките на скандалното кръстовище, където преди две години загина 19-годишната студентка Фатме. Година по-късно, и след силен обществен натиск, там бяха поставени светофари. Сега идва ред и на нов асфалт.\r\nВ квартала само за няколко месеца бяха изградени шест улици, изцяло подменена е и ВиК инсталацията. Изгражда се и подпорна стена, с цел осигуряване на безопасността на хората. Работи се и по още улици в квартала  От общинската администрация обявиха още, че от понеделник (трети юни) започва изплащане на членовете на секционните избирателни комисии. Сумите могат да бъдат получени в сградата на общината. ", "date": "2019.05.31", "title": "Започва ремонт на ключови места в Благоевград"}
{"url": "https://www.actualno.com/plovdiv/porojat-prichini-mnogo-shteti-v-plovdiv-valejite-prodyljavat-news_754404.html", "text": "    Точно 27 минути продължи първият проливен дъжд, придружен с градушка в Пловдив след 14 часа, който причини много наводнения в града. Количеството, което се изсипа за това време, е около 40 л на кв./м и, въпреки че дъждоприемните шахти се чистят по график и като цяло бяха в добро състояние, не успяха да поемат водата, изляла се от небето.       Наводнение в мол \"Пловдив-Плаза\" причини евакуация на посетителите, по свидетелски данни, на първия етаж се е усещала силна миризма на отпадни води. Пороят причини спиране на светофарни уредби на две места по Кукленско шосе и на Мебелна къща, две от уредбите бяха поправени сравнително бързо, но третата още не е в експлоатация, а сред кратко просветване небето пак потъмнява.  Ремонтираният наскоро подлез на ул. \"Гладстон\" е под вода. Наводнени са бул. \"Найчо Цанов\" и \"Източен\". Мобилизирани са доброволците от специалното формирование към общината, а от Пожарната призовават гражданите да проявят търпение, с предимство се отзовават на сигнали за обществени сгради и детски заведения. След кратко спиране, проливен дъжд пак заваля в 15.30 ч.  ", "date": "2019.05.31", "title": "Пороят причини много щети в Пловдив, валежите продължават"}
{"url": "https://www.actualno.com/plovdiv/sled-desetiletija-vyrnaha-bljasyka-na-vodnoto-ogledalo-v-park-bunardjika-v-plovdiv-news_754401.html", "text": "    След около 30-годишна пауза , от днес отново заработи фонтанът под акведуктите на Бунарджика. Това стана възможно, след като цялото езеро беше основно ремонтирано в рамките на огромната реконструкция, която тече на хълма.      Съоръжението е с изцяло нова хидроизолация, нова облицовка, нови и модерни дюзи, както и прожектори. Още снощи стартираха 72-часовите проби на фонтаните, които се управляват от специален софтуер. Освен това са монтирани 40 различни лампи, като така фонтаните ще се превърнат в уникална атракция в тъмните часове на деня. „Това водно огледало е уникално и ще бъде синхронизирано с осветлението в парка. След време може да се пусне и музика. За пловдивчани ще има още едно място за отдих. Ще има живо охрана и видеонаблюдение. Нека хората бъдат по-съвестни и да пазят изграденото\", коментира кметът на район \"Централен\" Георги Стаменов. Той уточни, че стойността на съоръжението е 200 000 лева, като то е част от тоталното обновяване на Бунарджика, което продължава и към настоящия момент.   Огромният проект стартира в началото на ноември миналата година, като стойността му е 2 милиона лева, а срокът за изпълнение е до края на 2019-та. Освен водното огледало и фонтаните, той включва възстановяване на акведуктите, езерата и уникалните каменни пързалки.    Ще бъдат изградени и различни кътове за отдих, информационни табели за животинския растителния свят. Подменя се и подземната инфраструктура – водопровод, канал, поливна система, електросистема и стълбове с осветление. Алеите ще бъдат осветени и ще се виждат отдалече по подобие на Младежкия хълм. Предвижда се също под върха да се изгради туристически информационен център и кафене, а дотам посетителите да могат да се качват с атракционно влакче. ", "date": "2019.05.31", "title": "След десетилетия: Върнаха блясъка на водното огледало в парк Бунарджика в Пловдив"}
{"url": "https://www.actualno.com/business/prokredit-bank-s-naj-dobri-uslovija-za-bankovi-prevodi-news_754372.html", "text": "     Следвайки своята политика за подпомагане развитието на бизнеса, стимулиране експортно ориентираната дейност на българските фирми и ограничаване влиянието на сивата икономика, посредством насочването на клиентите към електронните безкасови разплащания, ПроКредит Банк предлага най-добрите условия за онлайн банкови преводи както в лева, така и в евро.    Клиентите на ПроКредит Банк вече извършват международни разплащания в единната зона за плащания в евро (SEPA) само за 5 лева през онлайн системата на банката. Независимо от сумата на превода таксата е фиксирана, за разлика от повечето банки в България, които продължават да предлагат цени за изходящи валутни плащания като процент от сумата на превода. Системата за единна зона за плащане в евро SEPA обхваща всички страни от Европейския съюз, Исландия, Лихтенщайн, Норвегия, Швейцария и Монако.\r\nВ допълнение, банката предоставя изключително изгодни условия за преводи чрез системата за експресни разплащания между клиенти на ПроКредит банките в региона -  Албания, Босна и Херцеговина, България, Германия, Грузия, Гърция, Косово, Северна Македония, Румъния, Сърбия, Украйна и Молдова. Преводите се изпълняват в рамките на минути и таксата отново е фиксирана в размер на 2.50 евро на трансакция. Изгодните условия подпомагат клиенти на банката в изграждането на тесни бизнес връзки и откриването на нови възможности за успешно сътрудничество с фирми от региона. Друго голямо предимство е, че банката не начислява таксa за входящи преводи в чуждестранна валута. Предлагането на най-прозрачните и благоприятни условия за международни парични преводи осигурява фирмите да работят свободно и най-вече изгодно със своите бизнес партньори зад граница. ПроКредит Банк предоставя модерен начин за банкиране за всички онези фирми и граждани, които искат да извършват своите банкови трансакции дистанционно, сигурно и самостоятелно, спестявайки време и пари. Това се случва посредством изградените 24/7 зони във всеки офис, удобна и сигурна система за интернет банкиране и допълнителни функционалности. Онлайн банкирането на ПроКредит Банк предоставя комбинация от услуги, които клиентите могат да достъпват 24 часа, 7 дни в седмицата, от всички устройства - без да има необходимост от инсталация на допълнителни сертификати и софтуер. Освен че не се дължат такси за регистрация и поддръжка, клиентите биват стимулирани с най-ниските цени на пазара за онлайн преводи в лева и в зависимост от броят им таксата за такъв превод е само 0,40 лева. В същото време онлайн разплащания между клиенти на ПроКредит в страната са напълно безплатни.\r\nНасочването на клиентите към електронните безкасови разплащания оказва благоприятен ефект за българската икономика, тъй като води до намаляване на касовите операции, предотвратяване опити за избягване на данъчни задължения, нелегални практики или корупционни схеми, включително и пране на пари. ", "date": "2019.05.31", "title": "ПроКредит Банк с най-добри условия за банкови преводи"}
{"url": "https://www.actualno.com/ruse/voennomorski-sili-i-granichni-policai-koordinirat-dejstvija-na-uchenie-v-ruse-news_754419.html", "text": "    Днес Русе бе домакин на тренировка по съвместни действия на Военноморските сили на Република България и РД „Гранична полиция“ със съдействието на Община Русе за предотвратяване незаконен трафик на оръжие и хора по река Дунав. Събитието е посветено на 140-годишнината от създаването на нашия военен флот.      Официални гости бяха , генерал Андрей Боцев - началник на МО, контраадмирал Митко Петев – командир на Военноморските сили, генерал-майор Цанко Стойков - командир на Военновъздушните сили, областният управител на Област Русе Галин Григоров, неговият заместник Валентин Колев, директорът на дирекция „Ръководство на корабния трафик - река Дунав“ Валентин Христов, директорът на РД „Гранична полиция“ - Русе Димитър Чорбаджиев, кметът Пламен Стоилов и неговият екип.\r\nРусенци и гостите на града наблюдаваха от речния бряг тренировка по оказване на съдействие на органите на МВР и РД „Гранична полиция“ - Русе при овладяване на товарен шлеп и задържане на криминално проявени лица, заподозрени в незаконен трафик на оръжие и хора по река Дунав, както и задържане на бързоходна моторна лодка с криминално проявени лица, заподозрени в незаконен трафик на оръжие и хора по река Дунав. Част от процеса беше и евакуиране на ранен военнослужещ с вертолет.\r\n„Специалният отряд на Военноморските сили съвместно с Гранична полиция показаха, че са добре тренирани като проведоха една успешна операция“, заяви след края на учението контраадмирал Митко Петев и благодари на всички участници.   ", "date": "2019.05.31", "title": "Военноморски сили и гранични полицаи координират действия на учение в Русе"}
{"url": "https://www.actualno.com/curious/dneven-horoskop-za-1-uni-news_754242.html", "text": "     Овен       През този ден не забравяйте детето в себе си. Похвалете го, поощрете го и му позволете да порасне, но с много любов. Телец Няма нищо лошо и срамно в това да се включите в детския празник, макар отдавна да сте пораснали. Не забравяйте да се обадите на родителите си.   Близнаци Направете деня незабравим за вашите деца или тези на ваши близки. Веселете се заедно с тях и се върнете към безгрижността на детството. Рак     Тази събота ще имате шанса да се забавлявате по ваш вкус. За да е перфектно всичко - обкръжете се с хора, които имат сходни на вашите интереси. Лъв Тази събота е много важно да избягате от града. Няма да можете да се отпуснете и да си починете, ако обстановката по всичко напомня на тази от работната седмица. Дева Тази събота си поставете високи цели за постигане в личния живот. Ще се учудите с каква лекота ще ги преминете.   Везни Тази събота поставете себе си на първо място. Имате нужда да си починете, поглезите и всичко останало, което ще ви се отрази добре.    Скорпион Тази събота не бягайте от покана на приятели за излизане. Много вероятно е да пропуснете сериозно приключение. Стрелец Тази събота ще бъде ново начало за вас. Предстои ви запознаване с нови дейности, които да ви помогнат във вашето израстване. Козирог    Тази събота не се колебайте да помогнете на приятел дори с цената на личното ви време. След време отплатата ще бъде голяма. Водолей Тази събота не оставайте сами. Ако нямате уговорка излезте на дълга разходка. Очаква ви приятна среща. Риби Тази събота може да сте малко по-отнесени от обикновено. Все пак от време на време обръщайте внимание на околните, колкото да няма обидени. ", "date": "2019.05.31", "title": "Дневен хороскоп за 1 юни"}
{"url": "https://www.actualno.com/starazagora/eto-kolko-e-brutnata-zaplata-v-starozagorska-oblast-prez-pyrvoto-trimesechie-news_754422.html", "text": "    Със средна брутна работна заплата в размер на 1134 лева за първото тримесечие на 2019 г., сочат предварителни данни на Националния статистически институт. За януари средната брутна работна заплата в областта е 1104, за февруари - 1118 и за март - 1179 лева. Сравнена със средната брутна работна заплата за същия период на 2018-а нарастването е със 7.8%, нарастването в обществения сектор е със 7.7%, а в частния - със 7.2 на сто. В сравнение с четвъртото тримесечие на миналата година увеличението на средната брутна работна заплата е 0,2 на сто.      Сравнена с останалите области Стара Загора се нарежда на трето място в страната след София (столица) с 1656 и София област с 1139 лв. ", "date": "2019.05.31", "title": "Ето колко е брутната заплата в Старозагорска област през първото тримесечие"}
{"url": "https://www.actualno.com/vraza/za-evropejskija-vot-koaliciite-predi-izbori-i-preferencialnoto-glasuvane-news_754387.html", "text": "      Добре направиха сините , иначе дали щяха да успеят да си вместят евродепутат.      И как ли щеше да стане без преференциалния вот появата на такъв персонаж от историята на сините като Алeксандър Йорданов . Но както се знае, преференцията е като партийна задача - първосигнално трябва да се гласува за нашия кандидат. За кандидатите на ГЕРБ - д-р Иво Ралчовски са гласували 2723 души, а Мария Габриел е събрала скромните 1858 преференции .\r\nТук идва интересният куриоз: преди 7-8 години членовете на СДС във врачанско са наброявали почти 4 хиляди , сега няма и половината от този членски състав. И всички ли са гласували преференциално за кандидата на СДС ? Май, дори, повече от всички… Едно врачанско печатно издание посочва, че на миналите парламентарни избори СДС са събрали 400 преференции в областта . Тогава как за толкова кратко време и точно Александър Йорданов успя да вземе 2616 гласа, и то без да стъпи кракът му в област Враца?   : може пък да са го познавали отдавна гласоподавателите, нищо че не са го виждали. Или пък може да им е познат поне гласът му – от времето на „Музиката за душата“, което предаване водеше той в едно синьо радио. Може, ама на да ли …То в този край на България се слуша друг тип музика, пак за душата, ама като знаеш, че си в \"Северозападналия край\" - дай 1 рикия и да ми пее Камелия или Шабан Шаулич !\r\nВ същото време,  в София , във всеки един от 3-те избирателни района, Йорданов е получил по-малко гласове - съответно 1639 в 23 МИР, 1282 в 24 МИР и 712 в 25 МИР.     В пет от 6-те секции там вотът изглежда така: Секция 1 Гласували 269\r\nЗа ГЕРБ - 149\r\nЗа Ал. Йорданов - 88   За ДПС - 11 Секция 2 Гласували 279\r\nЗа ГЕРБ - 174\r\nЗа Ал. Йорданов - 82\r\nЗа Ивелина Василева (ГЕРБ) - 24 Секция 3 Гласували - 285\r\nЗа ГЕРБ - 140 За ДПС - 22 Секция 4 Гласували - 417\r\nЗа ГЕРБ - 217  Секция 5 Гласували - 37\r\nЗа ГЕРБ - 26\r\nЗа Емил Радев – 25\r\nПо думите на един от доайените на синьото движение във Враца, единственото хубаво е, че след всички тези години се разбра, че в дясното пространство няма толкова много място и партиите, симпатизиращи на синята идея, трябва да се обединят и да действат като съюзници. Но да се върна на изборния ден. Във врачанско най-активни са гласоподавателите  в община Борован и община Криводол – до 10.30 ч. в Борован са гласували 21,59%, а в Криводол -18,19%. \r\nНашите гласоподаватели са зависими хора, но докато някой не ги халоса по главата и не прогледнат за очевидната истина – всичко е наредено по план, гласувайте за нашите лица в Европа. Няма значение, че те не са политици от кариерата и дори не знаят чужди езици. Кой и как е спечелил на тези избори – вече е спечелил! Дали са били купени гласовете  - и това не е много ясно, поне няма как да го докажем.\r\nИ въпреки всичко някой ще си каже: „А-а-а-а, знам как са станали нещата“!  ", "date": "2019.05.31", "title": "За европейския вот, коалициите преди избори и преференциалното гласуване"}
{"url": "https://www.actualno.com/asia/kitaj-otvryshta-na-sasht-sys-svoj-cheren-spisyk-na-firmite-news_754396.html", "text": "    Китай ще състави списък на т. нар. \"ненадеждни\" компании, за които смята, че вредят на интересите на местните компании, което е потенциално възможно да засегне хиляди чуждестранни фирми. Мярката е част от новата ескалация на търговския конфликт между САЩ и Китай, предава Bloomberg.      Китай ще създаде механизъм, посочващ чуждестранни предприятия, организации и физически лица, които не се подчиняват на пазарните правила, нарушават договорите и блокират, прекъсват доставките по некомерсиални причини или сериозно увреждат законните интереси на китайските компании, каза говорителят на Министерството на търговията Гао Фенг. Очаква се подробните мерки и целият списък ще бъдат обявени в близко бъдеще.\r\nДействието на Китай идва две седмици, след като технологичният гигант Huawei беше добавен към черния списък на американското министерство на търговията, прекъсвайки доставките на всички важни компоненти, произведени в САЩ, въпреки че беше издадено 90-дневно отлагане.\r\nСлед като китайската фирма бе добавена в списъка, редица американски компании заявиха, че ще прекъснат бизнеса си с Huawei. Чуждестранни компании също бяха оставени да анализират дали указа се отнася за техния бизнес с технологичния гигант.  Обратното действие на Китай за създаване на собствен списък изглежда е начин да се притиснат чуждестранните компании да поддържат търговски отношения с Huawei. Тя оже да засегне широк кръг от компании - от американските гиганти като Google, Qualcomm и Intel до японската Toshiba и британската Arm.\r\n\"Със сигурност компаниите, които са обявили намаляване на доставките към Huawei, като Panasonic и Toshiba, ще бъдат застрашени. Това може да бъде много вредно за мултинационалните компании\", каза Мишел Лам, икономист за Китай в Societe Generale в Хонконг.\r\nЗаплахата с черния списък на Китай \"оказва натиск върху Вашингтон, тъй като забраната (за китайските компании) от страна на САЩ се разширява. Китай може да избере няколко \"лоши примера\", които да накаже, но е малко вероятно да удари всички във веригата на доставки\", казва Джеймс Ян, анализатор в Counterpoint Research.     ", "date": "2019.05.31", "title": "Китай отвръща на САЩ със свой черен списък на фирмите"}
{"url": "https://www.actualno.com/silistra/otstraniha-ot-dlyjnost-shefa-na-policijata-v-silistra-sled-bezumnija-incident-s-deca-news_754449.html", "text": "     Със заповед на министър Младен Маринов е образувано дисциплинарно производство на директора на ОДМВР-Силистра Юлиян Караславов и той е отстранен от длъжност до приключването му. Това съобщиха от пресцентъра на МВР.      По-рано пред деня при провеждане на демонстрация във връзка със състезание „Ваканция, здравей!“ в Силистра възникна при който 6-годишно момиченце е получило обгаряния в областта на гърдите, краката и врата. Оказана му е медицинска помощ и е настанено за болнично лечение. Други две 6-годишни момченца са получили леки изгаряния, които са обработени от медицински екип и децата са освободени. По случая работи Районна прокуратура - Силистра.   По разпореждане на главния секретар на МВР гл. комисар Ивайло Иванов ГД „Национална полиция“ започва проверка за изясняване на всички обстоятелства и причини, довели до инцидента. Със заповед на министъра на вътрешните работи Младен Маринов се забранява употребата на взривни вещества и пиротехнически изделия по време на провеждане на демонстрации на обществени места пред граждани.\r\nДнес около 11 часа на стадион \"Доростол\" в Силистра полицията в града е извършила демонстрация по залавяне на престъпник във връзка с 1 юни – Деня на детето. Проявата е била заключителна по програмата \"Ваканция, здравей\", която се провежда в детски градини и училища от Дулово, Тутракан и Силистра. На стадиона по време на инцидента са присъствали около 300 деца   ранява две момченца и едно момиченце от детска градина \"Иглика – 2\", които са се намирали на разстояние 50 метра от мястото на демонстрацията. Няма опасност за живота им.        ", "date": "2019.05.31", "title": "Отстраниха от длъжност шефа на полицията в Силистра след безумния инцидент с деца"}
{"url": "https://www.actualno.com/cite/ne-mi-se-iskashe-poveche-vesko-marinov-da-mi-pee-na-koncertite-news_754409.html", "text": "    \"Не ми се искаше повече Веско Маринов да ми пее на концертите. Ясно бях казал как трябва да се проведе кампанията, не се съобразиха на моменти с мен. Винаги народът ми е давал кредит на доверие, много внимателно съм разчитал какво се иска от мене\". Това заяви премиерът Бойко Борисов днес след заседание на Изпълнителната комисия на ГЕРБ.      Премиерът поясни, че Цветанов е поискал да си отиде от ГЕРБ, като каза и, че \"доверието между нас по много теми го няма\", както бил казал и самият Цветанов. ", "date": "2019.05.31", "title": "Не ми се искаше повече Веско Маринов да ми пее на концертите"}
{"url": "https://www.actualno.com/haskovo/ivajlovgrad-e-domakin-na-nacionalen-mladejki-trakijski-sybor-news_754453.html", "text": "    Община Ивайловград и Съюза на тракийските дружества в България канят всички жители и гости на града на Национален младежки тракийски събор – Илиева нива. Мероприятията ще се проведат на 1 юни 2019 г. (събота).        10:00 ч. – Организирани мероприятия, по повод Ден на тракийското дете, на Детски игрови център на открито „Детство мое”.\r\nЗабавни игри с приятелите ни от „Кукуригу”, занимателни арт-работилници, рисуване с къна, турнир по шах, възможност да се включите в празничната програма с изпълнение на танц, песен или стихотворение!  Очакват Ви много изненади! Заповядайте!\r\n11:30 ч. – Поднасяне на венци и цветя в знак на признателност на паметника на Капитан Петко Войвода в с. Плевун\r\n13:00 ч. – Панихида за упокой на душите на загиналите тракийски деца       Паметни слова\r\nПолагане на венци и цветя  ", "date": "2019.05.31", "title": "Ивайловград е домакин на Национален младежки тракийски събор "}
{"url": "https://www.actualno.com/pleven/rairani-talanti-iznesoha-koncert-v-zatvora-pleven-snimki-news_754393.html", "text": "    Едночасов концерт с много емоции изнесоха днес „раирани“ таланти в Затвора Плевен по повод края на учебната година и . На сцената на затворническия киносалон се изявиха самоуки актьори, танцьори, певци, музиканти и поети. Публиката реагира емоционално на всеки скеч, песен, танц и т.н. Тя обаче направо избухна при изпълнението на един от най-известните чалга хитове…       В края на тържеството 26 лишени от свобода получиха сертификати за  завършен първи, втори, трети или четвърти клас в училището към затвора. Отличници на „випуска“ са първокласниците Галин Сашков и Калин Стоянов. Двамата изтърпяват наказания за битови кражби.  „За десета поредна година заедно с училището към затвора организираме тържествено връчване на сертификатите за завършен начален клас. Каним на тържеството и съпругите и децата на завършващите, които получават като награда удължено свиждане със своите близки. По повод 1 юни подаряваме на децата помощни материали - химикалки, флумастери, листове за рисуване и др.“, поясни директорът на Затвора Иван Петков. Активната подготовка за концерта продължила две седмици, но „репетициите“ започнали доста по-рано – във времето за извън учебна дейност на затворниците. Идеята за сценария била изцяло на участниците в концерта.     ", "date": "2019.05.31", "title": "„Раирани“ таланти изнесоха концерт в затвора Плевен (СНИМКИ)"}
{"url": "https://www.actualno.com/society/radev-politicite-da-misljat-poveche-za-naroda-ne-za-partiite-si-news_754379.html", "text": "    „Нашите политици трябва да обръщат повече внимание на децата и като цяло народа, а не на вътрешнопартийните си партийни проблеми. Това е истината и към това ги призовавам.      Тогава, когато фокусът им бъде насочен към обществените процеси, които са в полза на нашите деца, няма да имат такива вътрешни проблеми“, каза президентът Румен Радев в Кърджали, предаде БГНЕС.   Президентът е в Кърджали по покана на най-голямото средно училище в Източните Родопи - \"Петко Р. Славейков\", по повод завършването на учебната година.\r\n„Разбира се, че училището е храм на българщината, на българската просвета и духовност, и ние трябва да подкрепяме българските училища много повече, отколкото го правим сега“.  \"Съвременният свят предлага множество възможности особено пред млади, интелигентни и добре подготвени хора като вас. Възползвайте се от тях, но не забравяйте родния си край\", обърна се той към учениците. \r\nВ приветствието си президентът посочи, че България има нужда не само от образовани, знаещи и можещи младежи, а и от от бъдещи лидери.   „Много млади хора през последните години напуснаха нашата родина, но аз съм убеден, че тази тенденция ще се пречупи от младите лидери сред вас, които ще градят модерна България с мъдрост, дух, знание, просветеност и отговорност и които ще поставят народното дело над личното облагодетелстване“, заяви Румен Радев.    Държавният глава отбеляза, че в ръцете на новото поколение е отвоюването на правото младежите да имат големи мечти в България. „Във вашите ръце е да ги реализирате така, както ви учат вашите родители – с отговорност пред род и родина“, допълни президентът. ", "date": "2019.05.31", "title": "Радев: Политиците да мислят повече за народа, не за партиите си"}
{"url": "https://www.actualno.com/books/knijen-uikend-na-proletnija-bazar-na-knigata-tazi-sybota-i-nedelja-news_754431.html", "text": "    Прогнозата за уикенда предвижда зелен код за вдъхновяващи книжни разходни и литературни събития за района на Национален дворец на културата в рамките на Пролетния базар на книгата.      Най-голямото книжно изложение Пролетен базар на книгата обещава на своите посетители вълнуващи събота и неделя в НДК - в дните 1-ви и 2-ри юни на 1 200 кв.м. изложбена площ Ви очакват над 160 издателства с повече от 10 000 заглавия и специални предложения за всички възрасти.\r\nКултурната програма на изложението е на сцената на Мраморно фоайе на НДК. Акцентите през задаващите се два дни са представяне на книгата на Гергана Лаптева „ПОСОКА ЮГ - Пътуване към Антарктида” със специален гост Мариано Мемоли от Аржентина; среща с Росица Чернокожева и новия ѝ прочит на “Българската литература за деца... 90-те години на XIX век - 40-те години на ХХ век”; премиера на поетичната книга на Цочо Бояджиев „Книга на разкаянията и утешенията”; представяне на романа „Срещи с Лудия” на Таня Иванова.\r\nУспоредно с Пролетния базар на книгата се провежда и второто издание на Софийски международен литературен фестивал за деца и младежи с домакин Мраморно фоайе. По случай Международния ден на детето - 1-ви юни, деца от всички възрасти могат безплатно да посетят творчески ателиета, представяния на детски книжки, срещи с автори и илюстратори и специални литературни събития.  Подробна информация за съпътстващата програма и изложителите участници можете да получите на сайта на Асоциация „Българска книга“, а също и страницата на събитието във facebook.   Работно време на Пролетен базар на книгата: \r\n01. юни (събота), от 10:00 ч. до 20:00 ч.    02. юни (неделя), от 10:00 ч. до 18:00 ч.  ", "date": "2019.05.31", "title": "Книжен уикенд на Пролетния базар на книгата тази събота и неделя "}
{"url": "https://www.actualno.com/goodnews/s-pochistvane-na-plaj-ropotamo-zapochva-tazgodishnata-serija-ot-iniciativi-za-po-chisto-cherno-more-na-syrfistite-ot-wind2win-news_754334.html", "text": "    На 15 и 16 юни десетки доброволци ще се съберат в един от най-красивите заливи по Южното ни Черноморие – Устието на Ропотамо, за да почистят заедно прилежащия плаж. Почистването за втора поредна година се случва навръх Международния ден на сърфа и е част от инициативата WIND2WIN с кауза за чисто Черно море, свободно от пластмаса и други вредни отпадъци. Организатори са сърфистите от сърф училище Акаша  Илияна Стоилова и Йоан Колев, които символично са озаглавили събитието Сърф MARмалад (MAR  на испански означава море, а malad – е френска дума за болен).      Миналата година серията от почиствания стартира на плаж „Перла“, където бяха събрани близо 1000 кг отпадъци и завърши на варненския плаж „Ветеран“. Междувременно двамата атлети успешно завършиха първото по рода си скоростно преминаване с уиндсърф от най-северната (Дуранкулак) до най-южната точка (Резово) на нашето Черноморие WIND2WIN Challenge.  Един истински шарен мармалад от активности  ще се разгърне в рамките на двудневната  програма от спортни и образователни активности, посветени на морето, както следва:\r\nДенят ще стартира с релаксираща SUP йога сесия на сърф училище Акаша, заедно с Ланетика йога и спа. От Less Plastic, блогът, създаден да мотивира хората в България да ограничат създадения от тях отпадък, ще помагат активно в плажното почистване. Основателят му Никола Бобчев е и един от първите, които правят подробни изследвания на количеството отпадъци по устието на река Ропотамо.\r\nРафтинг дамите от буйните реки на България ще се включат активно в извозването на отпадъците със собствена лодка, като в тази мисия се включва и моторна лодка до пристанището в Аркутино. Eco Switch ще се включат с любопитни истории как можем да switch-нем на друга вълна  и да започнем да използваме по-малко пластмаса.    Нашумелите в арт и урбанистичните среди с провокативните си инсталации Destructive Creation ще измайсторят нов шедьовър със събраните по време на акцията боклуци. Атрактивното символично произведение от отпадъци ще зарадва всички включили се, които ще могат да го разгледат и се снимат с него.\r\nВажно е да се отбележи, че сборен пункт за всички ще бъде на плаж „Перла“, при сърф училище Акаша, откъдето до устието на река Ропотамо се стига за 30 мин общо с автомобил и пеша. С кола се пътува около 10 мин. по път през живописните горички на резерват Ропотамо, характерни за красивия край на Странджа планина, там, където тя се слива с морската синева. Препоръчително е доброволците да са снабдени с автомобили, тъй като от сърф училището нямат възможност да подсигурят транспорт за всички.\r\nПри достигане на устието на Ропотамо, реката трябва да се прекоси, за да се достигне до самия плаж. Това ще става със сърф бордове, за което разбира се ще има и опитни инструктори, които ще помагат на всички. Гарантирано преходът ще се превърне едно незабравимо приятно приключение.\r\nПрисъединете се към официланото събитие Сърф MARмалад на  Повече информация за инициативата WIND2WIN:     ", "date": "2019.05.31", "title": "С почистване на плаж Ропотамо започва тазгодишната серия от инициативи   за по-чисто Черно море на сърфистите от Wind2Win"}
{"url": "https://www.actualno.com/starazagora/na-ceremonija-vrychiha-pochetnija-znak-na-kazanlyk-na-mitropolit-kiprian-snimki-news_754391.html", "text": "    Удостоеният преди дни Старозагорски със званието Почетен гражданин на Казанлък на тържествена церемония на общинския съвет днес получи почетния знак на града, умалено художествено копие на бронзовата глава на Севт III и удостоверение от кмета Галина Стоянова. Владиката благодари за високото отличие и благослови \"родния си град, красивата Розова долина и прекрасния български народ\".      \"Един човек извисен и много добър, с много голямо сърце, обърнато към родния му град\", каза за митрополит Киприан в приветствието си кметът Стоянова. С вписване в Почетната книга на Казанлък бяха удостоени Веселин Шивачев и Мария Стоянова, които са дългогодишни деятели на оперетното изкуство в Града на розите. На тържественото събитие световноизвестният лютиер Едрьо Едрев връчи на Галина Стоянова изработена от него цигулка за Казанлък, която ще се съхранява в Историческия музей \"Искра\". ", "date": "2019.05.31", "title": "На церемония връчиха почетния знак на Казанлък на митрополит Киприан (СНИМКИ)"}
{"url": "https://www.actualno.com/silistra/tri-deca-sa-bili-raneni-pri-demonstrativno-vzrivjavane-na-granata-po-povod-1-uni-news_754341.html", "text": "     Три деца са пострадали при демонстративно взривяване на граната в Силистра. Районната прокуратура води досъдебно производство по случая, съобщават от Апелативната прокуратура във Варна.      Днес около 11 часа на стадион \"Доростол\" в Силистра полицията в града е извършила демонстрация по залавяне на престъпник във връзка с 1 юни – Деня на детето . Проявата е била заключителна по програмата \"Ваканция, здравей\", която се провежда в и училища от Дулово, Тутракан и Силистра. На стадиона по време на инцидента са присъствали около 300 деца, а районът е бил отцепен с оглед безопасността на присъстващите.    Осколка от взривената граната ранява две момченца и едно момиченце от детска градина \"Иглика – 2\", които са се намирали на разстояние 50 метра от мястото на демонстрацията. Няма опасност за живота им. Двете 6-годишни момченца са получили обгаряния по крайниците , оказана им е спешна помощ и са били освободени. Момиченцето, което също е на 6 години, е транспортирано в Русе, тъй като е с обгаряния между 10 и 20 процента по гърдите, краката и врата. Не става ясно как граната за демонстрация може \"да произведе\" осколка!\r\nВ момента се извършва оглед на местопроизшествието от следовател от Окръжния следствен отдел при Окръжната прокуратура в Силистра. Досъдебното производство се води по член 338, ал. 3 от НК, който ангажира наказателната отговорност на всеки, който при работа с взривни вещества причини по непредпазливост телесни повреди на едно или повече лица. Наказанието при доказване на вина е от 3 до 10 години затвор, като при особено тежки случаи става 5 до 15 години. Предстои назначаването на съдебно-техническа и  съдебномедицински експертизи за установяване причините за инцидента.   ", "date": "2019.05.31", "title": "Три деца са били ранени при демонстративно взривяване на граната по повод 1 юни"}
{"url": "https://www.actualno.com/sliven/festivalyt-prijatelstvo-bez-granici-zapochva-tazi-vecher-v-sliven-news_754288.html", "text": "    ХХIII международен детски фолклорен танцов фестивал „Приятелство без граници” започва тази вечер в Сливен.      Това е едно от най-значимите събития в рамките на традиционните Майски празници на културата „Сливенски огньове”.\r\nЗа участие в пъстрата и темпераментна международна проява вече пристигнаха детски фолклорни формации от Германия, Грузия, Румъния, Словакия, Словения, Турция, Украйна и Унгария. Тази вечер те ще преминат в общо шествие по централните сливенски улици, след което, с тържествен ритуал и специална хореография на площад „Хаджи Димитър”, ще бъдат официално посрещнати от своите домакини – кметът и децата на Сливен.\r\nУтре, в , фестивалът ще продължи с богата фолклорна програма на шест сцени в Сливен. От 14 часа децата от чужбина са поканени на специално организиран за тях Фолклорен уъркшоп на крепостта „Туида”. Там заедно със сливенските си домакини те ще се учат да танцуват български народни танци, ще участват в традиционни български детски игри и ще играят със старинни играчки.  В 19 часа на голямата фестивална сцена на площад „Хаджи Димитър” ще започне общ концерт на гостуващите фолклорни състави и домакинставщите формации от сливенските училища.\r\nГала концертът на ХХIII международен фестивал „Приятелство без граници“ е от 18 часа на 2 юни в Драматичен театър „Стефан Киров”, където ще бъдат връчени и специални призове на всички участници.     ", "date": "2019.05.31", "title": "Фестивалът „Приятелство без граници” започва тази вечер в Сливен"}
{"url": "https://www.actualno.com/crime/marinela-arabadjieva-v-syda-nevinna-sym-njama-da-izbjagam-v-chujbina-news_754430.html", "text": "    \"За първи път съм в такава институция. Надявам се да се докаже невинността ми - на мен и на съпруга ми. Невинна съм. Минахме през целия ад на екстрадицията\". Това заяви през сълзи задържаната Маринела Арабаджиева пред спецсъда в своя защита.      Тя е обвинена в престъпна група за данъчни престъпления и пране на пари. Вчера бе върната от Испания след издирване, припомня \"24 часа\".\r\n\"Ние бяхме поставени в патова ситуация. Не бяхме призовани по делото, иначе щяхме да се явим\", каза Арабаджиева във връзка с твърденията на прокуратурата, че са се укривали заедно с мъжа й Ветко Арабаджиев.   Въпреки че 6 месеца съпрузите бяха издирвани, Маринела декларира пред съда, че ако сега излезе на свобода, няма да избяга в чужбина, тъй като в България има четири деца и петима внуци.  Бизнес дамата изтъкна пред съда, че е успешен човек. \"Вижте какво постигнах за кратко време в хотел \"София\", в който никой не искаше да влиза. Този хотел е моята визитна картичка\", каза Маринела, визирайки хотела, който носи нейното име в столичния квартал \"Лозенец\".\r\nАдвокатката Ина Лулчева настоя клиентката й да бъде освободена под домашен арест. По-рано от прокуратурата обясниха, че пускането на Маринела може да попречи на разследването, тъй като в телефони, иззети от Арабаджиеви след залавянето им в имение край Барселона, били открити снимки с имена на свидетели. Така станало ясно, че хотелиерите знаели кои свидетели са разпитани и кои не с цел да им окажат евентуално въздействие.\r\nОбвинителите изтъкнаха още, че Арабаджиеви разполагат с много средства по сметки в чужбина.     ", "date": "2019.05.31", "title": "Маринела Арабаджиева в съда: Невинна съм. Няма да избягам в чужбина"}
{"url": "https://www.actualno.com/europe/myj-vze-dve-jeni-za-zalojnici-v-apartament-v-curih-trimata-sa-myrtvi-news_754446.html", "text": "    Мъж взе две жени за заложници в апартамент в Цюрих, Швейцария. В резултат на стрелба и тримата са загинали, според съобщение от местната полиция, цитирано от БГНЕС.      Драмата се е разиграла рано сутринта. Полицията e установила контакт с 60-годишния мъж, който взел жени като заложници и заплашил, че ще ги застреля, предава РИА Новости.     На мястото освен полицията са пристигнали и специалните части, както и преговарящ екип. Територията е била оградена. След като полицията чула няколко изстрела, е започнало щурмуване на апартамента. На мястото са открити трима души с тежки огнестрелни рани. Въпреки мерките за реанимация и тримата са починали. Предполагаемото оръжие на убийството е конфискувано.  Прокуратурата и полицията на кантона Цюрих разследват случилото се. За мотивите на мъжа не се съобщава. Според полицията става дума за швейцарски гражданин. Жените са на 34 и 38 години. ", "date": "2019.05.31", "title": "Мъж взе две жени за заложници в апартамент в Цюрих, тримата са мъртви"}
{"url": "https://www.actualno.com/europe/ruskinja-zastava-nachelo-na-evropejskata-centrala-na-oon-news_754385.html", "text": "    Руският дипломат Татяна Валовая е обявена за следващия генерален директор на офиса на ООН в Женева, което прави бившата журналистка първата жена, назначена за ръководител на европейската централа на световната организация.      Назначението от генералния секретар на ООН Антонио Гутериш възстановява лидерството на Русия като роля, която руските дипломати играят от почти две десетилетия след разпадането на Съветския съюз (1993—2011 г.).   Дългогодишният датски ветеран на ООН Михаел Мелер заемаше длъжността от 2013 г. насам.\r\nВ изявление ООН определи Валовая като \"над 35 години богат опит в журналистиката, дипломацията и държавната служба\", цитира АФП.  В момента тя работи за Евразийската икономическа комисия - регионален орган, който включва Русия, Армения, Беларус, Казахстан и Киргизстан, отговарящ за интеграцията и макроикономиката.\r\nЗапочва кариерата си като журналист в московския \"Икономически вестник\" през 80-те години, преди да се присъедини към дипломатическия корпус като трети и по-късно втори секретар в Постоянната мисия на Русия към Европейския съюз в Брюксел от 1989-94г.   Тя е била директор на отдела за международно сътрудничество в руското правителство от 1999 до 2012 г., включително и при президента Владимир Путин.    Номинацията й идва в момент, когато Русия укрепва влиянието си в ООН в Женева, като попълва част от празнотата, оставена от Вашингтон, която при президента Доналд Тръмп все повече се увеличава.\r\nСъединените щати миналата година се оттеглиха от Съвета на ООН по правата на човека в Женева, обвинявайки го в пристрастие срещу Израел. И все още остава незаета от тях позицията на посланик в европейския щаб на световното тяло, която е незапълнена, след като пратеника на Барак Обама напусна преди повече от две години. ", "date": "2019.05.31", "title": "Рускиня застава начело на европейската централа на ООН"}
{"url": "https://www.actualno.com/politics/pouki-ot-evroizborite-koe-e-po-opasnoto-fejk-nuz-ili-hejt-nuz-news_754335.html", "text": "    Ако наистина сме разбрали какво са ни казали европейските граждани с вота си, преговорите и подборът за постовете в Европейската комисия (ЕК), Европейския парламент (ЕП), Европейския съвета и Европейската централна банка (ЕЦБ), трябва да се водят пред очите на европейската общественост, а не в затворените зали с изключените GSM-и. Това заяви вицепрезидентът Илияна Йотова по време на международна конференция в клуб \"Перото\", посветена на фалшивите новини в контекста на европейските избори.      Йотова е категорична, че за ръководните постове в европейските институции е тотално грешна. \"Залагайки на тази кампания политизираме този орган\", каза тя  по повод дебата за бъдещия председател на ЕК и коментира, че всички претенденти отбягваха горещите за Европа теми като Brexit и сигурността. \"При променената ситуация постовете не могат да се решават само между десни и леви\", категорична е Йотова.   Според нея показват, че европейските граждани не са безразлични към европейската конструкция. Търсейки обяснение за контраста между постигнатата сега изключително висока избирателна активност и рекордно ниската само преди един мандат, Йотова посочи характерното за последните 5 години противоборство между европейските партии и надигащия се национализъм в различни степени.\r\nГолемият успех на евроскептичните партии не се състоя и положителният резултат е, че проевропейските партии - европейската десница, социалдемократите, Зелените и либералния алианс (АЛДЕ) съставляват две трети от бъдещите евродепутати, отбеляза тя. Същевременно е променено статуквото – нарушена е доминация на двете основни партии, които 40 години поделят места в европейските институции – европейската десница и социалдемократите и вече тези две групи в ЕП не съставляват мнозинство. Този феномен ще се отрази на бъдещото разпределение на високите постове в европейските институции, смята Йотова. По думите ѝ тези две групи ще трябва в преговорите много да се съобразяват с другите, най-вече с либералната формация, която благодарение на успеха на Еманюел Макрон (второ място в евроизборите във Франция) увеличи дела си и ще се намесва не само в разпределението на постовете, но и в характера и влиянието на политиките. \"Очаквам засилена дискусия за това как трябва да се развива Европа, какво да е съдържанието на политиките и счупване на модела, който почиваше на основата на консенсуса, но на моменти обезличаваше политиката\", коментира Йотова.  \"Европейските граждани заложиха на европеизацията, на националните проблеми. Младите хора в Европа гласуваха за зелените партии, но в тази група няма представители от Централна и от Източна Европа\", посочи още Йотова.\r\nКоментирайки представянето на левицата, тя повдигна въпроса кое е по-опасното - \"фейк нюз\" или \"хейт нюз\" , лъжливата новина или езикът на омразата. \"Левият човек и лявата идеология по света е идеология и политика на надеждата, а не на омразата\", подчерта тя и препоръча автентичните партии да направят сериозен анализ.   Популистките партии, според коментара на социолога Първан Симеонов, представляват \"новият начин, по който звучи консервативното в политиката – не консерватизъм, а консервативност\".  Вече и в Южна Европа, в Испания например има такива формации и полека те започнаха да стават част от властта, отбеляза той.    Фалшивите новини не са вирус, който идва отвън, това не е заболяване, а е база – нещо заложено, категоричен е Симеонов. \"Ще подценим ситуацията, ако решим че това е външно влияние ,че са хибридни войни\", добави той. По думите му фалшивите новини са обратната страна на демокрацията . \"Когато всеки може да бъде медия, няма авторитет, който да каже кое е важното, кое е смислено. Всеки може да каже каквото иска и е по-важно колко лайкове получавате, а не доколко е истина\", отбеляза социологът.\r\nСпоред него необходимо е да имаме базисни критерии за това що е то журналистика. С фалшивите новини може би ще трябва да свикнем да се борим ежедневно, защото те няма да стихнат, смята Сименов. \"Това явление се стимулира от нещо – ние отказваме да плащаме за информацията и тогава кой – някой друг, едрият бизнес, политиката ... по всичко личи, че това което наричаме \"фалшиви новини\" скоро ще бъде мозайка от неприятна баналност\", добави той и увери: \"Ще сбъркаме, ако го смятаме за моментна външна заплаха. Те си съществуват в нас\". ", "date": "2019.05.31", "title": "Поуки от евроизборите: Кое е по-опасното - \"фейк нюз\" или \"хейт нюз\"?"}
{"url": "https://www.actualno.com/sliven/obshtina-sliven-dava-po-edna-zaplata-za-novorodeno-na-obrazovani-roditeli-news_754332.html", "text": "     В Сливен ще насърчават раждането на повече деца от образовани родители .      Те ще получават еднократна финансова помощ в размер на една при раждането на първо, второ и трето дете. В случаите на раждане на близнаци или тризнаци, ще се зачита поредността на раждане в семейството.\r\nСпоред предварителните разчети, финансовият ресурс, необходим за въвеждане на стимулиращата демографска мярка, е около 260 000 лева годишно.\r\nРедът за отпускане на финансовия стимул е разписан в Правилник за условията и реда за предоставяне на финансова помощ за новородено или осиновено дете на територията на община Сливен, който бе приет на сесия на местния парламент вчера. Автор на проекта е заместник-председателят на Общинския съвет (от квотата на БСП) Деян Дечев.  За да имат право на помощта, родителите на новородентото или осиновено дете трябва да са навършили 18 години, да имат непрекъснати здравноосигурителни права и най-малко завършено средно образование. Еднократната помощ може да бъде поискана в срок от три месеца след раждането на детето и се изплаща в 10-дневен срок.\r\nСред основните мотиви за предложението са наблюдаваният отрицателен прираст  на населението в община Сливен и високият процент на раждания от непълнолетни, неграмотни, необразовани и несоциализирани родители.\r\nПосочва се още, че измененията в демографския профил на населението водят до деформации на пазара на труда и влошаване на икономическата и инвестиционна среда в общината.    Чрез въвеждането на допълнителното финаносво стимулиране се цели подобряване на демографската, социалната и икономическата картина в Сливен и региона. ", "date": "2019.05.31", "title": "Община Сливен дава по една заплата за новородено на образовани родители"}
{"url": "https://www.actualno.com/society/pohod-za-semejstvoto-nasilnicite-vyn-ot-doma-no-samo-ako-ima-koj-da-se-griji-za-jertvite-news_754297.html", "text": "    “Промяна на законодателството и въвеждане на задължително извеждане и ограничаване на насилника от дома , а не на насиленото дете или друг член на семейството, освен в случаите, когато няма кой друг да се погрижи за невинните членове на семейството \". Това е едно от предложенията на  Националната асоциация \"Поход за семейството\" за нова стратегия за развитие на семейството и детето в България.       в рамките на 14 страници и касаят спряната заради особено силни във Facebook протести Национална стратегия за детето. Обсъжданията по нея лично от премиера Бойко Борисов.\r\nВ мотивите към това предложение е написано следното: \" \". В този дух се предлагат и наказания за социални, извели дете от дадено семейство, \"без да са били налични съответните предпоставки, описани в закона\". Г-н Ивайло Тинчев, едно от лицата на \"Поход за семейството\", поясни, че предложението за извеждане на насилника от дома всъщност означава следното: \" \". А официалният текст на предложението беше изменен така: \" \".     Друго впечатляващо предложение касае сексуалното възпитание на децата – предложението е да не се научава за сексуалността в училище, а от родителите, които да вземат материали от личния лекар, за да могат да станат учители на тема секс .\r\nВ изрично прессъобщение от инициативата подчертават, че държавни служители и представители на неправителствени организации, поддръжници на проекта, са си позволили да квалифицират несъгласните с проекта родители като нечетящи, некомпетентни, злонамерени, подкупени и други подобни определения, а това е обидно и не създава условия за нормален диалог. Иначе на сайта на инициативата първото нещо, което е посочено като цел на Похода на семейството на 9 юни, е \" \", както и \" \". За семейството като цяло     Сред предложенията какви цели да има в новата стратегия, озаглавена \"Национална стратегия за семействата и децата\", на първо място е намаляване на ДДС за храните, лекарствата, книгите и учебниците. Освен това – по-ниски данъци за жилище и кола за семейства с 3 или повече деца, възможности за нисколихвени кредити за стартиране на бизнес, като тук няма изрично уточнение за кои точно домакинства това да е опция и се създава впечатление, че става въпрос за всички, електронна здравна карта, насърчаване на кърменето, достъп на бащата до новороденото веднага след раждането, създаване на регистър на бременностите и абортите. Предлага се и двойки с граждански брак по-лесно да осиновяват, отколкото такива без брак .\r\nПо отношение на образованието личат следните предложения - по-лесни условия за отваряне на частни детски градини и училища , като идеята е да има осигурени ваучери от държавата и да се доплаща само ако в съответното учебно заведение цените са по-високи.   Интересен момент в предложенията е да се върне оценката за поведение – нещо, което имаше по време на комунизма. Настоява се и за информирано съгласие от страна на родителите за всяка анкета, която НПО провежда в училище. Точно при това предложение е даден пример - за внесено предложение в този дух за изменение на закона от , основател и председател на Института за модерна политика. Цеков е един от членовете на Правния съвет на президента Румен Радев, беше и кандидат за депутат на БСП през 2014 година, като беше народен представител на НДСВ и зам.-председател на партията на Емил Кошлуков - \"Новото време\". За децата конкретно Доброволната приемна грижа да е пред платената, гласи първото предложение, но няма приложена статистика на опит колко релевантно е това т.е. ще има ли достатъчно доброволци. Освен това – да може по-лесно да осиновяват роднини на имащото нужда дете.   По отношение на образованието – да има часове по морал и етика още в предучилищна възраст, като всеки час да се говори или пише есе за обидите, лъжата, кражбата, завистта, бунта, но \"съобразено с възрастта\". Очакваният ефект е да се научат децата да разсъждават що е то добро и зло. Иска се и да се въведат тестове, подобни на PISA и SAT, да има метод за оценка колко голяма може да е една паралелка с ученици, за да не страда образованието им поради невъзможност да им се обърне достатъчно внимание.\r\nВпечатление прави и искането възрастта „за сексуално съгласие“ да стане 16 години и да не може пълнолетен да има връзка с непълнолетен, ако разликата в годините им е повече от 3 години. ", "date": "2019.05.31", "title": "\"Поход за семейството\": Насилниците вън от дома, но само ако има кой да се грижи за жертвите*"}
{"url": "https://www.actualno.com/plovdiv/gradushka-udari-plovdiv-news_754364.html", "text": "    Почти час трая поройният дъжд, който се изсипа над Пловдив в ранния следобед и на доста места премина в градушка с размери на грахово зърно . Предварителната прогноза за валежите отложи детски празник в парк \"Каменица\", а въпреки нея в Капана вече \" загрява\" фестивалът, който ще продължи до неделя. Много улици в града бяха наводнени, тепърва се броят щетите.          ", "date": "2019.05.31", "title": "Градушка удари Пловдив"}
{"url": "https://www.actualno.com/starazagora/tyrjestveno-koronjasvat-51-vata-carica-roza-tazi-vecher-v-kazanlyk-news_754362.html", "text": "    Царската корона ще получи официално на тържествена церемония Вероника Кънева, 51-вата на Казанлък. Спектакълът ще започне в 20:30 часа на площад „Севтополис”. Абитуриентката на Природо-математическата гимназия „Никола Обрешков” беше спечели честта да е тазгодишната Царица на Долината на розите след конкурс, в който участваха 17 момичета. Подгласнички на Вероника са Стела Владева и Християна Митева.      Първият официален конкурс за избиране на Царица Роза в Казанлък е през 1968 година, а за красавица на Долината е определена Радка Добрева. Тя обаче не е първата коронована абитуриентка в Града на розите, защото първият избор на най-красиво момиче сред абитуриентките е от 1960-а. Тогава короната украсява Стефка Таралежкова.   Царица Роза се избира сред момичетата, които завършват средното си образование. Тя и подгласничките й участват в различни събития по време на ежегодния Фестивал на розата и в други събития в Казанлък през годината. Те представят града и на различни събития у нас и чужбина - Царицата пътува с фолклорния ансамбъл \"Арсенал\" до Фукуяма, Япония, първата подгласничка до френския побратимен град на Казанлък Грас, а втората до гръцкия побратим - Верия. ", "date": "2019.05.31", "title": "Тържествено коронясват 51-вата Царица Роза тази вечер в Казанлък"}
{"url": "https://www.actualno.com/society/karakachanov-pozicijata-na-bylgarija-za-f-16-ne-se-e-promenila-news_754352.html", "text": "    Преговорите със Съединените американски щати за продължават, а позицията на България не се е променила.      Това заяви в Русе министърът на отбраната Красимир Каракачанов. Той категорично опроверга спекулациите, че министерството гони намаляване на цената, за сметка на способностите и въоръжението на самолетите, предаде кореспондентът на БГНЕС за региона.   „Такова нещо няма. Ние просто сме си съобразили нашите финансови възможности, заявили сме ги. Когато избрахме САЩ за потенциален контрагент от Белия дом, а и от други фактори в американската администрация имаше уверението, че те ще се съобразят с нашите финансови възможности. Но явно това съобразяване е въпрос на преговори и разговори, които ще продължат докато намерим онази пресечна точка, която е приемлива и за двете страни“, каза военният министър. ", "date": "2019.05.31", "title": "Каракачанов: Позицията на България за F-16 не се е променила"}
{"url": "https://www.actualno.com/vraza/pohodnicite-preminavashti-po-pytja-na-botevata-cheta-se-pokloniha-na-vryh-milin-kamyk-news_754345.html", "text": "     Над 1500 участници в Националния туристически поход „Козлодуй-Околчица“ бяха на възпоменателното честване на връх „Милин камък“. На паметното историческо място, където се е провела първата битка на Христо Ботев и неговата чета, присъства и кметът на Враца Калин Каменов.      „Благодаря на Ботевите поклонници, жителите на селата Чирен, Баница, Вировско и Мраморен, както и всички, които въпреки времето, решиха да се поклонят пред паметта и героизма на поета и революционер и неговата чета. Преди повече от един век, именно тук нашите предци не са се предали пред врага , препятствията и разочарованието. На този връх  героите проливат кръв, за да я има днес свободна България! Поклон пред паметта им!“ – каза кметът Калин Каменов в приветственото си слово.   Бе представена историческа беседа за битката на връх „Милин камък“, а отец Кирил Велинов отслужи панихида за упокоение на душите на загиналите Ботеви четници. Програмата продължи с изпълнения на певчески състави от читалищата на селата Мраморен, Вировско, Оходен и Чирен. В знак на признателност, пред паметта на загиналите бяха поднесени венци и цветя.\r\nНа възпоменателното честване присъстваха ръководителят на Националния туристически поход „По стъпките на Ботев – Козлодуй-Околчица“ Евгени Филипов, кметът на село Чирен – Диан Дамянов, както и много жители от близките села.   ", "date": "2019.05.31", "title": "Походниците, преминаващи по пътя на Ботевата чета, се поклониха на връх „Милин камък“"}
{"url": "https://www.actualno.com/dobrich/v-romskite-sekcii-v-dobrich-polovinata-buletini-sa-pusnati-za-gerb-news_754371.html", "text": "    Вота си за ГЕРБ са дали 94 от общо 179 гласували в секция 082800084 в Добрич, но 14 от бюлетините са недействителни. ДПС получава в тази секция 21 гласа, от които 3 недействителни. За БСП тук са гласували едва 8 души. Останалите политически сили са с по 1-2 гласа, а преобладаващата част от партиите не са получили нито един глас. Аналогична е ситуацията и в съседната секция 082800084 – там от 160 гласували,подкрепата си за ГЕРБ са дали 79 души, но недействителните бюлетини са 8. ДПС получава 28 гласа, а БСП – 11.      За нарушения в тези две секции сигнализира в изборния ден председателят на Общинския съвет на БСП Мая Димитрова. В жалба до РИК тя посочва, че „в ОУ „Йордан Йовков“ гр. Добрич двама от регистрираните представители на партия ГЕРБ, единият от които Юри Данаилов, регистриран в СИК № 082800084 и представителят на същата партия, регистриран в СИК № 082800083, непрекъснато водят хора в секциите да гласуват, като на същите се заплаща“.\r\nРИК определи жалбата като неоснователна, а мотивът на изборната комисия е: „Пред горепосочените СИК, а така също и в находящите се в същата сграда и на същия етаж СИК №№ 082800081, 082800082 и 082800085 действително пребивават регистрирани представители ПП „ГЕРБ“, включително и посоченото в жалбата лице. Същите са по един за всяка от секциите и не се установи да водят лица за гласуване, още по-малко да заплащат за това. Горепосочените СИК се охраняват от служители на ОДМВР Добрич, които също се намират пред секциите и не са установили подобно нарушение. Соченото нарушение не се потвърждава и от членовете на СИК, представляващи политически партии, различни от „ГЕРБ“.\r\nСправка в сайта на РИК показва, че в другите три посочени секции ГЕРБ печели колкото ДПС и БСП взети заедно.  На въпрос са дали ще обжалва решението на РИК Димитрова заяви, че не вижда смисъл, защото очаква да ѝ бъде отговорено, че камерите в коридорите на училището не са работели или записите са изтрити. Очакванията ѝ са прокуратурата да се самосезира и да поиска записите от камерите. Неофициалната информация на Димитрова е, че между 500 и 700 са купените от ГЕРБ гласове в Добрич.\r\nИнтересно е разпределението на гласовете в централната част на Добрич. На предишни избори подкрепата на БСП в тези секции беше най-слаба, а сега почти във всички централни секции левицата е първа политическа сила или наравно с ГЕРБ. Възможно е това да е наказателен вот за управляващата партия. Тук е добро представянето и на ВМРО, Демократична България, Воля, Възраждане. ", "date": "2019.05.31", "title": "В ромските секции в Добрич половината бюлетини са пуснати за ГЕРБ"}
{"url": "https://www.actualno.com/goodnews/samo-za-2-dni-bjaha-sybrani-nujnite-polovin-milion-lv-za-transplantacijata-na-bebe-kalina-news_754394.html", "text": "     Само за 2 дни са събрани необходимите 500 000 лв. за чернодробна трансплантация на 2-месечната Калина Яворова Сидерова от Варна. Това съобщи майка й Яна във фейсбук страницата „Да дарим бъдеще на бебе Калина“, като благодари на всички отзовали се на апела за помощ.      \"Приятели, БЛАГОДАРИМ ви за даренията! Благодарим ви, че ни подкрепяте толкова активно в този момент! Толкова сме развълнувани, че не можем да повярваме какво се случва. Благодарни сме на хилядите хора, които бяха докоснати от нашата история и бяха съпричастни към болката ни. Сумата за лечението на Калина вече е събрана!\r\nВеднага щом имаме конкретна информация и цифри, ще ги оповестим публично на официалната Facebook страница на Калина\", написа майката.\r\nИ помоли: \"Относно всички кутии, планирани събития, собствени инициативи и кампании в подкрепа на Калина, които сте планирали или вече сте направили, МОЛИМ ВИ:  - Даренията, които съберете в кутиите на Калина, дарете ги на ДРУГИ, нуждаещи се хора като нас.\r\n- Всички базари, инициативи и собствени кампании, които сте започнали, НАПРАВЕТЕ ГИ, но събраните средства ги дарете на ДРУГИ хора, които също са в тежка нужда като нас.\r\n- Всички парични средства, които сте събрали и сте планирали да ни ги изпратите, но все още не сте, сърдечно ви молим да ги дарите на ДРУГИ нуждаещи се.       Калина ще получи своя шанс за живот благодарение на ВАС!\r\nБорбата за нас продължава. Ще направим чернодробната трансплантация на Калина. Молете се с нас всичко да мине успешно. Ще ви държим в течение тук, в страницата ни, как се развива състоянието на малката ни дъщеричка\".  , дъщеричката на Яна и Явор от град Варна се ражда на 22 март. Тя се развива добре през първия месец от живота си. Като всички бебета малката Калина развива жълтеница още през първите дни след раждането си. Никой обаче не подозира, че това е признак за по-сериозен проблем. На 28 април 2019, на Великден Калина получава вътрешен кръвоизлив и е приета по спешност в болница “Света Марина” във Варна. Кръвта ѝ не се съсирва в резултат на липсата на витамин К, стойностите на билирубин били твърде високи. Тези симптоми показват, че нейният черен дроб и жлъчка не функционират правилно.\r\nЕдинствената алтернатива и надежда за живот за бебе Калина остава чернодробната трансплантация в чужбина, за която има много малко време. Операцията трябва да се направи до края на ЮЛИ.    ", "date": "2019.05.31", "title": "Само за 2 дни бяха събрани нужните половин милион лв. за трансплантацията на бебе Калина"}
{"url": "https://www.actualno.com/cars/germanija-pooshtrjava-zakupuvaneto-na-elektricheski-koli-news_754323.html", "text": "    Правителството на Германия удължава система за стимулиране закупуването на електрически автомобили с 18 месеца до края на 2020 г., информира АП.      Програмата започна преди три години и се очакваше да приключи в края на юни, но търсенето на електрически коли остава разочароващо.   Тя е подкрепена с 1,2 милиарда евро, половината са финансирани от федералното правителство, а другата от автомобилната индустрия.\r\nМинистърът на икономиката Петер Алтмайер обяви удължаването на програмата и подчерта, че \"трябва да продължим да подкрепяме\" .  Инициативата ще продължи на настоящото си ниво: купувачите на електрически коли ще продължат да получават по 4000 евро и по 3000 евро за хибридни коли.\r\nПетер Алтмайер поясни, че молбите са се увеличили, \"но по-бавно от очакванията ни\". ", "date": "2019.05.31", "title": "Германия поощрява закупуването на електрически коли"}
{"url": "https://www.actualno.com/asia/kitaj-posyvetva-trymp-da-namali-lyjite-news_754299.html", "text": "    Китай обвини САЩ в непрестанно използване на лъжи, след като американския президент Доналд Тръмп заяви, че митата му имат \"опустошителен ефект\" върху икономиката на азиатската страна.      \"Американците казват такива лъжи неведнъж или два пъти. Всеки път, когато Китай ги разобличи, но САЩ изглеждат доста упорити и дори обсебени да повтарят тези лъжи. Искам да предупредя американската страна да не надценява собствената си  способност за създаване на слухове и да не подценява преценката на  другите. Истинският дух не идва от повтарянето на лъжи и заблуди, нито  от илюзиите и само почитането\", заяви говорителят на външното министерство Ген Шуанг, предаде БГНЕС.   Тръмп на стойност 200 милиарда долара на китайския внос в САЩ, след като преговорите с Пекин не доведоха до нужните резултати.\r\n\"Митата имат опустошителен ефект върху Китай. Хората напускат страната с техните компании\", каза американският президент, като пропусна да спомене, че американските вносители и купувачите плащат цената на тези мита на стоки идващи в САЩ.  \"Мога да ви кажа - Китай много иска да постигнем тази сделка. Китай е станала една много слаба нация”, заяви още Тръмп.\r\nКитай се готви да наложи свои собствени мита над вноса на американски стоки в страната, като се очаква те да са на стойност 60 милиарда долара.    ", "date": "2019.05.31", "title": "Китай посъветва Тръмп да намали лъжите"}
{"url": "https://www.actualno.com/vidin/stroitelni-materiali-demontirani-pri-remonta-na-ploshtada-otidoha-v-6-selishta-ot-obshtina-vidin-news_754333.html", "text": "    Строителните материали, които бяха демонтирани при ремонта на площада във Видин ще бъдат използвани за благоустрояване на селищата от общината . Това стана ясно на среща на кмета Огнян Ценков с кметове и кметски наместници от шест селища в Общината. Тя се проведе в складовата база, намираща се в бившето военно поделение, в близост до крепостта „Баба Вида“.      Това е третото по ред предоставяне на мраморни плочи, демонтирани при изпълнение на ремонтните дейности по проект „Основна реконструкция на централна пешеходна зона в гр. Видин“. Кметовете и кметските наместници на селата Слана Бара, Буковец, Покрайна, Цар Симеоново, Ботево и Ивановци  бяха заявили предварително, че се нуждаят от подобен строителен материал, който бе транспортиран до населените места.\r\nМраморни плочи, останали от ремонта на площада, ще получи още Районното Мюфтийство, каза кметът Ценков и уточни, че те ще бъдат положени в двора на джамията пред бибилиотеката на Осман Пазвантоглу. Строителни материали ще има и за „Митница-Лом“ , за нуждите на митнически пункт „Връшка чука“. За предоставените материали се прави приемо-предавателен протокол. Кметовете  коментираха, че демонтираните мраморни плочи ще бъдат Валентин Маринов, кмет на село Покрайна, благодари на кмета за решението, чрез което обликът на населените места на територията на Общината се подобрява.  Кметът Ценков обърна внимание и на поставянето на баластра на улиците, което Община Видин продължава да изпълнява: \"То се извършва по желание на жителите, осъществява се от депото за твърди битови отпадъци, като с помощта на машина се раздробяват в обща трошено-каменна фракция“. Кметът на Община Видин каза, че  ", "date": "2019.05.31", "title": "Строителни материали, демонтирани при ремонта на площада, отидоха в 6 селища от Община Видин"}
{"url": "https://www.actualno.com/business/poshtenska-banka-i-claimcompass-s-digitalno-reshenie-za-zashtita-na-pravata-na-potrebitelite-pri-problemni-poleti-news_754376.html", "text": "    Пощенска банка сключи ново стратегическо партньорство в интерес на своите клиенти – с ClaimCompass, българска технологична компания, която защитава професионално правата на пътниците при проблем с полета им вместо тях. От него могат да се възползват картодържатели на кредитни карти от банката, която единствена на пазара предлага иновативната услуга. Само за тях се предлага и ексклузивна възможност – да подадат заявка за проследяване на бъдещ полет и в случай че с него има проблем, ClaimCompass осъществява контакт с клиента и го информира за следващите стъпки за подаване на иск и получаване на обезщетение.      Партньорството с иновативния финтех се вписва в цялостната стратегия на Пощенска банка за развитие на бизнес средата у нас и целенасочената ѝ инвестиция в подкрепа на перспективни идеи, стартиращи компании и хората в България. ClaimCompass е технологичен стартъп, създаден през 2015 г. Опитът на основателите ѝ показва, че потребителите често не са наясно със законовите възможности да потърсят компенсации в случай на проблеми с авиопревозвача, и затова компанията предлага професионална защита на правата им. До момента, ClaimCompass е обработила над 100 000 иска за обезщетения и изплатила над 7 милиона евро в обезщетения за своите клиенти. Все повече хора се доверяват на компанията, която обработва средно над 5000 иска на месец.\r\nСътрудничеството с ClaimCompass е част от концепцията на Пощенска банка да добавя стойност за своите клиенти и да им предоставя атрактивни допълнителни услуги към продуктите, които предлага. Благодарение на него картодържателите с кредитни карти на банката получават шанс по-добре да защитят правата си при пътуване, като контактуват с компанията изцяло онлайн, и да получат до 600 евро обезщетение при възникнал проблем, което е изключително удобство при все по-нарастващия брой полети.\r\n\"Основният ни стремеж е да осигуряваме все по-добро потребителско изживяване и много допълнителни бонуси към модерните си финансови продукти и иновативен начин на обслужване. Кредитните ни карти се налагат като все по-предпочитан начин за разплащане при пътуване, тъй като са удобни и предлагат много различни преференции и отстъпки, включително атрактивна програма за лоялност – . Стартираме партньорството си с ClaimCompass, за да могат ползвателите на нашите кредитни карти да имат още по-висока сигурност при пътуване, като от една страна, използват различните възможности, които кредитните карти на банката им предоставят, а от друга – си гарантират компенсация при проблем с полета\", коментират от Пощенска банка.  \"За нас е удоволствие да си партнираме с Пощенска банка в услуга на потребителите. Целта ни е всеки техен клиент, използвал кредитната си карта при покупка на самолетен билет, да се информира за правата си и да е наясно към кого да се обърне, за да получи своето обезщетение, в случай че полетът му закъснее или бъде отменен\", споделят от ClaimCompass.\r\nЗа да се възползват от услугите на ClaimCompass, клиентите трябва да подадат иск за закъснял или отменен полет, или да заявят проследяване на бъдещ полет през специалната секция на сайта на Пощенска банка. Скоро те ще могат да се възползват от тях и през EVA – първият кредитен банков чатбот, достъпен 24/7 във Facebook Messenger. Всяко подаване на иск за обезщетение в системата е безплатно, като ClaimCompass взима комисиона само при успешно получена от клиента компенсация. За картодържателите на Пощенска банка със среден и висок клас кредитни карти – Visa Gold, Visa Premium, Mastercard World и Mastercard World Premium, тази комисионна ще бъде по-ниска от стандартната. Процесът по обезщетяване на пътниците, с който ClaimCompass изцяло се ангажира, отнема между 4 и 8 седмици освен в случаите, когато се стига до съд.\r\nПовече информация за услугата може да откриете на страницата на Пощенска банка в .     ", "date": "2019.05.31", "title": "Пощенска банка и ClaimCompass с дигитално решение за защита на правата на потребителите при проблемни полети"}
{"url": "https://www.actualno.com/europe/partijata-na-orban-moje-da-si-izbere-nova-grupa-v-ep-news_754280.html", "text": "    Унгарската партия ФИДЕС може да се присъедини към нова група в Европейския парламент, ако оставането ѝ в дясноцентристката Европейска народна партия (ЕНП) противоречи на националните ѝ интереси, каза пред националното радио премиерът Виктор Орбан, цитиран от Reuters.      Членството на радикалната формация в ЕНП беше замразено през март заради нарушаването от страна на Орбан на принципа на върховенството на закона, свободата на печата и правата на малцинствата.   \"Сега сме в ЕНП и ще видим в коя посока ще тръгне тя... дали можем да ѝ повлияем и дали е в съзвучие с интересите на Унгария и унгарския народ\", каза премиерът. \"Ако е така, тогава ще останем, ако не е, ще се присъединим към нова формация\", каза той, без да уточнява към коя.\r\nЕНП спечели евроизборите, но загуби много места в ЕП, което ще я принуди да търси коалиция с най-малко две други групи, за да получи мнозинство.  Орбан каза по радиото, че Вишеградската четворка - Унгария, Полша, Словакия и Чехия, са се споразумели да заемат обща позиция при избирането на новите лидери на Европейския съюз.\r\n\"Ще имаме единна позиция по кадровите въпроси\", каза той и добави, че ще подкрепи кандидат за председател на Европейската комисия, който е антиимигрантски настроен, развито национално чувство и е \"готов да защитава\" християнската култура. \"Идва ни наум подобен кандидат и не само един\", каза Орбан, без да назовава конкретни имена.    ", "date": "2019.05.31", "title": "Партията на Орбан може да си избере нова група в ЕП"}
{"url": "https://www.actualno.com/music/eto-koja-e-naj-hubavata-pesen-v-istorijata-na-chovechestvoto-news_754361.html", "text": "    Коя е най-хубавата песен на всички времена? Според класация на финансовия портал 24/7 Wall Street най-хубата песен в историята на човечеството е вечният хит на \"Бийтълс\", пише \"Лента\".      В класацията влизат 100 песни, като най-много хитове в нея са на \"Бийтълс\".   Създадената от Пол Маккартни през 1965 г. песен заема първото място, като в класацията се взема предвид отчетените продажбите, престоят в хит-парада на \"Билборд\", броят на кавърите и популярността на песента.\r\n\"Yesterday\" се задържа в класацията за сингли Хот 100 на \"Билборд\" 11 седмици и има цели 665 кавъра. В Европа песента е издадена в албума \"Help!\", а в САЩ като сингъл.  Второ място заема на Саймън и Гарфънкъл от 1970 г. с повече от 400 кавъра. В класацията за сингли на \"Билборд\" се задържа 14 седмици.\r\nНа трето място е на Адел от 2010 г. Тя се задържа 65 седмици в Хот 100 и има 84 кавъра.   В челната десетка са също \"Hey Jude\" на \"Бийтълс\", \"All of Me\" на Джон Леджънд, \"Bad Romance\" на Лейди Гага, \"Bohemian Rhapsody\" на \"Куин\", \"Let It Be\" на \"Бийтълс\", \"Ain't No Sunshine\" на Бил Уидърс.     ", "date": "2019.05.31", "title": "Ето коя е най-хубавата песен в историята на човечеството"}
{"url": "https://www.actualno.com/football/oficialno-inter-veche-ima-nov-trenior-news_754377.html", "text": "    Дългоочакваната новина за назначението на Антонио Конте за старши треньор на Интер е факт.      Това бе потвърдено на сайта на тима тази сутрин. Бившият наставник на Ювентус, Италия и Челси ще замени Лучано Спалети начело на италианския гранд и ще се опита да го направи шампион на страната.   Конте бе приветстван от президента на клуба Стивън Жанг: „Антонио Конте е един от най-добрите треньори в света.\r\nУбеден съм, че той ще ни помогне да изпълним нашите цели и нашата най-важна задача - да превърнем този клуб в един от най-добрите в света\", каза китаецът  Какви са първите думи на Конте като наставник на Интер,  ", "date": "2019.05.31", "title": "Официално: Интер вече има нов треньор"}
{"url": "https://www.actualno.com/crime/zadyrjaha-10-bylgari-zloupotrebjavali-s-deca-onlajn-news_754273.html", "text": "    Служители на специализираният отдел „Киберпрестъпност“ при  ГДБОП задържаха 10 български граждани, злоупотребявали с деца онлайн. Задържаните на територията на цялата страна през месец април и май тази година педофили оказвали продължителен тормоз и арогантно сексуално изнудване и тормоз спрямо своите малолетни жертви (български деца от 7-12г.), съобщиха от МВР.      От жилищата на арестуваните са иззети електронни веществени доказателства, документиращи престъпната им дейност, както и огромни количества (терабайти) на видео и снимкови материали с насилствени сцени над деца. Сред част от файловете били налични и такива, в които възрастта на сексуално малтретираните жертви била под 3години.   От началото на годината в специализирани операции са задържани 25 мъже, които извършвали основно онлайн контакти с деца чрез социалната мрежа Facebook. Възползвайки се от детската наивност и доверчивост ги изнудвали за срещи на живо.  Претърсвания и изземвания са извършени на територията на градовете София, Кюстендил, Благоевград, Варна, Бургас, Враца, Пловдив,  Стара Загора, Перник и други населени места. В рамките на процесуално-следствените действия са намерени и част от предоставените от децата свои голи снимки на изнудвалите ги педофили.\r\nЗадържаните от началото на годината са на възраст от 22 до 45 години, за реализираните от тях престъпни деяния е предвидено наказание лишаване от свобода до 6 години.  За последната една година антимафиотите от отдел „Киберпрестъпност“ на ГДБОП са партнирали на важно международно разследване на над 60 държави, координирано от Интерпол. При провеждането на международна операция „Черна китка“ са спасени над 50 деца, жертви на блудствени действия, които са били излъчвани онлайн в интернет форум, който се хоствал на територията на страната ни. След изземването от страна на ГДБОП на компютърно информационните данни от форума и преустановяване на неговият достъп е установено, че в него членували над 60 000 потребители, които наблюдавали онлайн блудствените действия с жертвите. Част от потребителите на форума били заплатили високи суми за получаване на т.нар. „ВИП“ акаунт, който им давал право да нареждат на лицата, които извършват блудствените действия какво точно да извършват с децата по време на онлайн наблюдаваните сексуални сцени.\r\nОт ГДБОП апелират за завишен родителски контрол по време на предстоящата лятна ваканция.    ", "date": "2019.05.31", "title": "Задържаха 10 българи, злоупотребявали с деца онлайн"}
{"url": "https://www.actualno.com/football/postijenijata-na-ronaldo-koito-mesi-nikoga-njama-da-stigne-news_754278.html", "text": "    За всички е ясно, че феновете на футбола могат да се считат за огромни късметлии поради факта, че имат възможността да наблюдават двама от най-великите играчи, които спортът е виждал. Разибра се, че става въпрос за и Лионел Меси, а коментарите между фенове, играчи и треньори за това кой е по-добър, е поредното доказателство за величественото съперничество между двамата.      Няма спор, че огромна част от рекордите в модерния футбол са на сметката на Кристиано Роналдо. Естествено, тези които не са на негово име, са на името на . Предвид формата, която двамата показват това изглежда напълно логично, след като португалско-аржентинската доминация по европейските терени продължава вече повече от десет години.   Сега обаче сме тук, за да обърнем внимание на постиженията на португалския ас на Ювентус. И по-скоро на върховете, които е достигнал през годините и няма да му бъдат \"отнети\" от Ла Пулга.\r\n- Кристино печели титлата в три от петте топ първенства на Европа - Англия, Испания и Италия.  - Роналдо печели наградите за Най-добър играч в три от петте топ първенства на Европа - Англия, Испания и Италия.\r\n- Португалецът грабва Златна топка и награда за Най-добър според ФИФА в две различни първенства - Англия и Испания.       - Първият футболист, който печели наградата Златна обувка в две различни първенства - Англия и Испания.\r\n- Роналдо печели Шампионска лига с два различни отбора - Манчестър Юнайтед и Реал Мадрид.\r\n- В шест поредни години Кристиано е голмайстор №1 на Шампионска лига - 2013 - 11 гола; 2014 - 17 гола; 2015 - 10 гола; 2016 - 16 гола; 2017 - 12 гола; 2018 - 15 гола;     ", "date": "2019.05.31", "title": "Постиженията на Роналдо, които Меси никога няма да стигне"}
{"url": "https://www.actualno.com/crime/otnovo-otlojiha-deloto-sreshtu-valio-toploto-news_754238.html", "text": "    В Софийския градски съд се състоя поредното заседание около десетилетната сага срещу бившия шеф на „Топлофикация\" , известен още като Вальо Топлото, предаде репортер на БГНЕС.      В съдебна зала Димитров се яви със своя адвокат. Призовано беше и вещо лице, което да даде отново показания.   На днешното заседание трябваше да бъдат изчетени пледоариите. След 20-минутно заседание обаче, беше насрочена нова дата – 13 юни. Причината – липсващ писмен отговор от страна на \"Топлофикация\".\r\nСагата започна през 2006 година, когато Валентин Димитров е обвинен, че в периода 1999 - 2003 година е нарушил валутното законодателство при извършването на сделки в Австрия за над 432 000 долара.  Първоначално Димитров дори бе осъден на 14 години затвор. През 2012 г. Софийският апелативен съд го оправдава заедно с още двама подсъдими, след като прие, че няма заобикаляне на ЗОП при сключените договори с „Шибър\", защото имало договорености на държавата с Европейската банка за възстановяване и развитие (ЕБВР) и със Световната банка (СБ), а търговете са били проведени по правила на банките.\r\nГодина по-късно Върховният касационен съд върна делото на САС, като се мотивира, че разплащането е ставало с пари на „Топлофикация“, а не на чуждите банки, което автоматично означава, че е трябвало да се спази ЗОП.    ", "date": "2019.05.31", "title": "Отново отложиха делото срещу Вальо Топлото"}
{"url": "https://www.actualno.com/varna/referendumyt-za-morskata-gradina-vyv-varna-otnovo-vliza-v-syda-news_754291.html", "text": "    Днес от 13.30 часа в Административен съд Варна ще се проведе заседaние по делото за и крайбрежната зона в града.      Припомняме ви, че на сесия на Общински съвет – Варна, която се състоя на 22.01.2018 г., съветниците отхвърлиха предложението за провеждане на местен референдум с въпроси за това какъв да бъде обхватът на Приморския парк и как да се развива крайбрежната му алея. Предложението беше подкрепено от 33 000-та подписка на варненци през 2012 г. Срещу това решение на местните дупутати Граждански инициативен комитет подаде жалба в Администратиен съд – Варна, като по нея бе образувано адм. дело 502 / 2018 г.   „Ако не ви е безразлична съдбата на Морската ни градина в нейната цялост и на Крайбрежната ни алея, ако не ви харесва това, че общинските съветници забраняват на варненци да кажат мнението си по въпроса, ако искате да проследите лично как се движи делото на гражданите срещу ОС Варна, запазете си този петък след обяд и елате на откритото заседание на варненския съд по делото.”, пишат от Граждански инициативен комитет в страницата си във Facebook. ", "date": "2019.05.31", "title": "Референдумът за Морската градина във Варна отново влиза в съда"}
{"url": "https://www.actualno.com/politics/rumen-radev-posreshtna-na-bal-nad-100-abiturientite-v-neravnostojno-polojenie-news_754301.html", "text": "    „Предстои ви да направите важен избор – дали да продължите своето образование или да започнете работа. Мога да ви дам само един съвет – правете така, че да се гордеете със своите избори в живота и да бъдете добри хора“. С тези думи държавният глава се обърна към абитуриентите, израснали без родителски грижи. Традиционният абитуриентски бал, чийто домакини са президентът Румен Радев и съпругата му Десислава Радева, събра над 100 младежи от 59 специализирани институции за деца в цялата страна. Събитието е част от благотворителната инициатива „Подкрепи една мечта“ и на него присъства и вицепрезидентът Илияна Йотова.      Държавният глава пожела на младите хора да бъдат отговорни, да имат желанието да си поставят цели и да ги отстояват. „Вярвайте във вашия талант, във вашата сила, във вашите мечти и се борете да ги постигнете. Не се оставяйте други да решават вместо вас. Вие имате достатъчно подготовка и капацитет сами да взимате своите решения”, посочи президентът.   Президентската инициатива отново ще окаже финансова помощ на бъдещите студенти чрез еднократни стипендии, чийто размер е увеличен три пъти в сравнение с 2016 г. „Доброто образование открива нови хоризонти и увеличава възможностите за професионална реализация“, подчерта Румен Радев. Право на финансова подкрепа за втора поредна година ще получат и учениците от 12 клас, които получават социални услуги, и са завършили с отличен успех учебната 2018/2019 г.  Сред тазгодишните абитуриенти са Мария и Величко от Стара Загора. Преди няколко години Мария спаси живота на шофьора на тролейбуса, с който пътуваше за училище, а Величко върна на собственика му портфейл с пари и документи.\r\nРумен Радев изрази своята признателност и към възпитателите от специализираните институции за деца, към представителите на държавните институции, които са партньори на Администрацията на президента в работата с младежите и към дарителите, за тяхната социална отговорност при набирането на финансовите средства. Сред партньорите на благотворителната инициатива са „Кристиан оф Рома“ и Академията за мода, които се погрижиха за празничния вид на абитуриентите.       За пореден път екипът на продуцентска компания „Дрийм Тийм Прадакшънс” организира благотворително артистичната програма. Мария Илиева, Миро, Любо Киров, Орлин Павлов, Михаела Маринова, Йоана, Маги Джанаварова, Нели Петкова, Рафаел Пашамов, групите Б.Т.Р. и Д2, Део и Моисей и танцов ансамбъл „Пламъче“ подкрепиха президентската инициатива.\r\nАбитуриентката Йоанна Найденова, която завършва училището за ученици с нарушено зрение „Луи Брайл“, и Маги Джанаварова представиха специално дуетно изпълнение, с което започна празничната вечер. За доброто настроение се погрижиха актьорите Любомир Нейков, Руслан Мъйнов, Петьо Петков – Шайбата и Васил Драганов. С благопожелания към абитуриентите се включиха и артистите Владимир Пенев, Десислава Бакърджиева и Моню Монев. ", "date": "2019.05.31", "title": "Румен Радев посрещна на бал над 100 абитуриентите в неравностойно положение"}
{"url": "https://www.actualno.com/tennis/kyde-da-gledame-grigor-dimitrov-vavrinka-na-rolan-garos-dnes-news_754305.html", "text": "    Най-добрият български тенисист ще се изправи срещу Стан Вавринка в четвъртия кръг на \"Ролан Гарос\". Срещата между двамата е днес (петък) следобед на корт \"Сюзан Ленглен\" и е последна по програма.      Преди това има три двубоя, като първият започва в 12 часа. Програмата започва с мача Елиз Мертенс-Анастасия Севастова. Следва двубоят на Роджър Федерер с Каспер Рууд, както и Слоун Стивънс-Полона Херцог. След края на тези двубои ще дойде и ред на Вавринка-Димитров.   До момента Димитров и Вавринка са си разменили по четири победи през годините. Швейцарецът е побеждавал Гришо на всеки от останалите три турнира от Големия шлем - включително на US Open и Уимбълдън през 2018 година. На клей Григор е с предимство 2:1 успеха. Вавринка е шампион на Откритото първенство на Франция от 2015 година, а Григор досега не е преминавал трети кръг в турнира.\r\nДвубоят ще бъде излъчен в ефира на БНТ 3, както и по Евроспорт, като се очаква да започне най-рано в 17 часа българско време. Сблъсъкът Григор Димитров - Стан Вавринка може да следите и    ", "date": "2019.05.31", "title": "Къде да гледаме Григор Димитров - Вавринка на \"Ролан Гарос\" днес"}
{"url": "https://www.actualno.com/actualno/cvetanov-se-precaka-zaradi-logicheski-kapan-news_754303.html", "text": "    Краят на Цветан Цветанов и неговата бяха изненадващи за мнозина. Всички добре знаем, че Борисов принципно взема тук-там някоя глава, като колкото и да е вярно, че го прави от популизъм, така и е все пак исторически факт, че в БСП и НДСВ такива неща с оставки бяха общо взето невъзможни и естетически забранени. Но всички очакваха как заради \"Апартаментгейт\" Цветанов е просто понижен, времено пратен в изгнание, разбирай, в огромния си апартамент, докато се уталожи малко напрежнието и после се завърне тихомълком, за да зарадва всинца и да въздъхнем спокойни - каква иначе ще е тая държава, ако го няма Цветанов наоколо.      Обаче, прегледан логически, краят на Цветанов въобще не беше учудващ, защото неговият фурор с апартаментите, нагло поведение на пресконференциите и всичко, дето се натрупа, го докара до следния парадокс.\r\n1. Ако Борисов бе загубил изборите, щеше да го уволни, защото щеше да се разбере, че ги е загубил заради Цветанов. \r\n2. Ако Борисов обаче спечели изборите, пак трябваше да го уволни, защото това означава, че може да ги печели и сам - въпреки Цветанов. Тоест - защо му е въобще тогава Цветанов?  Каквото и да се беше случило, Цветанов щеше да се окаже аут - и при загуба, и при победа, загубата заради него, а победата въпреки него. \r\nОт години наред около Цветанов се върти митология за човек, който върти партийните структури и обикаля като ненормален страната, за да държат здраво партийните организации; някакъв перфектен и неуморен провинциален работник, който с енергията на Левски, но пък с обратно пропорционална по важност и нека кажем - тъпа задача - броди ли, броди и надъхва герберските комитети. Това съм го чувал много пъти, но всичко, което съм виждал, са едни репортажи, в които Цветанов е надянал някакъв калпак, играе хора, навлякал нелепо носия, говори това-онова с пет баби, снима се с пет деца на бъркащи идеята за знаменитост родители и накрая потегля към другия град, в който да направи същото. От време на време и говори пред местните структури, като нещата, които говори, могат да отворят портала на времето директно към социализма - не политически, а от гледна точка на безкрайното повтаряне на партийни клишета, които се посрещат с безкрайни ръкопляскания от свикнали на партийни клишета партийци. А един път този човек си - покрай една малоумна световна мода, за която не е случайно, че в крайна сметка застигна и съизмерим по интелект последовател. \r\nБорисов обаче, макар и добре да знаеше, че цялата партия се крепи на него, може би допускаше две-три изключения, двама-трима помощници. Но сега вече проумя, че може дори без Цветанов. В момента цялата тази партия е 99% Борисов и 1% Томислав Дончев. Всичко друго е все тая, брат. Ако сте забелязали какво стана в изборната нощ с Мария Габриел, то нещата бяха повече от показателни. Тази жена излезе, изрецитира каквото има да се изрецитира, зададоха и два елементарни въпроса и тя въобще не отговори - каза, че има , който знае всички отговори и това е Борисов. И си тръгна. Какво беше това? Тази жена все пак води евролистата, няма ли мнение? Не може ли нещо да скалъпи?    След победата на ГЕРБ Борисов най-вероятно е разбрал следното: щом може без Цветанов, може без всеки друг, и единствената грешка, която не трябва да прави, е да не откача чак толкова, колкото навремето, когато му хрумна, че може да направи Цецка Цачева президент и \"майка на нацията\". \r\nИ накрая, понеже започнахме с логически капани, да завършим със следния:\r\nКазус: Щом Борисов може без когото и да било, това означава че:\r\nа) имаме крайно талантлив, способен и влиятелен политик\r\nб) автокрацията ни отне много неща...например демокрацията.   Което си изберете. Автор:   ", "date": "2019.05.31", "title": "Цветанов се прецака заради логически капан"}
{"url": "https://www.actualno.com/kustendil/startira-devetata-mejdunarodna-kamerna-muzikalna-akademija-v-kustendil-news_754267.html", "text": "    Деветото издание на Международната камерна музикална академия ще се проведе от 7-ми юни до 27-ми юни 2019г. в гр. Кюстендил. Организатори на проявата са читалище „Братство 1869”, Илинойски Уеслиън университет – САЩ и читалище „Пробуда 1961” гр. Кюстендил. Изпълнителен директор е Иван Андонов, а художествен директор - Нина Гордан.       Тази година участници са 13 студенти и 5 преподаватели от САЩ, 10 ученика и 6 преподаватели от гр. Кюстендил, 12 студенти и 7 преподаватели от Държавната музикална академия - София.\r\nВ програмата са включени майсторски класове, лекции и концерти в градовете Кюстендил, София, Перник, Дупница и др. В академията ще преподават изявени имена в класическата музика  от България и САЩ като проф. Йосиф Радионов, проф. Анатоли Кръстев, проф. Владислав Григоров, Нина Гордън, Лиса Нелсън и др.   По време на престоя си, гостите от САЩ ще имат възможност да се запознаят с богатото културно-историческо наследство на кюстендилския регион и страната.\r\nПрограмата на Музикалната академия можете да намерите на интернет страницата на читалище „Братство 1869“.     ", "date": "2019.05.31", "title": "Стартира Деветата международна камерна музикална академия в Кюстендил"}
{"url": "https://www.actualno.com/health/nauchen-test-pokaza-vredata-ot-energijnite-napitki-news_754159.html", "text": "    Енергийните напитки могат да провокират повишаване на кръвното налягане и нарушения на сърдечния ритъм, установиха учените от Тихоокеанския университет в щат Калифорния, предаде БГНЕС.      Експерти са провели проучване с 34 здрави доброволци на възраст от 18 до 40 години. За един час те е трябвало да изпият около литър енергийни напитки или такива с плацебо-подобен заместител. Енергийните напитки съдържат 304-320 милиграма кофеин на литър. Напитките са консумирани в рамките на литър за час.   Преди експеримента и на всеки 30 минути в продължение на четири часа след консумация на напитките учените са измервали кръвното налягане на участниците и са записвали сърдечната им активност с помощта на електрокардиограми.\r\nОказа се, че сред доброволците, които са пили енергийни напитки, интервалът на QT - индикатор за сърдечна дейност - е бил с 6-7.7 милисекунди по-дълъг в рамките на четири часа. Според изследователите, твърде дълъг или твърде кратък интервал на QT може да доведе до нарушения на сърдечната дейност и животозастрашаващи аритмии. В допълнение тези пациенти са имали значително повишаване на систоличното и диасистоличното кръвно налягане.  \"Хората трябва да са наясно с ефектите на енергийните напитки върху телата си, особено ако имат здравословни проблеми. Лекарите трябва да съветват определени групи пациенти, например хора с вроден или придобит синдром на QT или високо кръвно налягане, да ограничат или контролират консумацията на енергийни напитки\", подчерта ръководителят на изследването Сахин Шах. ", "date": "2019.05.31", "title": "Научен тест показа вредата от енергийните напитки "}
{"url": "https://www.actualno.com/crime/marinela-arabadjieva-ostava-v-aresta-news_754443.html", "text": "    Специализираният съд остави в ареста Маринела Арабаджиева, като взе за нея мярка за неотклонение “задържане под стража”, предаде репортер на БГНЕС.      Съпругата на бизнесмена Ветко Арабаджиев бе екстрадирана от Испания на 30 май 2019 г. следобед. Непосредствено , тя бе привлечена към наказателна отговорност, бяха ѝ предявени обвинения.    е обвинена за участие в организирана престъпна група, създадена с цел извършване на данъчни престъпления (при условията на съучастие и в рамките на продължавано престъпление), както и изпиране на пари. Според прокуратурата е налице обосновано предположение, че обвиняемата е извършила престъпленията, за които е привлечена към наказателна отговорност, както и реална опасност да се укрие и да извърши друго престъпление, ако спрямо нея бъде определена по-лека мярка.\r\nПрипомня, че в началото на месеца от Испания у нас беше върнат и съпругът ѝ, който към момента се намира в ареста. Задържането му под стража бе потвърдено на 15 май от Апелативния специализиран съд. Според съда има опасност, ако е на свобода, Арабаджиев да се укрие или да извърши друго престъпление.  Семейство Арабаджиеви в Испания, в градчето Кабрера де Мар край Барселона, в къща на Георги Семерджиев. Те бяха издирвани с европейска заповед за арест и червена бюлетина на Интерпол. Българският съд , а заповеди за запор бяха издадени и за 12 банкови сметки на Ветко и Маринела Арабаджиеви в различни трезори, дялове в 7 търговски дружества и имоти в няколко населени места.\r\nПри претърсване на хотел „Маринела\" в София бяха открити 10 млн. лева. Очаква се тази информация да бъде официализирана чрез обвинение.   Двамата са обвинени задочно от Специализираната прокуратура за участие в организирана престъпна група за пране на пари и данъчни престъпления.    По делото е обвинен и синът им – Вълчо, който от ареста под гаранция от половин милион лева. ", "date": "2019.05.31", "title": "Маринела Арабаджиева остава в ареста "}
{"url": "https://www.actualno.com/politics/marija-belova-oglavjava-komisijata-po-zemedelieto-i-hranite-news_754239.html", "text": "    Депутатите избраха Мария Белова от ГЕРБ за председател на Комисията по земеделието и храните.      Проекторешението бе внесено от председателя на ПГ на ГЕРБ д-р Даниела Дартикова. \"За\" него гласуваха 145 народни представители, \"против\" - 0 и \"въздържали се\" - 16, с което то бе прието.   Изборът на Белова се налага, тъй като досегашният председател стана министър на земеделието. Белова е избрана за депутат в 44-ото Народно събрание от листата на ПП ГЕРБ в 21 Многомандатен избирателен район - Сливен. Юрист е по образование, владее английски и гръцки език.\r\nДепутатите направиха и промени в Комисията по политиките за българите в чужбина и избраха депутата от ГЕРБ Георги Станков за член. Народните представители освободиха Станков от Комисията по отбрана и избраха Джема Грозданова за член.  Грозданова бе освободена от Комисията по европейските въпроси и контрол на европейските фондове и на нейно място бе избрана Лиляна Павлова.\r\nПарламентът промени и състава на Комисията по транспорт, като освободи депутата от ГЕРБ Радостин Танев и избра на негово място за член Митко Полихронов.   В Комисията по енергетика депутатите освободиха Васил Цветков и избраха Радостин Танев за член. Народното събрание направи промени и в Комисията по икономическа политика и туризъм, като избра Даниела Димитрова за член. Депутатите избраха още Ралица Добрева от ГЕРБ за член Комисията по взаимодействието с НПО.     ", "date": "2019.05.31", "title": " Мария Белова оглавява Комисията по земеделието и храните"}
{"url": "https://www.actualno.com/viewpoint/azbuchnik-na-bylgarskija-haos-agent-na-ds-news_754164.html", "text": "    Този коментар е твърде личен за мен. Надявам се да успея да бъда  обективен.      Тогава баща ми беше един от шефовете в окръжното управление на МВР – Габрово. Говоря за последните десет-петнайсет години преди да ни връхлети така наречения Преход. Това бяха годините, в които учих средно образование, завърших висше образование (Българска филология), първите години, в които започвах работа, първите написани журналистически материали и пиеси, първите литературни награди.\r\nНеуспешните атаки да бъда привлечен за служител на ДС започнаха още преди да завърша средното си образование, продължиха по време на казармата. Бяха предимно от страна на колегите на баща ми, разбира се с неговото мълчаливо съгласие; той ме познаваше достатъчно добре  и предварително знаеше какъв ще е резултатът. Натискът да бъда вербуван, ако не като служител, то поне като агент на ДС, продължи по време на следването ми в университета, не престана и след като започнах работа като журналист и продължи почти да 1989 година. Никога не съм имал съмнение, че на подобни „предложения” се отказва трудно и обикновено не без последствия. Да, аз имах привилегията да откажа, без да бъда санкциониран, пазеше ме широкият родителски гръб. Не зная как бих реагирал при друго стечение на обстоятелствата и в никакъв случай не се правя на герой. В същото време приятелите и познатите ми не можеха да повярват, че отказвам подобна оферта – та тогава куцо и сакато се натискаше да влезе в ДС. Тогава изразът: „Той е от Държавна сигурност” се произнасяше със завист, означаваше, че можеш да имаш всичко, че всичко ти е позволено, че другите се страхуват от теб.\r\nСъблазнителите използваха три примамки. Първата бе да го ударят на чест (тогава това все още означаваше нещо) – аз съм син на служител на МВР и верен син на партията, подразбира се, че трябва да стана като баща си. Спомням си, един симпатичен, интелигентен подполковник, за да ме спечели, използва следния довод: „Зная, че пишеш. Никой не ти пречи да станеш писател. Той и Джордж Оруел е бил и писател, и комунист, и човек на службите”. Това, разбира се, не е съвсем така и който е запознат, веднага ще разбере, че смесването на истина, полуистина и лъжа още тогава е била любим похват на службите.  Втората въдица, на която разчитаха, бе високата заплата и международните командировки. Не беше за пренебрегване, особено като се има предвид, че пътуването на Запад беше кът.\r\nИ третата примамка, на която ми се иска да обърна най-много внимание, действа и до ден днешен. Става дума за ДС като пружина в кариерното развитие, става дума за ДС като неограничена власт и влияние.\r\nБългария е единствената страна от Източна Европа, където не е направена лустрация, само периодично бяха удобно осветявани различни фигури с влияние. Сред тях има президент, политици, предприемачи, журналисти, творци, какви ли не. Ако проследим кариерата им, не можем да не се съгласим с факта, че ДС е дала на тези хора не малко, при това не само по времето на социализма, но и днес, по времето на Прехода и Българския хаос.    За мен винаги е било най-интересно кое е онова, с което агентите държат своите жертви (самите те често също са в ролята на жертви). Отговорът е един – тайните на хората са най-търсената стока на пазара. В този смисъл агентите на ДС са като плъхове в мръсните канали на човешките отношения. Там, долу, в канала, няма тайни, веднага ще подушиш секретите, телесните и духовни разстройства на хората, веднага ще лъснат проблемите им. Информацията от мръсните канали винаги е управлявала и управлява света, а плъховете (агентите) са обичайните брокери за тази нечистоплътна, но скъпо платена търговия.\r\nЗнаете ли как се отглеждат плъходави? Затваряте няколко плъха в кофа за боклук, подхвърляте им два-три къса кърваво месо и изчаквате известно време. След като изядат месото, ще започнат да се разкъсват един друг. Докато останат най-свирепите, най-силните и кръвожадните.   Огледайте се, лесно ще ги разпознаете. Автор:     ___  ", "date": "2019.05.31", "title": "Азбучник на българския хаос: АГЕНТ (на ДС)"}
{"url": "https://www.actualno.com/analysis/shte-ocelee-li-mirnijat-plan-na-trymp-v-izrael-news_754181.html", "text": "    Посещението на в Йерусалим за популяризиране на неговия мирен план за Близкия изток, изглежда, внезапно загуби основната си тежест, след като среднощната криза в израелската политика вкара страната в няколкомесечна предизборна кампания. Това пише британският вестник The Guardian.      Без никакви гаранции, че приятелски настроеното към американския президент Доналд Тръмп правителство на Бенямин Нетаняху ще остане на власт и след лятото, всеки напредък, постигнат с Къшнър - зет и съветник на Доналд Тръмп, е изложен на риск да бъде отменен от следващата израелска администрация.   След срещата с Къшнър в на 30 май в резиденцията си, омаловажи неуспеха на опитите си да сформира правителство. \"Макар и снощи да имахме малко събитие, това няма да ни спре\", каза той пред репортери. „Ще продължим да работим заедно. Проведохме голяма, продуктивна среща, която потвърждава, че съюзът между САЩ и Израел никога не е бил по-силен.\"\r\nВ опит да омаловажи политическия хаос и да насочи общественото внимание към неговата външнополитическа сила - по-специално близкото му приятелство с Тръмп - Нетаняху показа официална карта на Държавния департамент на САЩ , за която той каза, че Къшнър му я е дал, актуализирана, за да включи дългоочакваните Голанските възвишения като част от Израел. Тръмп надраска „Хубаво“ на картата със стрелка, насочена към спорната зона.  Както беше направено по-рано тази година преди априлските избори, Вашингтон вероятно ще забави публикуването на подробности за своя мирен план, докато кампанията приключи. Но в този момент Тръмп ще се подготвя за собствената си кампания за 2020 г. и тогава ще бъде този, който не може да направи дългосрочни гаранции от името на страната си, допълва агенция Фокус.\r\nПалестинското ръководство вече отхвърли неразкрития план на Вашингтон, цитирайки про-израелската пристрастност на Тръмп и повече забавяния за това, което американският президент нарича „сделката на века“, може да я тласне в неизвестност.   \"Сега е сделката от следващия век\", шегува се палестинският преговарящ Саеб Ерекат след среднощното разпускане на Кнесета.     ", "date": "2019.05.31", "title": "Ще оцелее ли мирният план на Тръмп в Израел?"}
{"url": "https://www.actualno.com/america/meksiko-v-otgovor-na-mitata-amerika-na-pyrvo-mjasto-e-zabluda-news_754247.html", "text": "    \"Америка на първо място е заблуда\". Това заяви президентът на Мексико Андрес Мануел Лопес Обрадор на американския си колега Доналд Тръмп в писмо,      То идва е отговор на обявлението от страна на Белия дом, че е наложил мито на стойност 5 процента за всички стоки от Мексико от 10 юни заради навлизащите оттам мигранти в САЩ, съобщава Reuters.   Лопес Обрадор е изтъкнал, че иска да избегне конфронтация със САЩ и че идеали като справедливост и всеобщо братство били по-важни от границите.\r\nПрезидентът на Мексико също така е разпоредил на външния си министър да отпътува за Вашингтон днес.  \"Америка на първо място\" беше сред основните лозунги, които Тръмп използваше в предизборната си кампания, а и по време на мандата си. ", "date": "2019.05.31", "title": "Мексико в отговор на митата: Америка на първо място е заблуда"}
{"url": "https://www.actualno.com/burgas/avtobusnite-spirki-v-burgas-shte-imat-novi-naemateli-news_754286.html", "text": "    Търг с тайно наддаване ще проведе община Бургас за даване под наем на автобусните спирки в града . В него могат да участват фирми, които отговарят на определени условия. се свърза с Катерина Сидерова от община Бургас, която отговаря за документацията по търга:“ Спирките се отдават единствено и само за рекламна дейност. Обектите се наемат за срок от пет години. Преди заслоните са били отдавани на концесия, а сега ще се проведе публичен търг с тайно наддаване. В дейността на фирмите, които искат да участват в надпреварата, трябва да е записано, че имат право да извършват рекламна дейност.“      Задълженията на спечелилите са свързни с подръжане на заслоните, отстраняване на залепени плакати по тях, грижа за чистота, възстановяването при вандалски действия и други.\r\nЦената на тръжната документация в размер на 110.00 лева. Търгът ще се проведа на 19 юни, в сградата на община Бургас, която се намира на улица „Александровска” № 26.   ", "date": "2019.05.31", "title": "Автобусните спирки в Бургас ще имат нови наематели"}
{"url": "https://www.actualno.com/curious/5-nachina-da-se-predpazim-ot-kyrleji-news_753261.html", "text": "           Ето няколко способа, чрез които да се предпазите от опасните кърлежи.    Знаейки това, може да избегнете срещата с тях, като не влизате в дълбоки треви и храсти. Освен това, те предпочитат тревите и храстите в широколистни, а не в иглолистни гори. Добре е дрехите да бъдат в светли цветове, за да може възможно най-бързо да забележите нежелания гост по тях.   Косата е идеална среда за забиване на кърлеж. Най-добре ще е за всеки случай след разходката да проверите областта зад ушите и врата, които не се покриват от шапката. Такъв препарат може да си направите и сами, като прибавите към слънцезащитния си крем няколко капки евкалипт (масло или спирт). Неговата миризма отблъсква кърлежите    Най-уязвими на ухапване и забиване на кърлеж са сгъвките на коленете, слабините, кръста, гърдите, подмишниците, ушите и шията.    източник: framar.bg ", "date": "2019.05.31", "title": "5 начина да се предпазим от кърлежи   "}
{"url": "https://www.actualno.com/balkani/stoltenberg-nato-e-gotov-da-prieme-makedonija-news_754232.html", "text": "    Генералният секретар на НАТО Йенс Столтенберг изпраща ясен сигнал до Северна Македония - Алиансът е готов да приветства Македония за евроатлантическото семейство.      Това е посланието, изпратено от Столтенберг в интервю за МИА, което той дава малко преди посещението си в Скопие, където ще се проведе среща на посланиците на страните от Алианса.   Той с нетърпение очаква отново да посети Скопие и заяви, че ратификацията на предприсъединителния протокол напредва добре. Столтемберг казва, че някои страни няма възможността да ратифицират протокола и според него членството на Северна ще допринесе за сигурността на Западните Балкани и целия евроатлантически регион.\r\nНа срещата на Северноатлантическия съвет се очаква да се говори за интеграцията на страната в НАТО, но също и за напредъка на реформите, включително тези в областта на правосъдието. Столтенберг говори за значението на участието на Северна Македония в срещите на Алианса, както и за по-нататъшното развитие на събитията в спора между Белград и Прищина.  Пътувате до Скопие, където ще се проведе Северноатлантическият съвет на НАТО на 2 юни, какъв е поводът за това събитие и какви теми ще бъдат обсъдени на тази среща?\r\nС нетърпение очаквам да посетя отново Скопие, този път със Северноатлантическия съвет, това са 29-те посланици на всички съюзници в НАТО. Посещението ни в изпраща ясен сигнал: готови сме да ви посрещнем в семейството на НАТО.\r\nПрез февруари подписахме протокола за присъединяване. Това беше исторически момент за вашата страна и за Алианса. Сега Северна Македония има място в масата на НАТО. Външният министър Никола Димитров се присъедини към нас през април за годишнината на Алианса, а по-късно през юни министър Шекеринска отново ще участва в срещата на министрите на отбраната на НАТО в Брюксел.       По време на посещението на Северноатлантическия съвет очаквам да обсъдя интеграцията на Северна Македония в Алианса и вашия напредък в основните реформи, включително върховенството на закона, сигурността, разузнаването и отбраната. Важно е да продължим стъпката на реформата, докато се подготвяме за пълноправно членство, и ние ще продължим да ви подкрепяме. Как напредва процесът по ратификация на протокола за членството на Северна Македония? На път сме да приемем Македония в НАТО.  Това стана възможно благодарение на ангажимента и смелостта на лидерите в Скопие и Атина да намерят решение на спора за името. Ратификацията напредва добре, когато всички страни членки ратифицират протокола за присъединяване, Северна Македония ще стане трийстият  член на Алианса. Членството в НАТО ще донесе по-голяма сигурност и просперитет на всички хора в Северна Македония. Вие ще участвате в изработването на политиките на НАТО. Вашият глас ще бъде толкова важен, колкото този на всеки друг съюзник при вземането на решения, които трябва да запазят сигурността и просперитета на нашите страни. Сигурността е в основата на просперитета. Всъщност вече виждаме, че през изминалата година чуждестранните инвестиции в страната ви са се увеличили три пъти. Членството ви в НАТО ще допринесе за сигурността на Западните Балкани и целия евроатлантически регион. Това доказва, че упоритата работа, реформите и ангажираността са икономически ефективни и че вратите на НАТО остават отворени.\r\nДиалогът между Белград и Прищина остава блокиран и преговорите за обмен на територии и разделения, НАТО има ли позиция по този въпрос и обмяната на територии ще създаде ли риск за сигурността?\r\nНАТО подкрепя нормализирането на процеса между Прищина и Белград чрез диалог, спонсориран от ЕС. Това е единственият начин да се постигне дълготрайно политическо решение в региона и е важно това да продължи. Не може да има реална перспектива за по-добро бъдеще на Балканите без пълно зачитане на правата на човека и правата на всички общности. За НАТО е приоритет стабилността и мира в Косово. Мандатът на ООН за нашата мироопазваща мисия, КФОР, остава непроменен. Ще продължим да осигуряваме безопасна и сигурна среда в Косово, в полза на всички хора живеещи там.       ", "date": "2019.05.31", "title": "Столтенберг: НАТО е готов да приеме Македония "}
{"url": "https://www.actualno.com/asenovgrad/demonstracija-po-tekbol-za-pyrvi-pyt-na-centyra-v-asenovgrad-news_754169.html", "text": "    Новата спортна еуфория текбол пристига в Асеновград. Играта, която придобива все по-голяма популярност, както по целия свят, така и в България, ще бъде представена от олимпийския шампион по вдигане на тежести Севдалин Маринов. В центъра на родния си Асеновград той ще събере малки и големи любопитни асеновградчани.       Текболът представлява игра с футболна топка върху специална маса. Топката се удря основно с глава, но се допуска ползването и на цялото тяло. Може да се играе по двойки и по четворки от състезатели. Звезди като Роналдиньо и Неймар са сред големите фенове на новия вид спорт. Демонстрация на текбол в ще се проведе днес от 14:00 ч. пред сградата на общината.    Организаторите на събитието обещават да срещнат присъстващите с двама професионалисти от националния отбор на Унгария в този спорт. Гостите на демонстрацията в Асеновград ще бъдат представители на Международната федерация по текбол, както и председателят на клуба в Габрово. ", "date": "2019.05.31", "title": "Демонстрация по текбол за първи път на центъра в Асеновград"}
{"url": "https://www.actualno.com/crime/mitnichari-otkriha-goljamo-kolichestvo-kontrabandni-cigari-v-avtobus-news_754356.html", "text": "    Митнически служители от Главна дирекция „Митническо разузнаване и разследване“ /ГД МРР/ откриха 132 600 къса /6630 кутии/ цигари без български акцизен бандерол, укрити в дървени плоскости, пренасяни в товарното помещение на автобус с пътници.      Автобусът е пътувал по редовен маршрут от Турция за България, управляван от български гражданин. На 28.05.2019 г. към 1,30 часа е пристигнал на Митнически пункт Лесово на трасе „Входящи леки автомобили и автобуси“.   Селектиран е за щателна митническа проверка от служители на ГД МРР, извършена съвместно със служители на Териториална дирекция Южна морска. При проверката на багажа със специализирана рентгенова апаратура е установена нестандартна плътност на пренасяни с автобуса дървени плоскости за мебели.\r\nСлед разглобяването им се оказва, че те са слепени и съдържат кухини, пълни с цигари. От тайниците в плоскостите са иззети 77 400 къса цигари с марка “MM Special Slims” и 55 200 къса цигари с марка „MM Red Classic Slims“, всички с надписи “Duty free sales only”.  Шофьорът на автобуса е посочил в обясненията си, че е натоварил дървените плоскости от град Одрин в Турция, като непридружаван багаж.\r\nКонтрабандните 132 600 къса цигари са задържани. Срещу шофьора на автобуса, български гражданин, е съставен акт за административно нарушение. Работата по случая продължава.   218 510 къса контрабандни цигари са иззети от митническите служители на МП Лесово само от началото на годината.     ", "date": "2019.05.31", "title": "Митничари откриха голямо количество контрабандни цигари в автобус "}
{"url": "https://www.actualno.com/books/nepoznatoto-dete-ot-e-t-a-hofman-za-pyrvi-pyt-na-bylgarski-news_753269.html", "text": "    „Непознатото дете“ от Е. Т. А. Хофман за първи път на български      Премиерата на илюстрованата музикална книга ще се състои на 1 юни в Софийската градска художествена галерия   След успеха на „Приказка за вълшебната флейта“ фондация „Културни перспективи“ и издателство „Ентусиаст“, с подкрепата на фондация „Комунитас“, представят ново издание за деца от поредицата „Музика в книга“. „Непознатото дете“, едно от ключовите произведения на великия немски артист Е. Т. А. Хофман, се публикува за първи път на български език във формат, който обединява литература, музика и изобразително изкуство.  Официалната премиера на книгата ще се със състои в Деня на детето, 1 юни, от 17:00 ч. в Софийската градска художествена галерия. Завладяващ поетичен пърформанс с оригинална музика и хореография ще потопи присъстващите в приказния свят на Хофман. Гостите на събитието ще имат възможност да се запознаят с чудатите персонажи от книгата сред вълшебни звуци и светлини, да открият Непознатото дете в себе си и да влязат в образа му чрез уникални маски. Празничният музикално-визуален пърформанс ще провокира съзнанието и емоционалността на малки и големи и ще предизвика тяхното въображение.\r\n„Непознатото дете“ е една необикновена поетична приказка, която разгръща темите за семейството, за материалното и нематериалното, за това да имаш или да бъдеш, поднесена като импресия на представата за смъртността на човека и вечността на природата. С илюстрациите на художничката Катина Пеева и превода на проф. Борис Парашкевов, изданието разкрива пред малки и големи сблъсъка между свободата на фантазията и конвенциите, с които сме принудени да живеем.\r\nКнигата разказва забавната, но и понякога тъжна история на Феликс и Кристина – братче и сестриче, които живеят усамотено в гората със своето чудато семейство, далеч от светските изкушения. Двете деца растат щастливи и безгрижни като горски духове, докато не се наложи да се държат като големи – да са винаги прилежни и чисти, лицемерни и любезни с разни неприятни хора. Посещението на далечен чичо, с досадната му и надута челяд и играчките, които той донася, отприщват поредица от странни събития. Но неочаквано Феликс и Кристина срещат приятел, който да ги накара да повярват, че най-великите играчки на света са тези, които ги заобикалят: щедрите необикновени дарове на природата около тях. Този приятел е Непознатото дете – онази малка магична сила, която живее у всеки един от нас и ни закриля до сетния ни час на тази причудлива и прекрасна земя.       Към книгата е приложено съдържание за слушане – адаптиран от Александър Секулов текст в блестящата интерпретация на Самуел Финци, и три музикални сцени, базирани на оригиналната композиция на Е. Т. А. Хофман. Тази нова музикална картина е представена с микс от буфосинхрон, бийтбокс, традиционни и необичайни инструменти. Тя се вплита в сюжета и сякаш обрисува нова история, която допълва не само илюстрациите, но и свързва Хофмановите персонажи в един цялостен фантастичен свят. Мултижанровото музикално оригинално съдържание е базирано на творчеството на самия Хофман и е продуцирано от известната оперна певица Ина Кънчева, която е един от инициаторите на проекта.\r\n„Появата на „Непознатото дете“ за пръв път на български език е безспорно събитие, което се очаква да бъде посрещнато със сериозен интерес и да насочи любопитството към един от най-причудливите и светли умове на Европа – Е. Т. А. Хофман“, споделя Ина. „Неговият синкретизъм го прави интересен, достъпен и изкусителен за всички възрасти и всички форми на модерното изкуство.“ Според нея музикалната книга за деца определено ще доближи творчеството му до малки и големи и ще събуди тяхното любопитство към света.\r\nИздаването на музикалната книга „Непознатото дете“ е първият етап от големия проект, който ще завърши в края на годината с едноименен куклен спектакъл, подготвян в ко-продукция със Столичния куклен театър. Режисьор на пиесата ще бъде Диана Добрева, сценарист ще е Александър Секулов, а сценограф – Мила Каланова. Очаква се премиерата да се състои през декември. Е. Т. A. Хофман (1776–1822) е немски писател от епохата на Романтизма. По професия юрист, той твори и се изявява като компози¬тор, музикален критик, карикатурист и художник на илюстрации. Хофман е един от великите синкретици на Европа, съчетаващ музика, литература и изобразително изкуство. Творбите му може да се тълкуват като реакция срещу Просвещението, свело действителността до научно доказуемото и наложило рестриктивни методи в педагогиката.\r\nИзвестни творби на писaтеля са: „Пясъчният човек“, „Царската годе¬ница“, „Принцеса Брамбила“, „Златната делва“, „Житейските възгледи на котарака Мур“, „Малкият Цахес, наречен Цинобър“, „Еликсирите на дявола“.      Литературата на Е. Т. A. Хофман оказва огромно влияние върху по-късните писатели като Херман Хесе, Томас Ман, Чарлз Дикенс, Оскар Уайлд, сър Артър Конан Дойл, Едгар Алан По, Николай Гогол, Фьодор Достоевски, Михаил Булгаков, Оноре дьо Балзак и др.\r\nПо едноименните произведения на Е. Т. A. Хофман Чайковски създава балета си „Лешникотрошачката“, а Роберт Шуман – „Крайслериана“. Рихард Вагнер композира операта „Летящият холандец“ по текст на Хофман.\r\nПроблемите на съвременното общество като страх, несигурност, поемане на лична отговорност и изразяване на свободата на волята се намират и в белетристичните творби на Е. Т. A. Хофман. Той поднася тези теми с чувство за хумор и ирония. Неговите произведения се считат за първообрази на съвременните творби от жанра фентъзи. ", "date": "2019.05.31", "title": "\"Непознатото дете\" от Е. Т. А. Хофман за първи път на български"}
{"url": "https://www.actualno.com/burgas/sydyt-otmeni-naredba-na-carevo-da-globjava-kympinguvashti-gotova-e-nova-pochti-syshtata-news_754281.html", "text": "    Вчера, 29 май, стана ясно, че с решение на Върховния административен съд е отменена Наредбата за опазване на обществения ред и околната среда на територията на община Царево. Именно по нея местната власт глобяваше до плажовете Корал, Арапя, Делфин и др.      Съгласно наредбата, от искащите да къумпингуват се изискваше преди да разположат палатка, ремарке или каравана да получат разрешение от главния архитект на общината (ако ползват общински терен), съответно нотариално заверена декларация от собственика на имота, на чиято територия възнамеряват да къмпингуват. Глобата беше от 200 до 2000 лева за първо нарушение и от 2000 до 5000 лв. – при повторно.   На практика отмяната на действащия от 2008 г. (изменян многократно в годините) подзаконов нормативен акт е формална. Причината за отмяна е, че проектът на наредбата не е оповестен за публично обсъждане, с което е ограничена възможността за участие на заинтересовани лица в административното производство и са нарушени принципите на обоснованост, откритост, съгласуваност и стабилност.\r\nОкончателното решение на ВАС е от 11 април 2019 година. В сайта на общината обаче кметът на Царево Георги Лапчев вече е публикувал за публични консултации нова наредба за опазване на обществения ред и околната среда. Срокът за изразяване на предложения и становища изтича на 14 юни т. г.   Промените от досега действащата наредба са пренебрежително малки. Частта със забраните, условията и санкциите за къмпингуващи са едно към едно със старата. За тази част юристи коментират, че условията са неизпълними, защото на практика човек, който иска да разположи палатка или каравана край плажа, трябва да отиде в общината няколко дни преди почивката си, за да се снабди с изискуемите документи.\r\nДругият им аргумент е, че се нарушава и Законът за ограничаване на административното регулиране и административния контрол върху стопанската дейност. Той регламентира, че държавните органи и органите на местното самоуправление не могат да налагат изисквания, ограничения и тежести, които водят до ограничаване на конкуренцията, а също така, че не могат да налагат ограничения и тежести, които не са необходими за постигане на целите на закона. Дали от общината ще връщат пари, заради събрани глоби по отменената наредба?        Краткият отговор на този въпрос е не. Причина за това е действащият Закон за отговорността на държавата и общините за вреди (ЗОДОВ). Член 1 от него казва следното: \"Държавата и общините отговарят за вредите, причинени на граждани и юридически лица от незаконосъобразни актове, действия или бездействия на техни органи и длъжностни лица при или по повод изпълнение на административна дейност\".\r\nВ тази насока от 18 април т. г. вече има законодателна инициатива от депутата Хамид Хамид. Той предлага в края на изречението от първия член да се постави запетая и да се добави следният текст: \"... както и за вредите, причинени от действието на отменени или обявени за нищожни подзаконови нормативни актове\". Ако тази промяна беше в сила, сега всички, които са били глобени, можеха да поискат чрез съда да им върнат взетите суми. В мотивите си Хамид е посочил, че промяната е необходима, за да се преодолеят последиците от от 27.06.2016 г. по тълкувателно дело № 2/2015 г. на ВАС, OCCK, I и И колегия, което е задължително за съдилищата. \"Според възприетата в решението теза вредите, причинени на гражданите и юридическите лица при или по повод изпълнението (действието) на подзаконов нормативен акт в периода преди той да бъде отменен като незаконосъобразен или отменен за нищожен, не подлежат на обезщетяване по реда на чл. 1, ал. 1 от ЗОДОВ\", е посочил Хамид. Показателен е фактът, че е подписано с особено мнение от 32 съдии! Те смятат точно обратното – че подлежат на обезщяване. Освен всичко друго това според депутата посоченото тълкуване на закона противоречи на практиката на СЕС и прегражда защитата на гражданите и юридическите лица от вреди, които са причинени от отменени или обявени за нищожни подзаконови нормативни актове.       ", "date": "2019.05.31", "title": "Съдът отмени наредба на Царево да глобява къмпингуващи, готова е нова - почти същата"}
{"url": "https://www.actualno.com/politics/izbirat-prez-uli-naslednika-na-cvetanov-kato-zam-shef-na-gerb-news_754165.html", "text": "    След като 12 години и половина бе на крачка зад лидера Бойко Борисов в ГЕРБ, Цветан Цветанов във формацията. И остана редови член на партията.      \"Обмислях това решение достатъчно дълго, но го правя днес, защото за мен ГЕРБ е на всички членове и симпатизанти. За мен беше важно да запазя хладнокръвие и мълчание по време на кампанията\", написа във Facebook Цветанов, след като първо пресцентърът на ГЕРБ съобщи новината малко след 11.00 ч., пише в. .   Според запознати Цветан Цветанов и Бойко Борисов са имали две срещи на четири очи тази седмица. Какво са си казали, нито един от двамата не коментира. Инициативата е била на Цветанов. Пред Нова телевизия той обясни, че : да продължи да работи всеотдайно за общинските избори, а другият - да подаде оставка от всички постове. Борисов дал трети вариант, който Цветанов не приел. Какъв е той, не става ясно.\r\nСамият премиер не коментира новината. Но тя очевидно направи излишна пресконференцията, която бе обещал, че ще даде \"в четвъртък - петък\", и която не даде непосредствено след победата на евроизборите.  Заради отзвука, последвал новината, че Цветанов се е нанесъл в нов, , на 27 март той . Тогава запази позицията си на зам.-председател и шеф на националния предизборен щаб на ГЕРБ. С днешна дата той има само едно жилище – това, от което започна скандалът с .\r\nПри учредяването на партията на 3 декември 2006 г. Цветанов дори формално я оглави, защото по закон кметовете нямат право да са председатели на политически формации. На 13 януари 2010 г., когато вече бе премиер, Борисов стана председател на ГЕРБ, а Цветанов - един от тримата му заместници, и то негласно първи по ранг.\r\nНационална конференция на ГЕРБ в началото на юли ще избере нов зам.-председател на мястото му, твърдят запознати. Уставът фиксира броя на зам.-председателите на трима. Толкова щели да бъдат и занапред. Останалите двама - кметовете на София и на Бургас Йорданка Фандъкова и Димитър Николов, остават зам.-председатели на ГЕРБ и няма да минават през нов вот през юли, категорични са източниците на \"24 часа\".       Последният избор на лидер и заместници се състоя на национална конференция на 20 януари тази година. От тогава тече 4-годишен мандат на Борисов, Фандъкова и Николов. Ето защо на конференцията през юли ще се гласува единствено за трети заместник. Логично най-многото залози сочат към вицепремиера Томислав Дончев, който е сред седмината в Изпълнителната комисия извън Борисов и заместниците му.\r\nАко следва линията да издига максимално в партията знакови кметове, лидерът може да се спре и на кмета на Стара Загора Живко Тодоров. Или на шефката на парламентарната група на ГЕРБ д-р Даниела Дариткова - така пък ще се запази схемата, по която Цветанов съвместяваше втория пост в ГЕРБ и първия партиен в Народното събрание.\r\nОстаналите в Изпълнителната комисия са шефката на парламентарната група на ГЕРБ д-р Даниела Дариткова, заместникът ѝ Красимир Велчев, депутатите Менда Стоянова, която е начело на бюджетната, и Пламен Нунев, който след Цветанов оглави вътрешната комисия на парламента. Другият човек в комисията - новият ни посланик в Израел Румяна Бъчварова, е сред най-приближените до Борисов, но именно предстоящото ѝ заминаване за Тел Авив почти изключва вероятността тя да стане зам.-председател.\r\nСъществувал и вариантът нов човек да влезе с летящ старт и в \"политбюрото\" на ГЕРБ, и на зам.-председателската позиция. В такъв случай с най-голям шанс е министърът на финансите Владислав Горанов. На последните форуми на партията, включително на представянето на листата за евровота и на закриването на кампанията в зала \"Арена Армеец\" в присъствието на кандидата за председател на Европейската комисия Манфред Вебер, той е единият от двамата, които се изказаха преди зам.-председателите. Другият е Дончев.\r\nКой ще наследи Цветанов като председател на националния предизборен щаб на партията, ще стане ясно непосредствено преди местните избори - чак през септември, твърдят източниците на вестника.    ", "date": "2019.05.31", "title": "Избират през юли наследника на Цветанов като зам.-шеф на ГЕРБ"}
{"url": "https://www.actualno.com/business/shte-ima-poskypvane-na-hljaba-uverjava-ekspert-bez-da-kazva-s-kolko-news_754204.html", "text": "    Не мога да кажа с колко ще поскъпне хляба, но заради поскъпването на тока и газа ще поскъпне. Енергийните разходи са средно между 3 и 10% от цената на хляба. Това каза председателят на браншовата асоциация Мариана Кукушева.      Формулата за формиране на цената на хляба е 1 по 2 по 4, като компонентите на уравнението съответно са килограм зърно, килограм брашно и килограм хляб.   Кукушева предупреди, че дори в глобален мащаб има намаляване на количеството отлична като качество пшеница за хляб. Отделно тя обяви, че хлебопроизводителите щели да поемат цената на тол таксата.\r\nЦената на всеки производител зависи от икономическата му издържливост, подчерта пред БНТ Кукушева. И увери, че няма начин крайният производител да не усети промяната.  Кукушева се оплака, че в хлебопроизводството имало 40% сива икономика, както и че няма държавна помощ за сектора, след като ЕС вече прави програми за помощ за високоенергийно производство. Има над 680 регистрирани хлебопроизводители, но всъщност са 1200, твърди Кукушева. Тя обясни, че проверка е показала, че около 60% от сивия сектор в хлебопроизводството се е „наместил” в обществените поръчки във всички общини в България.\r\nОтносно думите на депутата на ДПС Делян Пеевски, че ще предложи намаляване на ДДС за хляба, Кукушева не се ангажира с пряк коментар, но каза, че идва времето ДДС да се диференцира специално за хляба.    ", "date": "2019.05.31", "title": "Ще има поскъпване на хляба, уверява експерт, без да казва с колко"}
{"url": "https://www.actualno.com/asia/arabskijat-svjat-zastana-sreshtu-iran-news_754202.html", "text": "    Почти всички арабски държави изразиха недвусмислено солидарност против действията на Иран, осъждайки всички на Персийския залив, и подкрепиха всички действия на Саудитска Арабия за защита на територията ѝ. Това се посочва в окончателното изявление на извънредната среща на върха на Лигата на арабските държави, проведена в Мека, предаде Агенция \"Фокус\", позовавайки се на ТАСС.      \"Подкрепяме всички действия на Саудитска Арабия за защита на нейната територия и сигурност. Арабските държави са солидарни пред лицето на иранската намеса. Осъждаме намесата на Иран в сирийската криза, делата на Бахрейн и подкрепата за терористични групи, които оперират там, осъждаме окупацията на Иран на трите острова на и изстрелването на ирански ракети от Йемен към Саудитска Арабия. Сътрудничеството с Техеран трябва да се основава единствено на принципа на ненамесата му в делата на други държави\", се казва в изявлението.   Ирак не подкрепи изявлението, прието в края на срещата, заяви генералният секретар на Арабската лига Ахмед Абу ал-Гейт, чието изказване беше излъчено по арабските телевизионни канали.\r\nСпоред него иракската делегация е изпратила съобщение, в което заявява, че \"възразява\" срещу заключителното комюнике на срещата на върха \"в сегашния му вид\" и не е участвала в подготовката на документа. В същото време, според генералния секретар, пратениците на Багдад са потвърдили неговата позиция, осъждайки \"всякакви действия срещу сигурността на саудитското кралство и братята в Персийския залив\".  По-рано по време на извънредна среща иракският президент Бархам Салех заяви, че напрежението около Иран може да провокира война. \"Свидетели сме на регионална криза, която ни поставя на прага на война, която ще унищожи всичко\", каза той, като подчерта, че неговата страна \"прави всичко възможно за насърчаване на диалога в региона\". ", "date": "2019.05.31", "title": "Арабският свят застана срещу Иран"}
{"url": "https://www.actualno.com/business/petkova-pristigna-tankeryt-kojto-shte-ni-dostavi-pyrvi-vtechnen-gaz-ot-sasht-news_754292.html", "text": "    България е договорила нови 140 млн. куб. метра газ, различен от руските доставки на синьо гориво. Това съобщи министърът на енергетиката Теменужка Петкова на извънреден брифинг, предаде БГНЕС.      Късно снощи на терминала на гръцкия остров Ревитуза (близо до Атина) е пристигнал танкер, който ще достави първите количества втечнен природен газ за България, идващ от САЩ.\r\n\"Тази доставка стана възможна благодарение на договора, който \"Булгартрансгаз\" сключи с доставчика \"Колмар\". Това е холандска компания, един от лидерите на пазара на втечнен природен газ“, каза Петкова, цитирана от Агенция \"Фокус\".\r\nПо думите ѝ газът е на конкурентни цени, по-ниски от досегашните доставни. \"Това е една много сериозна крачка напред към либерализацията на пазара в България и един много ясен знак, че правителството работи изключително целенасочено в посока диверсификация и то не само на думи, а и на дела\", увери енергийният министър.  \"Диверсификацията означава сигурност на доставките и конкурентни цени. Правителството може да се похвали с конкретни действия, миналата седмица на интерконектора Гърция-България. Проектът ще даде реална възможност за достъп на други източници на природен газ. Беше регистрирано дружество, дъщерна кампания на \"Булгартрансгаз\", заяви Петкова.\r\nКоличествата, които са доставени, са общо 140 млн. куб. метра - 90 млн. куб. метра за второто тримесечие, и още 50 млн. куб. метра за третото тримесечие.\r\nДоставчикът е изпратил официално писмо до Министерство на енергетиката с ясно намерение да участва на пазара на газ в България, предлагайки да достави около 500 млн. куб. метра газ през следващите 5 години.       Рaзтoвapвaнeтo нa ĸopaбa c пъpвaтa дocтaвĸa aмepиĸaнcĸи гaз зaпoчвa oт yтpe - 1 юни 2019 г., като 5 млн. ĸyб. мeтpa днeвнo мoгaт дa влязaт в Бългapия, каза изпълнитeлният диpeĸтop нa \"Бyлгapтpaнcгaз\" Bлaдимиp Maлинoв.\r\nCпopeд нeгo тoвa щe ocигypи пo-дoбpи цeни и ycлoвия зa бългapcĸитe пoтpeбитeли. Aмбициятa нa cтpaнaтa ни e тъpговията нa гaзoвaтa бopca дa зaпoчнe oт oĸтoмвpи.\r\nДиpeĸтopът нa \"Бyлгapгaз\" Hиĸoлaй Πaвлoв yвepи, чe внимaтeлнo ce cлeди динaмиĸaтa нa бopcoвитe пaзapи нa пpиpoдeн гaз в Eвpoпa, зa дa cвepим ĸъдe cмe ниe.\r\nПо думите му сдeлĸaтa щe пoмoгнe дa ce иcĸa oт KEBP нaмaлявaнe нa цeнaтa нa гaзa зa тpeтoтo тpимeceчиe. Πpeĸият peзyлтaт oт cдeлĸaтa щe ce oтpaзи и нa ĸpaйнитe пoтpeбитeли. ", "date": "2019.05.31", "title": "Петкова: Пристигна танкерът, който ще ни достави първи втечнен газ от САЩ"}
{"url": "https://www.actualno.com/interest/znaete-li-kak-da-se-pogrijite-za-psihikata-si-news_754155.html", "text": "            1. Приемете, че някои неща са извън контрола ви    Няма човек, който да не изпитва притеснения и тревоги. В много случаи това безпокойство е резултат от факта, че не всичко в живота ни е под наш контрол. Затова е важно да се фокусирате върху онези неща, които в действителност зависят от вас. Свалете крака си от педала на газта, намалете темпото, посрещнете предизвикателствата едно по едно и се концентрирайте върху нещата, които стоят директно пред вас. 2. Фокусирайте се върху позитивни мисли   Ако се чувствате стресирани и разтревожени, станете от мястото си и се раздвижете. Излезте навън за глътка свеж въздух. Сложете си слушалките и си пуснете любимото си релаксиращо парче. Опитайте се да откъснете мислите си от това, което ви тревожи. Докато се разхождате, фокусирайте ума си върху позитивни мисли, които ще ви накарат да се чувствате обичани, ценени и уважавани. Когато направите това, ще разберете колко много неща има във вашия живот, за които трябва да сте благодарни.      ", "date": "2019.05.31", "title": "Знаете ли как да се погрижите за психиката си?"}
{"url": "https://www.actualno.com/america/senator-na-demokratite-trymp-shteshe-da-zakopchan-ako-ne-beshe-prezident-news_754157.html", "text": "    Един от кандидатите за президент на САЩ на следващите избори - през 2020 година, , се изказа в подкрепа на започването на процедура за импийчмънт срещу Доналд Тръмп. Уорън е част от Демократичната партия.      Елизабет Уорън заяви, че ако Доналд Тръмп не е защитен от президентския си статут, той е щял да бъде \"в белезници и обвинен\", че е възпрепятствал разследването за намесата на Русия в изборите за президент през през 2016 година. \"Ако беше някой друг, а не президентът на Съединените щати, той щеше да бъде в белезници и да бъде обвинен\", каза Уорън в токшоуто на ABC \"The View\", предаде БГНЕС.   Уорън призова за стартиране на процедура на импийчмънт в деня след публикуването на относно намесата на Москва в изборите за президент на САЩ. След близо двегодишна проверка Мълър заключи в доклада си, че няма доказателства за пряко споразумение между Тръмп и Москва. Тази седмица Мълър заяви, че не е било негова работа да повдига обвинение на Тръмп и не може да го стори, защото Тръмп е защитен от имунитет, който първо трябва да бъде свален.\r\nДемократите имат мнозинство в Камарата на представителите и затова могат да започнат процедура по импийчмънт. Но дори и тази камара да свали от длъжност Тръмп, усилията вероятно ще се провалят в ръководения от републиканците Сенат.  Докато няколко други кандидати за президент на демократите също призовават за процедури за импийчмънт, лидерите на Камарата на представителите все още не са склонни да започнат процеса по време на предизборната кампания до 2020 година. Те твърдят, че това може да се окаже много непопулярно сред гласоподавателите, а крайният неуспех на подобна кампания ще мотивира основните поддръжници на Тръмп и ще подхрани твърденията му, че е жертва на система, която иска да бъде отстранен.\r\nМеждувременно Тръмп повтори твърдението си, че докладът на Мълър му предлага пълно освобождаване от отговорност и че е станал жертва на \"гигантски президентски тормоз\".    ", "date": "2019.05.31", "title": "Сенатор на демократите: Тръмп щеше да \"закопчан\", ако не беше президент "}
{"url": "https://www.actualno.com/europe/bivsh-frenski-olimpiec-zagina-v-alpite-news_754176.html", "text": "    Бившият олимпийски скиор Мишел Канак загина на 30 май при инцидент във френските Алпи, съобщи АФП.      Канак, който спечели няколко титли и се състезава за Франция в зимните олимпийски игри в Сараево през 1984 година, се е качил сам на „Черния ледник“ в Националния парк „Екрин“ по време на инцидента, предаде БГНЕС.   Местната планинска жандармерия, предупредена от катерачи, които са били свидетели на трагедията, е пристигнала на мястото, но са открили скиора мъртъв. ", "date": "2019.05.31", "title": "Бивш френски олимпиец загина в Алпите "}
{"url": "https://www.actualno.com/plovdiv/absurd-veloaleja-v-plovdiv-svyrshva-v-dylboka-propast-video-news_754219.html", "text": "    Истинска пропаст очаква всеки колоездач, дръзнал да кара по велоалеята на надлеза на Адата в Пловдив. Това показа видеоклип на възмутен пловдивчанин на име Стоян Стоянов.      Всичко това се случва заради ремонт и разкопване между моста и булевард \"България\". Изкопът обаче не е обезопасен – няма заграждения, няма и указателна табела за извършваните ремонтни дейности. Освен това в участъка липсва осветление.\r\nТрябва някой да умре ли, възмутен пита авторът на видеото.   След публикуването на клипа обаче вече има обезопасяване - с ограда и мрежа, улично осветление обаче няма. От община Пловдив обаче заявяват, че не им било работа да следи обезопасени ли са строителните площадки в Пловдив, според Нова телевизия. ", "date": "2019.05.31", "title": "Абсурд - велоалея в Пловдив свършва в дълбока пропаст (ВИДЕО)"}
{"url": "https://www.actualno.com/cite/davaneto-vtori-dubyl-njama-vzimaneto-syshto-news_754216.html", "text": "    Така журналистът на БНТ Иво Никодимов обобщи Иван Гешев, че заради публичността на случая \"Десислава Иванчева\" и други като нея почнали да се ориентират и да си прикриват следите.       ", "date": "2019.05.31", "title": "Даването втори дубъл няма – взимането също"}
{"url": "https://www.actualno.com/health/lubimi-hrani-vodjat-do-ranna-smyrt-news_754178.html", "text": "    Хората, които ядат големи количества силно от зърнени закуски и готови ястия до кифли и сладолед рискуват да получат инфаркт, инсулт и ранна смърт, според две основни проучвания.      Констатациите от отделни екипи във Франция и Испания допринасят за нарастващите доказателства, че храните, произведени в заводи с промишлени съставки, могат да увеличат риска от редица заболявания като рак, затлъстяване и високо кръвно налягане, информира „Гардиън“.   Във френското проучване „NutriSanté“ изследователите от Университета в Париж изследваха хранителните навици и здравето на повече от 105 000 души. В продължение на пет години на проследяване, тези, които консумират силно „преработена“ храна, са били изложени на най-голям риск от инсулт, инфаркт и други сърдечно-съдови проблеми. Когато количеството на преработените храни в диетата се увеличи с 10 процентни пункта, например от 10% до 20%, рискът от такива заболявания се повишава с 12%, допълва БГНЕС.\r\nМатилде Тувиер, член на френския екип, каза, че има достатъчно доказателства, за да могат държавните здравни власти да прилагат принципа на предпазните мерки и да съветват хората да намалят консумацията на готови храни. „Обществеността трябва да избягва тези храни, колкото може“, казва тя. \"Трябва да се върнем към по-основни и прости диети.\"  Ултра-преработените храни обикновено се приготвят от промишлени съставки, включващи нишестета, захар и наситени мазнини с добавки като консерванти, свързващи вещества, насипни вещества, подсладители, ароматизатори и “сензорни усилватели”. В Обединеното кралство тези храни са толкова популярни, че съставляват половината от националната диета, повече от всяка друга страна в Европа.\r\nЗа второто проучване, екип от Университета в Навара в Памплона наблюдава хранителните навици и на почти 20 000 испанци от 1999 до 2014 г. В хода на проучването са умрели 335 участници. След като вземат под внимание фактори като възраст, пол, индекс на телесна маса и дали хората пушат или не, тенденцията е ясна. Потребителите на ултра-преработени храни - които са се хранели по четири пъти на ден са с 62% по-вероятно да са починали от тези в дъното на класацията, които са консумирали готова храна по-малко от два пъти дневно.   Мария Бес-Растроло, ръководител на испанското проучване, заяви, че смъртността нараства с повишена консумация на ултра-преработените храни. Тя каза, че е важно да се научим как да разпознаваме „добрата“ храна, добавяйки: „Ултра-преработените храни се произвеждат предимно или изцяло от промишлени вещества и съдържат малко или никакви основни натурални продукти. Те са готови и трябва само да се загреят или направо да се пият или да ядат.“    Проф. Корина Хоукс, директор на политиката по храните в „City University“ в Лондон и един от водещите изследователи в финансираното от правителството звено за изследване на затлъстяването, заяви: „Правителствата трябва да направят повече, за да намалят изчерпателно наличността, достъпността и привлекателността на преработените храни с високо съдържание на мазнини, захари и сол. \" ", "date": "2019.05.31", "title": "Любими храни водят до ранна смърт "}
{"url": "https://www.actualno.com/america/i-v-luiziana-prieha-okonchatelno-mnogo-restriktiven-zakon-protiv-abortite-news_754173.html", "text": "    Губернаторът на Луизиана Джон Едуардс, които е член на Демократичната партия, подписа закон за забрана на абортите след шестата седмица от бременността. Това се казва в официално изявление на губернаторската служба, предаде БГНЕС.      Реално решението на губернатора директно противоречи на това, което се защитава от Демократичната партия по въпроса.   По-рано подобни бяха приети в щатите Джорджия, Кентъки, Мисисипи, Охайо и Мисури. Както се очакваше, новият закон на Луизиана ще бъде оспорван в съда, както и другите закони.\r\nПротивниците на абортите провеждат национална кампания в Съединените щати, за да анулират историческото решение на Върховния съд от 1973 г. по делото \"Роу срещу Уейд\", което легализира абортите на федерално ниво. Противниците на абортите се позовават на религиозните забрани и наричат  изкуственото прекъсване на бременността неморално или дори престъпно.  Техните опоненти твърдят, че забраната на абортите води само до  криминализирането им и увеличаването на майчината и детската смъртност.  Върховният съд, в който понастоящем преобладават консерваторите, не бърза да влезе в дискусията и взема уклончиви решения по въпроса за абортите, въз основа на процедурни тънкости, а не на основните точки на спора. ", "date": "2019.05.31", "title": "И в Луизиана приеха окончателно много рестриктивен закон против абортите"}
{"url": "https://www.actualno.com/america/sasht-riskuvat-da-zagubjat-statusa-na-dyrjava-eliminirala-morbili-news_754195.html", "text": "    Съединените щати рискуват да загубят статута си на държава, елиминирала , ако настоящите огнища продължат, обявиха американските здравни власти. Болестта се смята за елиминирана, когато липсва предаване на болестта в  продължение на 12 месеца или по-голям срок в определена географска  област      Центровете за контрол и превенция на заболяванията (CDC) в САЩ съобщиха, че са регистрирани 971 случая на морбили в САЩ досега през тази година, което означава, че повече хора са хванали болестта през последните пет месеца, отколкото през всяка календарна година след 1992 година. Според американската концепция морбили трябваше да бъде елиминирана в САЩ през 2000 година – тази цел е била поставена през 1966 г. с въвеждането на ваксина.   Продължаващото избухване на огнища на морбили в и около , което започна миналата есен, застрашава \"елиминационния статус\" на САЩ - ако продължи още четири месеца, страната вече няма да може да твърди, че е елиминирала морбили.\r\n\"Морбили се предотвратява и начинът да се сложи край на всяко огнище е да се гарантира, че всички деца и възрастни, които могат да се ваксинират, се ваксинират. Отново искам да уверя родителите, че ваксините са безопасни, те не  причиняват аутизъм. По-голямата опасност е болестта, която ваксината  предотвратява\", заяви директорът на CDC Робърт Редфийлд.   ", "date": "2019.05.31", "title": "САЩ рискуват да загубят статуса на държава, елиминирала морбили "}
{"url": "https://www.actualno.com/sciencelogy/putin-objavi-cel-pred-rusija-da-stane-vodeshta-dyrjava-v-tehnologichno-otnoshenie-news_754170.html", "text": "    Руският президент Владимир Путин участва в среща, посветена на развитието на технологиите в областта на изкуствения интелект, организирана от \"Школа 21\", основана от Сбербанк.      Преди срещата на Путин беше показана изложба на последните разработки в тази област. Държавният глава на Русия беше посрещнат от цифров аватар на банката - виртуална телевизионна водеща на име Елена, създадена в Русия с помощта на технологии за изкуствен интелект, предаде БГНЕС.   На Путин бе показана работата на системата за анализ на транспортния трафик в Москва, технологията за търсене на заподозрени и безопасността на движението. В допълнение, на президента бяха показани няколко иновативни продукта, включително невронна каска, която помага на пациентите с травма на главата да се възстановят.\r\nВ началото на срещата президентът отбеляза, че страните-монополисти в изкуствения интелект в бъдеще ще станат \"господари на света\". Путин добави, че не е случайно, че много страни вече са приели планове за действие за развитието на такива технологии. Според него Русия трябва да има технологичен суверенитет в областта на изкуствения интелект. По-специално, за това е необходимо значително увеличаване на финансирането, създаване на стимули за частни инвестиции и развитие на корпоративната наука и научноизследователската дейност.  Руският президент подчерта, че Русия трябва да се превърне в една от ключовите държави за решаване на най-трудните научни проблеми с участието на учени от цял свят, както и за „изграждане на персонален и интелектуален потенциал“. Той добави, че световните учени ще могат да работят в математически центрове, които през следващата година ще се появят в Москва, Санкт Петербург, Сочи и \"ще допълнят вече съществуващото\".\r\nПутин заяви, че в следващите пет години страната трябва да заеме водеща позиция в областта на компютърното развитие, включително в областта на киберсигурността. Държавният глава на Русия отбеляза, че за \"технологичното новаторство\" е необходимо да се премахнат законодателните и административните бариери, като не се забравя и киберсигурността. Той подчерта, че е от основно значение да се настрои руското законодателство към новата технологична реалност, бързо и ефективно да се създаде гъвкава и адекватна правна рамка за разработването и използването на решения, базирани на информационните технологии.   Според Путин също така е необходимо \"да се гарантира надеждна защита на интелектуалната собственост, законовите условия за регистрация на патенти в националната юрисдикция на Русия\".     ", "date": "2019.05.31", "title": "Путин обяви цел пред Русия - да стане водеща държава в технологично отношение"}
{"url": "https://www.actualno.com/society/spored-dimov-bylgarija-vyrvi-napred-s-izchistvaneto-na-vyzduha-no-ne-e-jasno-kolko-napred-news_754211.html", "text": "    По предварителни данни за началото на 2019 година Смолян, Горна Оряховица, Видин са градовете с най-мръсен въздух в България. Това заяви екоминистърът Нено Димов по една от най-наболелите теми в ресора си.      Добрич, Варна и Девня обаче излязоха от наказателната процедура на ЕС за мръсен въздух, напомни Димов. По думите му, постоянно се работи за подобряване на качеството на въздуха.   Искаме реални резултати и според , каза още Димов пред БНТ, като добави, че сега , който да оценява какъв е напредъкът. На въпрос обаче колко точно евросредства е усвоила България, екоминистърът отрече, че сме усвоили 1%, но не можа да каже колко точно сме усвоили. Зависи как го гледате, посочи той и даде пример, че с три общини имало сключени договори и това било кажи-речи 50% от ресурса. Отделно ще има до края на месец юни насоки за кандидатстване за 10 общини, посочени като най-проблемни с въздуха, за да купят по-екологичен градски транспорт.\r\nНа този етап обаче наказателната процедура от ЕС заради мръсния въздух не може да бъде спряна, защото има още поне 17 града, които не отговарят на стандартите специално за фините прахови частици. Според Димов обаче ЕК била доволна от действията ни и е наясно, че не може всичко да бъде направено веднага и затова Брюксел не продължава процедурата. „Ако продължим в този порядък, не виждам опасност от налагане на санкции от ЕК”, увери Димов.  Що се отнася до т.нар. битка със старите автомобили, екоминистърът напомни, че ЕК разглежда въпроса на паневропейско ниво и да има ограничение за движението им. Димов напомни и за въведената наредба в София – да се спират от движение коли, които официално са с някакъв установен екостандарт при регистрация и технически преглед, но бъдат засечени от газанализатор на МВР и показанията покажат, че всъщност не са с обявения стандарт.\r\nДоколкото съм информиран, спрени са всички строежи по Черноморието, за които имаше протести, увери още Димов.   Не мисля, че има предпоставка за разбиване на управляващата коалиция заради , смята Нено Димов по най-актуалната политическа тема.     ", "date": "2019.05.31", "title": "Според Димов България върви напред с изчистването на въздуха, но не е ясно колко напред"}
{"url": "https://www.actualno.com/crime/bivshijat-shef-na-dabch-petyr-haralampiev-ostava-v-aresta-news_754392.html", "text": "    Специализираният наказателен съд отказа да пусне от ареста бившия шеф на Петър Харалампиев, предаде bTV.      Мотивите са, че може да извърши ново престъпление или да повлияе на свидетели, ако е на свобода.   Припомняме, Харалампиев беше обвинен в края на октомври миналата година за ръководене на престъпна група, занимаваща се с търговия на документи за придобиване на българско гражданство.\r\nТе били предназначени за чужденци, които нямали основание за тяхното издаване.  Освен това взел няколко подкупа, един от които 5000 лева по конкретна преписка за даване на документ за български произход.\r\nСпоред съда редица свидетели потвърждавали тезата на прокуратурата, от което ставало ясно, че има трайна корупционна практика. ", "date": "2019.05.31", "title": "Бившият шеф на ДАБЧ Петър Харалампиев остава в ареста"}
{"url": "https://www.actualno.com/asenovgrad/za-denja-na-deteto-v-asenovgrad-bezplaten-vhod-za-basejna-i-diskoteka-v-parka-news_754166.html", "text": "    Градския в Асеновград отваря врати днес. А утре (01.06.19 г.) по повод Деня на детето достъпът за най-малките ще бъде свободен. Общинският басейн в Асеновград ще открие летен сезон’2019 този петък, а в събота. Празникът при басейна в града ще стартира точно в 12:30 ч. с детско парти, игри и изненади.      Припомняме, че общата стойност на всички ремонтни дейности на басейна е в размер на близо 110 000 лева . Детският басейн отговаря на всички съвременни европейски изисквания за безопасност - поставени са противоплъзгащи плочки и нова пързалка, обясняват от общинската управа. Използваемата площ е разширена с 400 квадратни метра. На допълнително облагороденото място са поставени 80 нови шезлонги и чадъри.   Изградени са нови помещения за лекарския кабинет към плувния комплекс, стая за охрана и хигиенист, стая за спасителите и четири съблекални. Градският басейн в Асеновград е с размери 25/50 метра, а водата в него е минерална с температура от извора 32 ̊. Комплексът разполага и с безплатен паркинг. Входните такси се запазват, както досега. За 4 лева на ден могат да плажуват възрастните, 3 лева ще плащат лицата до 18-годишна възраст. Управата на басейна предлага и три вида месечни карти. Те са с цени от 40 лева за деца до 14 г. и 50 лева за възрастни. Предлага се карта за ползване на басейна в часовете до 10:00 ч. и след 18:00 ч., която е на стойност 35 лева. Членовете на спортни клубове в Асеновград пък могат да си закупят абонамент за 10 лева на месец.\r\nЗабавления за малчуганите на 1-ви юни (тази събота) са подготвени и в Градския парк. Празничната програма ще започне от 11:00 ч. и ще продължи до късния следобед. Поздрав към асеновградчани ще отправят деца от детски градини и творчески състави в Асеновград. Ще има детски  интерактивен театър, дискотека тип маскен бал и арт работилница за маски и балони. А накрая ще бъде проведен и конкурс за най-красивите маска и костюм. Точно в 13:00 ч. децата и техните родители ще могат да се насладят на концерт с фолклорна музика в изпълнение на певци от местната музикална школа „Станимака”. В края на празничната събота, от 18:00 ч. ще се състои и традиционният концерт „Талантите на Асеновград”.   ", "date": "2019.05.31", "title": "За деня на детето в Асеновград - безплатен вход за басейна и дискотека в парка"}
{"url": "https://www.actualno.com/balkani/300-hil-dushi-ochakvat-papata-v-rumynija-news_754224.html", "text": "    Дървен трон, покрит с бяло кадифе със златни мотиви е бил построен за посещението на в Блаж. Ръководителят на римокатолическата църква ще посети Румъния между 31 май и 2 юни, съобщава Медиафакс.      Папата ще седне в него по време на церемонията в Блаж, където ще се отслужи божествена литургия за седемте гръцко-католически епископи, починали в Румъния по време на комунистическия режим. Тронът е построен от Анду Мъргинян, завършил Университета по изкуства в Букурещ.   Дървесината беше избрана от затворите в Сигет и Герла, а мотивите изобразяват изпитанието на  задържането и страданието и умирането за Христос, обясниха организаторите на посещението. По време на комунистическия период политическите затворници са били държани както в Сиген, така и в Герла. В същото време, златото означава „почит към Бога“, докато бялото кадифе представлява „чистотата на християнската мисъл и чувство“.\r\nПодготовката за посещението на папата в Блаж тече по график, каза кметът на Блаж - Георге Ротар. Трите паркинга, построени на входовете на града са почти готови. Извършват се довършителни работи по сцената, изградена в парка на Свободата (Кампия Либертати).  „Подготовката е в рамките на графика, въпреки че срещнахме значителни трудности заради метеорологичните условия. Паркингът е завършен на 90% , а сцената в парка на Свободата е на 80%, но трите дни, които все още имаме, ще ни позволят да посрещнем над 50 000 души и, разбира се Негово светейшество при най-добрите условия ”, каза кметът на Блаж, цитиран от БГНЕС.\r\nТой обясни също, че пътищата и парковете в града са ремонтирани за посещението. В парка на Свободата ще има пунктове за първа помощ, тоалетни и зона за хранене. Ще бъдат създадени и осем големи екрана, за да могат хората да гледат религиозната служба. В деня на посещението на папата - на 2 юни, продажбата и консумацията на алкохолни напитки е забранена.\r\nПапата ще стигне до Блаж с хеликоптер, от Сибиу.       Подготовката е към края си и в Сумулец Циус, където папа Франциск ще извърши религиозна служба в Марианското светилище там. Очаква се да присъстват около 180 000 души. Ще присъства и унгарският президент Янош Адер.\r\n“Очакваме 110 000 души, които са се регистрирали, и още 70 000 без билет, които могат да влязат в района, където ще бъде проведена Светата литургия. Службата ще бъде излъчена на големи екрани, разположени в районите, до които ще има достъп поклонниците ”, каза свещеник Верес Стелиан, който е в организационния комитет.\r\nМеждувременно над 75 000 души са се регистрирали, за да присъстват на посещението на папата в Яши, друг град, който той ще посети, докато е в Румъния. Кметът на Яши - Михай Чирица каза, че са взети всички необходими мерки, за да се позволи на поклонниците и посетителите да влязат в града, да стигнат до мястото на събитието и да се върнат.\r\nСпециални зони също бяха предназначени за тези, които няма да преминат през филтри за сигурност, но ще могат да гледат събитията на екраните, създадени в района.\r\n„Ние подготвихме целия план от мерки по отношение на необходимите забрани за събитието. Ние не прекаляваме, което означава, че жените с деца ще могат да носят в количките, водата, сока или чая за децата, разумни по размер чадъри, малък багаж и каквото и да е друго, което може да е необходимо за комфортния престой. Ако вали дъжд, са приготвени 30 000 дъждобрана”, каза Чирика.      Ресторантите в Яши няма да сервират алкохолни напитки в деня на посещението на папата, обясни кметът Чирика.\r\nВ Букурещ хората ще могат да видят папата на няколко места, сред които и районът на булевард Киселев, между Архитект Йон Минчу и площад Викторией, където папамобилът ще се движи с ниска скорост и в района на Катедралата „Св. Йосиф”, „Каля Викторией” и площад „Революции”, след като той ще изпълни службата в катедралата „Св.Йосиф”.\r\nПо време на престоя си той ще бъде настанен в Апостолската нунциатура в Букурещ, където папа Йоан Павел II също е оставал по време на посещението си в страната.\r\nОчаква се папа Франциск да пристигне на летище Отопени около 11:30 часа днес. Оттам той ще отиде в двореца Котрочени за церемония по посрещането. Папа Франциск ще напусне Румъния на 2 юни около 17:30 ч. от летището в Сибиу. ", "date": "2019.05.31", "title": "300 хил. души очакват папата в Румъния "}
{"url": "https://www.actualno.com/curious/4-te-zodii-s-lubovni-problemi-prez-uni-news_754257.html", "text": "            1. Близнаци - имате склонността да преувеличавате много ситуации и най-вече емоциите си. Не приемайте всичко за предателство от страна на вашата половинка. Първо поговорете, вижте къже е истината и чак след това реагирайте. Вашият партньор ви е верен, проблемът, че не му вярвате е в самите вас.     2. Рак - не мислете, че когато един човек стане ваша половинка, няма нужда да се стараете за него. Имате много грешна представа за връзките. Поддържайте добре външния си вид и не се запускайте. Може да отблъснете половинката си с неглижиран вид и лошо отношение.    ", "date": "2019.05.31", "title": "4-те зодии с любовни проблеми през ЮНИ"}
{"url": "https://www.actualno.com/curious/rusnacite-masovo-ne-haresvat-netradicionni-imena-news_754193.html", "text": "    Почти половината от руснаците (47%) имат негативно отношение към избора на необичайни имена за децата, сочи социологическо проучване, цитирано от РИА Новости.      Според проучването, 47% са отрицателно настроени към това, че родителите дават необичайни имена на децата си. В същото време 41% от руснаците са неутрални към такива необичайни имена като, например, Добриня, Хърмаяни, Пролет или Елвис. Други 11% оценяват този избор на родителите положително, а 1% се затрудняват да отговорят, пояснява БГНЕС.   Сред най-необичайните имена на жители на Русия, които респондентите са чували през последните три до пет години са имена като Аврора, Хърмаяни, Даздраперма, Елисей, Злата, Луцифер, Мирослава, Платон, Русия, Октябрина.\r\nАнкета, реализирана от \"ВЦИОМ-Спутник\", е проведена на 29 май 2019 година. В проучването са участвали руснаци, навършили 18 години. Методът на изследване е телефонно интервю.   ", "date": "2019.05.31", "title": "Руснаците масово не харесват нетрадиционни имена"}
{"url": "https://www.actualno.com/curious/3-te-zodii-koito-nikoga-njama-da-vidite-bez-gadje-news_754258.html", "text": "           За някои хора любовта е най-важното нещо в живота им. Други обичат да флиртуват и нямат граници в общуването си с противоположния пол. Трети изобщо не бърза да се обвързват и предпочитат да се наслаждават на личния си живот.   Различните зодии, приемат обвързването и интимните отношения по специфичен начин.\r\nЕто зодиите, които имат нужда винаги от партньор до себе си!   Раците постоянно мислят за любовта. Тяхната романтична природа  ги тласка към разнообразни връзки и нови интересни хора. Те държат на отношенията си си противоположния пол и са склонни да пробват всичко в името на любовта. Много лесно се влюбват и са склонни често и бързо да сменят партньорите си. За тях животът без връзка е почти невъзможен!         Техният чар, индивидуалност, красота и сексапил се забелязват от всички! Не обичат самотата и често търсят нова компания за всичко, особено в интимността. Живеят живота си един път и се радват колкото могат в любовта. Държат на партньорите си и са всеотдайни. Понякога още преди да са приключили една връзка, вече е назряла нова любов. В отношенията им всичко се случва доста бързо. Имат вътрешен усет дали всичко в любовта е наред и знаят много добре какво да направят за перфектната романтика.  ", "date": "2019.05.31", "title": "3-те зодии, които никога няма да видите без гадже"}
{"url": "https://www.actualno.com/curious/kakvo-da-pravim-ako-vidim-zmija-v-planinata-news_754183.html", "text": "    Ако видим змия в планината, най-важно е да не правим резки движения. Това каза за Радио „Фокус“ – Бургас Владимир Димитров, председател на сдружение „Зелена Странджа“. По думите му змиите обикновено усещат човека преди той да е узнал за присъствието им.      \"Поради инстинкта си за самосъхранение, ако се приближим прекалено много или изненадаме змията по някакъв начин, тя може да стане агресивна и да ни нападне. Най-често се случва, когато се приближим прекалено много до нея. Трябва да бъдем внимателни и да оглеждаме терена, върху който стъпваме. Това, разбира се, важи особено за места, където има по-висока растителност или има камъни, зад които змиите могат да се скрият\", отбеляза Димитров. Той обясни, че след ухапване, пострадалият трябва да бъде транспортиран до болнично заведение, колкото се може по-бързо.   \"По възможност това не трябва да се случва на собствен ход, тъй като е добре да се забави кръвообращението на пострадалия, колкото можe повече. Той трябва бъде пренесен или да бъде задържан възможно повече време в покой\", каза още Димитров. Той обясни, че видовете отровни змии в България са два – пепелянка и усойница, и макар че документираните смъртни случаи след ухапване от такива змии, са рядкост, все пак планинарите трябва да бъдат внимателни по време на летните походи. ", "date": "2019.05.31", "title": "Какво да правим, ако видим змия в планината?"}
{"url": "https://www.actualno.com/interest/syzdadoha-gmo-gyba-kojato-ubiva-malarijni-komari-news_754190.html", "text": "    Генетично подобрена гъба, произвеждаща паяков токсин - може бързо да убие огромен брой комари, които разпространяват малария, показва проучване.      Експеримент, проведен в Буркина Фасо показа, че популацията на маларийни комари след контакт с гъбата е намаляла с 99% в рамките на 45 дни. Изследователите твърдят, че тяхната цел не е да премахнат насекомите, а да спрат разпространението на маларията, съобщи BBC пред БГНЕС.   Провеждайки проучването, изследователи от Университета в Мериленд в САЩ и изследователският институт IRSS в Буркина Фасо първоначално идентифицирали гъбичка, наречена Metarhizium pingshaense, която естествено заразява комарите Anopheles, които разпространяват малария. Следващият етап бил гъбата да се модифицира, като генетичният ѝ код се промени.\r\n\"Те са много податливи, можете лесно да ги модифицирате генетично,\" каза проф. Реймънд Легер от Университета на Мериленд.  Генетичните промени са довели до производство на токсин, подобен на отделяният от някои паяци, докато убиват насекоми.\r\n\"Един паяк използва своите зъби, за да пробие кожата на насекомите и да инжектира токсините, ние сменихме зъбите на паяка с гъбата\", обясни проф. Легер.   Болестта, която се разпространява, когато женските комари пият кръв,  убива повече от 400 000 души годишно. В световен мащаб всяка година има  около 219 милиона случая на малария.     ", "date": "2019.05.31", "title": "Създадоха ГМО гъба, която убива маларийни комари"}
{"url": "https://www.actualno.com/curious/luboven-horoskop-za-uikenda-news_754263.html", "text": "     Овен       В момента се намирате в период на затишие, в който само трябва да изчаквате. В събота ще има раздвижване в любовния ви живот, но най-добре се пуснете по течението.    Телец  ще ви грабне по всички възможни начини. Очаква ви романтично преживяване и не е изключено през уикенда да направите оценка на връзката ви. Не се фокусирайте само върху негативите.   Близнаци Очаква ви повратна точка. Ако искате да промените нещо в любовния си живот, ще трябва вие да сте инициаторът. Ако не можете да поемете отговорността, то продължете напред. Рак        Уикендът може да се окаже напрегнат и това да наруши хармонията с половинката. Опитайте да се доверите на половинката, да поискате и да приемете подкрепата, която ви е нужна, не е задължително да упражнявате пълен контрол върху всяка ситуация. Лъв За някои от Лъвовете предстоят интересни дни на равносметка. Възможно е да си внушавате разни неща, доверието ви в половинката да е компрометирано, а може и стари спомени да объркат ясната ви преценка. Дева През почивните дни много тайни, свързани предимно с финанси, ще излязат наяве. Не е изключено и да решите да направите инвестиция, която няма да се окаже печеливша. В крайна сметка финансите ще са водеща тема.       ", "date": "2019.05.31", "title": "Любовен хороскоп за УИКЕНДА"}
{"url": "https://www.actualno.com/society/bivsh-sledovatel-za-men-sluchajat-zajkov-ne-e-prikluchil-news_754226.html", "text": "    \"За мен случаят „Зайков” не е приключил. Той е много сериозна камбана за нашето общество. Реагираме за бездомните кучета и котки, за жабите. За мен обаче трябва незабавно прокуратурата да вземе на специален отчет делата за домашно насилие.\" Това каза бившият следовател Чавдар Герасимов, който живее в района на Долна Баня, където , предполагаемият убиец на от Костинброд , се е укривал.      \"Тя изрази опасенията си, страхуваше се. Каза ми, че я преследвал, влизал в къщата, когато я няма. Беше много огорчена и обидена от това, че той я пренебрегваше. След това нещата се влошиха и тя го напусна за пореден път. Той обаче не я оставяше да си тръгне и я заплашваше, че ще се самоубие, защото не може да живее без нея\", разказа сестрата на загиналата Милена Надя Шишкова.   Милена не подавала сигнали в полицията, защото се страхувала от . Надя го описа като човек на крайностите - избухлив и много груб.\r\n\"Стоян беше обсебен от нея и не искаше да я загуби. В същото време не знаеше как да се държи. Така загубих сестра си. Не знам дали не направих грешка, че я посъветвах да не се връща при него\", разказа през сълзи Надя.  Още докато била бременна, Стоян Зайков започнал да проявява агресия към нея. \"Ако има някой, който е в подобна ситуация, да потърси помощ\", призова сестрата на загиналата.\r\nСега детето им ще остане при другата им сестра, която е негов попечител.   Според бившия министър на вътрешните работи Емануил Йорданов \"е лесно човек да стои отстрани и да намира кусури.\" По думите му 19 дни не са чак толкова много и от самото начало се е знаело, че Зайков ще бъде открит. Йорданов все пак уточни, че трябва да се изчакат резултатите от експертизата, за да се установи дали Зайков се е самоубил.    Припомняме, че на 29 май, след 19 дни издирване 43-годишният Стоян Зайков загина след престрелка с полицията в района на Долна Баня. Версията е, че се е самоубил. ", "date": "2019.05.31", "title": "Бивш следовател: За мен случаят \"Зайков\" не е приключил"}
{"url": "https://www.actualno.com/health/poddyrjaneto-na-dobro-libido-i-bio-kapsulite-prostero-news_753985.html", "text": "             Храни за Поддържане на Простатната Жлеза   Много мъже по света се срамуват да признаят, че страдат от хроничен проблем с простата. Статистиките сочат, че приблизително 50% от представителите на силния пол, които се намират на възраст между 50 и 60 г., страдат от доброкачествена простатна хиперплазия, която е напълно лечима, стига да се хване навреме. Този процент продължава да нараства с покачването на броя на годинките. Не е тайна и че съществуват редица профилактични мерки, които могат да бъдат предприети в уюта на дома, за да може по-мъжествената част от човечеството да се радва на интимно щастие и спокоен сън след това.\r\nЧаст от тях включват промени в дневното меню. Хората много често забравят, че всичко, което приемат вътрешно, дава и своя външен израз. Храната не прави изключение. Онези, които наблягат на прекомерно мазните и богати на рафинирани захари изделия, могат да очакват сериозни проблеми с функцията не само на простатната жлеза, но и на други есенциални системи в тялото – сърдечно-съдовата и опорно-двигателната.\r\nПо-долу сме подбрали няколко изключително полезни за функционирането на простатата храни:     --> Семки от Тиква: Уролозите ги препоръчват на хора, които страдат от доброкачествена простатна хиперплазия поради високата им концентрация на каротиноиди, цинк и Омега-3 мастни киселини, за които е установено, че понижават риска от преминаването на заболяването към злокачествено. --> Сьомга, Скумрия и Морски Дарове: Всички видове риба и морски мекотели, които са наситени с Омега-3 въздействат положително на състоянието на простатата и се грижат за нормалните нива на либидото и желанието за интимен контакт. --> Домати: Наситени с ликопен, който не се губи дори след преминаването на термична обработка. Той повишава имунитета и се грижи за доброто състояние на простатната жлеза.     Какво Съдържат и Как Се Приемат Био-Таблетките ПростЕро? Едноименният производител на средството за положително повлияване на нивата на либидото и благоприятстване на процесите по извеждане на излишните течности извън организма счита, че неговите органични съставки, които са с държава на произход Индия, са основната причина да липсват индикации за възможни неприятни и болезнени противопоказания сред клиентските мнения и коментари в Интернет.\r\nА главните компоненти в био-козметичната формула на филмираните капсули ProstEro са: - Листата на Палма-Джудже (Палма Сереноа или Сереноа Репенс): Въздейства положително на нивата на имунна защита и благоприятства нормалното функциониране на простатната жлеза. - Кората на Африканска Слива: Грижи се за спадането на болезнените отоци и подутините, поддържайки пикочните канали чисти от шлаки. - Семена от Тиква: Допринася за процесите по извеждане на токсини извън тялото, подчертавайки интимното чувство и водейки до засилване на притока на кръв в областта на малкия таз.\r\nКомпанията-производител съветва клиентите да се придържат стриктно към наличните в търговската опаковка инструкции за правилна и безопасна употреба, за да не се появят странични ефекти. Те гласят, че: 1) Максималният прием не следва да надвишава 3 (три) пъти дневно по 1 (една) таблетка.  2) Прилагат се орално и приблизително 20-30 минути преди хранене с чаша вода или плодов сок.  3) Пълният курс на употреба следва да е точно 1 (един) календарен месец. Желаещите да се сдобият със средството за подчертаване на желанието за интимен контакт могат да го заявят на неговата . Процедурата е напълно дискретна, а плащането става при получаване на изделието. Текущата промоционална оферта позволява на всеки да го вземе с -50% отстъпка от автентичната му стойност. Интимната Наслада Следва Да Е Взаимна! Щастието в романтичен план идва, когато и двамата партньори са удовлетворени от преживяното. За целта е нужно да се споделя повече и да се има готовност да се изслушат копнежите на отсрещния. Това е формулата за интимно разбирателство и наслада. ", "date": "2019.05.31", "title": "Поддържането на добро либидо и био-капсулите ProstEro"}
{"url": "https://www.actualno.com/politics/biser-petkov-se-pohvali-s-programi-za-vremenna-zaetost-sys-zaplati-po-560-lv-news_754269.html", "text": "    В началото на юни ще стартира изпълнението на 28-те регионални във всички области на България.      С тях ще се осигури работа за срок от 3 до 6 месеца за 2387 безработни . Това каза министърът на труда и социалната политика Бисер Петков в отговор на въпрос на народния представител Галя Желязкова по време на днешния парламентарен контрол.    ще се финансират с 8,8 млн. лв., което е с 10% повече в сравнение с миналата година .\r\nСредствата са от бюджета за активна политика на пазара на труда на Националния план за действие по заетостта за 2019 г. на Министерството на труда и социалната политика.   По програмите ще се наемат приоритетно хора от уязвимите групи на пазара на труда, сред които безработни младежи до 29 години, хора над 50-годишна възраст и продължително безработни. при заетост на пълен работен ден, каза Бисер Петков.   Наетите по регионалните програми ще поддържат паметници на културата, училища, детски градини и читалища.    Част от тях ще отговарят за облагородяване и почистване на детски площадки, паркове, алеи, места за отдих, поддържане на пътища, ще извършват спомагателни дейности в обществени трапезарии и пенсионерски клубове и ще оказват съдействие за предоставяне на домашен социален патронаж. Изпълнението на регионалните програми за заетост ще продължи до края на 2019 г. ", "date": "2019.05.31", "title": "Бисер Петков се похвали с програми за временна заетост, със заплати по 560 лв."}
{"url": "https://www.actualno.com/balkani/syrbija-i-bosna-vyvejdat-kontramita-sreshtu-kosovo-news_754255.html", "text": "    Сърбия и Босна и Херцеговина планират да въведат контрамита срещу Косово, ако страната не премахне дискриминационните вносни мита преди следващата среща на върха на Западните Балкани, която ще се проведе в Париж на 1 юли, пише Emerging Europe.      \"Босна и Херцеговина е доставила на Косово стоки за 27 млн. eвро по-малко в сравнение със същия период на миналата година, което е намаление със 97%\", каза Мирко Шарович, заместник-председател на Съвета на министрите на Босна и Херцеговина и министър на външната търговия и икономическите отношения.   Сърбия също беше засегната от тарифите: износът за Косово е с 189.5 млн. евро, или 80%.\r\nИ Сърбия, и Босна и Херцеговина смятат, че косовските граждани страдат от митата, тъй като цените на дребно в младата държава са се увеличили с 5.3%, откакто бяха въведени за първи път миналата година.  Външнотърговският дефицит на страната се е увеличил с 5.4%. ", "date": "2019.05.31", "title": "Сърбия и Босна въвеждат контрамита срещу Косово"}
{"url": "https://www.actualno.com/politics/borisov-za-cvetanov-ne-e-imalo-treti-variant-doverieto-mejdu-nas-po-mnogo-temi-go-njama-video-news_754309.html", "text": "    Томислав Дончев няма да е мой заместник т.е. да заеме мястото на . Това заяви лидерът на ГЕРБ Бойко Борисов след заседание на Изпълнителната комисия на ГЕРБ.      Премиерът поясни, че Цветанов е поискал да си отиде от ГЕРБ, като каза и, че \"доверието между нас по много теми го няма\", както бил казал и самият Цветанов. Лидерът на ГЕРБ беше попитан и какъв е бил третият вариант за бъдещето на Цветанов, но отрече да е имал такъв, макар че вчера (30 май) Цветанов каза за такъв, без да уточнява подробности. Сега Борисов обясни, че пред Цветанов е имало вариант да работи като редови член на ГЕРБ, без да говори пред медиите, но той не се съгласил и останал вариантът за оставка от ръководството.   На 7 юли ще има конгрес на ГЕРБ, когато ще бъде освободена и Румяна Бъчварова, която ще стане посланик в Израел. Освен това щял да бъде направен вътрешнопартиен орган, пред които да има сигнали за злоупотреби в партията. И се обиди на въпрос, че бил зависим вътрешнопартийно от Цветанов, като поясни, че имал 90% рейтинг като направил ГЕРБ и дори магаре да сложел за кандидат за депутат, щяло е да бъде избрано.\r\nАнализ на евроизборите вече го правих – с една дума резултатите са добри, с оставката в БСП е ясно, каза Борисов, докато вървеше диалог с журналистите кога \"да дава\" т.е. да почне да говори. \"Когато си победил, скромността изисква да си мълчиш\", добави той, уточнявайки, че трябва да се даде възможност на получаващите за това пари социолози и политолози да говорят.  \"Не ми се искаше повече Веско Маринов да ми пее на концертите. Ясно бях казал как трябва да се проведе кампанията, не се съобразиха на моменти с мен. Винаги народът ми е давал кредит на доверие, много внимателно съм разчитал какво се иска от мене\", блесна още Борисов.  ", "date": "2019.05.31", "title": "Борисов за Цветанов: Не е имало трети вариант, доверието между нас по много теми го няма (ВИДЕО)"}
{"url": "https://www.actualno.com/cars/range-rover-evoque-smajva-s-tehnologii-ot-bydeshteto-test-drajv-news_754250.html", "text": "            При проектирането на второто поколение на Range Rover Evoque, дизайнерите са заложили на еволюционни промени във външния вид, като са го доближили максимално до луксозния Velar. Новият Evoque носи много от семейните черти на „големия брат”, но в същото време не е загубил индивидуалността си. Тънките матрични LED фарове осигуряват много по-изтънчена светлинна графика отпред и отзад. Всички фирмени елементи на новия модел са подчертани и са станали още по-очевидни. В силуета още по-ефектно изглежда линията, падаща към задната част на покрива, страничният пояс е по-висок, а повърхностите са станали по-изчистени. Дръжките на вратите вече са прибиращи се като при модела Velar. Новият Range Rover Evoque изглежда страхотно, особено качен на 21-инчови колела.    Ако външността на новия Range Rover Evoque е еволюирала, то интериорът е претърпял революционни промени. Широкият централен панел подчертава простора на салона, като в средата са поставени един под друг двата сензорни екрана на мултимедийната система Touch Pro Due, както е във Velar. Най-много ме изненада централното огледало за обратно виждане, което с натискането на бутон се превръща в екран с висока резолюция, даващ пространствена картина какво се случва зад колата. Друга нова технология сякаш прави предния капак прозрачен и показва на горния сензорен екран накъде се насочват предните колела на автомобила. На борда има Apple CarPlay и Android Auto, които осигуряват достъп до приложенията на смартфона чрез мултимедийната система, както и 4G точка за Wi-Fi, която позволява едновременно да се свържат до осем устройства.    Новият Range Rover Evoque е получил технология за интелигентни настройки за самообучение, която позволява на колата да запомни няколко предпочитани настройки на собственика, касаещи седалката и кормилното управление, температурата в салона и мултимедийната система. Второто поколение на Evoque е построено на нова платформа PTA (Premium Transverse Architecture), благодарение на която междуосието е нараснало с 21 мм и е увеличило вътрешното пространство, като мястото за коленете на пътниците на задните седалки е повишено с 20 мм. Пространството за малки предмети в салона е доста повече в сравнение с предишния модел. За интериора на Range Rover Evoque се предлагат много материали вместо кожа, като например изкуствен велур, създаден от преработена пластмаса, евкалипт от естествени растителни влакна и луксозната тъкан Kvadrat, съдържаща вълна. Още с пускането на пазара, новият Evoque е наличен във версията с 48-волтов мек хибрид MHEV, а след година ще се появи зареждащ се в мрежата Plug-in хибрид PHEV в комбинация с 3-цилиндров бензинов двигател. На първия тест-драйв у нас изпробвах модела с новия 2,0-литров турбодизелов двигател Ingenium в съчетание с 9-степенната автоматична скоростна кутия на ZF, пренастроена така, че да осигурява по-плавно и постепенно задвижване върху всякакви терени. Дизеловият мотор със 180 к.с. е напълно достатъчен за ежедневните маршрути в града и е отзивчив на магистралата, защото разполага с въртящ момент от 430 Нм в интервала от 1750 до 2500 об/мин. Разходът на гориво е приемлив, като в града е в рамките на 8 л/100 км, а на извънградско успях да го сваля на 5,5 л/100 км. Още по-динамичен е Evoque с 2,0-литровия бензинов турбомотор с мощност 249 к.с., който уверено тегли колата дори с четири човека на борда и пълен багажник. Новият Range Rover Evoque вози много меко и комфортно по неравни настилки, павета и извън пътя, като основната заслуга за това има новото окачване. Отпред в дизайна на окачването тип McPherson се използва нова технология с хидравлични втулки, които значително намаляват нивото на вибрациите, предавани към волана. Задното интегрално окачване разделя страничните и надлъжните сили, като по този начин увеличава контрола върху каросерията и осигурява по-голям комфорт на пътя. Адаптивната динамика съчетава интелигентни сензори и амортисьори с променлива твърдост, които следят пътните условия на всеки 100 милисекунди. Системата постоянно регулира амортисьорите и предоставя стабилно пътно поведение и максимален контрол, независимо от терена или настилката. Новият Evoque се шофира точни и прецизно, дори и по черни пътища и на офроуд.   Макар че много малко хора биха карали този стилен и изискан автомобил извън пътя, все пак Evoque е истински Land Rover и е способен на това. Пътният просвет е цели 212 мм, а предният и задният ъгъл на заход са съответно 25 и 30,6 градуса. Тестът на офроуд в полите на Рила планина го доказа. Второто поколение на системата Terrain Response се предлага като стандартно оборудване и дава възможност на водачите да избират между четири режима - Комфорт, Пясък, Трева/Чакъл/Сняг и Кал/Коловози за оптимизиране на проходимостта. В комбинация с новото интелигентно задвижване на всички колела, системата точно и бързо преразпределя въртящия момент между предните и задните колела, като гарантира, че колата се движи стабилно при всички пътни условия. Новият Evoque е способен да преодолява водни препятствия с дълбочина до 600 мм. След първия тест-драйв на новия Range Rover Evoque в мен не остава никакво съмнение, че второто поколение на всъдехода ще има отличната репутация на успешния предшественик. С освежената си визия моделът остава абсолютно разпознаваем, а кардиналните промени в интериора го превръщат в технологичен лидер на пазара. Шофирането на новия Evoque доставя истинско удоволствие, както в града, така и на планински път с остри завои, а също и на магистралата. Моделът със сигурност ще намери своите фенове у нас, като бих предпочел автомобила с дизелов двигател със 180 к.с. и автоматик, задвижване на всички колела с богатото ниво на оборудване HSE за относително разумната цена от 115 800 лева с ДДС.   Дължина, мм: 4371\r\nШирочина, мм: 1904\r\nВисочина, мм: 1649\r\nМеждуосие, мм: 2681\r\nСобствено тегло, кг: 1891\r\nВместимост на резервоара, л: 65 Тип: 4-цилиндров редови с турбокомпресор\r\nРаботен обем, куб. см: 1999\r\nМаксимална мощност, к.с. при об/мин: 180 при 2400\r\nМаксимален въртящ момент, Нм при об/мин: 430 при 1750-2500\r\nСкоростна кутия: 9-степенна автоматична Максимална скорост, км/ч: 205\r\nУскорение от 0-100 км/ч, секунди: 9,3\r\nСреден разход, л/100 км: 5,7\r\nВредни емисии СО2, г/км: 150\r\nБазова цена на модела, лева с ДДС: 85 980   Дължина, мм: 4395\r\nШирочина, мм: 1984\r\nВисочина, мм: 1649\r\nМеждуосие, мм: 2681\r\nСобствено тегло, кг: 1843\r\nВместимост на резервоара, л: 56 Тип: 4-цилиндров редови с турбокомпресор\r\nРаботен обем, куб. см: 1999   Максимална мощност, к.с. при об/мин: 180 при 4000\r\nМаксимален въртящ момент, Нм при об/мин: 430 при 1750\r\nСкоростна кутия: 9-степенна автоматична Максимална скорост, км/ч: 205\r\nУскорение от 0-100 км/ч, секунди: 9,3   Среден разход, л/100 км: 5,6\r\nВредни емисии СО2, г/км: 147\r\nБазова цена на модела, лева с ДДС: 79 870 :  :  ", "date": "2019.05.31", "title": "Range Rover Evoque смайва с технологии от бъдещето (тест-драйв)"}
{"url": "https://www.actualno.com/crime/sotir-cacarov-iska-vyzobnovjavane-na-deloto-za-smyrtta-na-chorata-news_754300.html", "text": "    Главният прокурор Сотир Цацаров внесе искане до Върховния касационен съд за възобновяване на наказателното дело, по което 5 бивши полицейски служители са осъдени за убийство на Ангел Димитров. Чората почина на 10 ноември 2005 година при полицейската операция “Респект” в Благоевград.      Главният прокурор направи и искане за спиране изпълнението на наказанията лишаване от свобода по отношение на осъдените, съобщиха от прокуратурата.   Припомняме, че петимата, обвинени за смъртта на Ангел Димитров – Чората. Това са Мирослав Писов, Георги Калинков, Янко Грахофски, Иво Иванов и Борис Механджийски.\r\nВърховният касационен съд измени първоинстанционна присъда и призна Мирослав Писов, Иво Иванов, Борис Механджийски, Янко Граховски и Георги Калинков за невинни в това да са извършили убийството с особена жестокост, оправдал ги е по квалифициращия признак на чл. 116, ал. 1, т. 6, пр. 3 НК и е намалил размера на наложеното на всеки един от тях наказание лишаване от свобода на седем години. Присъдата е потвърдена в останалата й част.  Решение № 284/19.04.2019 г. по НД № 1140/2018 г. на ВКС е влязло  в сила в деня на постановяването му - на 19.04.2019 г. и наложените наказания са приведени в изпълнение веднага по отношение на всички осъдени, съобразно НПК.\r\nВъв Върховния касационен съд е образувано наказателно дело № 513/2019 г., насрочено за 14.06.2019 г., по искане на осъдените Мирослав Писов, Иво Иванов, Борис Механджийски, Янко Граховски и Георги Калинков и техните защитници за възобновяване на наказателното производство.   Днес, 31.05.2019 г., главният прокурор Сотир Цацаров се срещна със съпругите на осъдените по тяхна молба и ги уведоми за внесеното искане и от негово име за възобновяване на наказателното дело. На 31.05.2019 г. главният прокурор внесе във ВКС искане за възобновяване на наказателно дело № 1140/2018 г., за отмяна на постановеното решение от 19.04.2019 г. и връщане на делото за ново разглеждане от друг състав на касационния съд, като счита, че съдебният акт е постановен при съществени нарушения на закона и процесуалните правила, а наложените наказания са явно несправедливи.    Направено е и искане за спиране изпълнението на наказанията, изтърпявани към момента от всички осъдени лица, до провеждане на съдебното заседание по образуваното дело за възобновяване на наказателното производство и постановяване на решението.\r\nАко съдът уважи искането на главния прокурор за спиране изпълнението на наказанията, осъдените Мирослав Писов, Иво Иванов, Борис Механджийски, Янко Граховски и Георги Калинков следва да бъдат освободени от местата за лишаване от свобода до произнасяне на ВКС по направените искания за възобновяване. ", "date": "2019.05.31", "title": "Сотир Цацаров иска възобновяване на делото за смъртта на Чората "}
{"url": "https://www.actualno.com/health/v-svetovnija-den-na-borba-s-pusheneto-kakvi-sa-tendenciite-news_754259.html", "text": "    Ако моделът на тютюнопушенето по целия свят не се промени, повече от 8  милиона души годишно ще умрат от болести, свързани с употребата на тютюн  до 2030 година. Пушенето на цигари е причина за повече от 480 000  смъртни случая годишно в Съединените щати, като повече от 41 000 смъртни  случая в резултат на т.нар пасивно пушене. Това сочи статистика на Центъра за контрол и превенция на заболяванията в САЩ, която беше оповестена в Международния ден за  борба с тютюнопушенето (31 май).      Специалистите от центъра са категорични - пушенето е водеща причина за предотвратима смърт.   Според данни на центъра, в момента в световен мащаб употребата на тютюн причинява повече от 7 милиона смъртни случая годишно.\r\nНегативните последници от тютюнопушенето за любителите на цигарите наистина са ужасно много. Цигареният дим може да доведе до сериозни проблеми и при \"пасивните пушачи\". Особено уязвими в това отношение са бебетата и децата. Новородените, изложени на вредното въздействие от токсините от тютюневия дим, чрез майчино тютюнопушене или майчино излагане на вторичен тютюнев дим, често изпитват намален растеж и функция на белите дробове. Малките деца, изложени на вторичен тютюнев дим, са изложени на риск от поява и обостряне на астма, пневмония и бронхит и чести инфекции на долните дихателни пътища.  Проф. Кристов Цилински, ръководител на European Academy Cancer Center във Виена, се присъединява към призивите в днешния ден да намалите или спрете цигарите още днес. Според него номер едно рисков фактор за всички видове ракови заболявания остава тютюнопушенето. Най-висок е рискът от рак на белия дроб. Въпреки това обаче е важно да се знае, че дори и заклетите пушачи биха намалили риска от заболяването наполовина през следващите 10 години, ако спрат да пушат сега. ", "date": "2019.05.31", "title": "В Световния ден на борба с пушенето - какви са тенденциите"}
{"url": "https://www.actualno.com/politics/cik-potvyrdi-krajnite-rezultati-ot-evroizborite-i-koj-stava-evrodeputat-news_754325.html", "text": "    Официално Централната избирателна комисия излезе с най-важната статистика при напълно завършено и проверено пребояване на гласовете на отминалите европейски избори.      Както (30 май), европейски депутати стават Мария Габриел, Андрей Ковачев, Андрей Новаков, Ева Майдел, Асим Адемов и  Александър Йорданов от ГЕРБ, Елена Йончева, Сергей Станишев, Петър  Витанов, Цветелина Пенкова и Иво Христов от БСП, Илхан Кючюк, Искра Михайлова и Атидже  Алиева от ДПС, след като Мустафа Карадайъ и Делян Пеевски се отказаха от местата си, Ангел Джамбазки и  Андрей Слабаков от ВМРО и Радан Кънев от \"Демократична България\". Има шанс и бившият регионален министър и министър на европредседателството Лиляна Павлова да стане евродепутат, но само ако Мария Габриел пак е еврокомисар в новата Европейска комисия. Иначе, като цяло Мария Габриел е с най-много преференции от всички партии - 82 536, а Елена Йончева е втора, с 82 009.     ГЕРБ печели в 21 области: Блaгoeвгpaд, Бypгac, Bapнa, Beлиĸo Tъpнoвo, Bpaцa, Гaбpoвo, Kюcтeндил, Лoвeч, Moнтaнa, Πaзapджиĸ, Πepниĸ, Pyce, Cилиcтpa, Cливeн, Cмoлян, Coфия 23-и избиpaтeлeн paйoн, Coфия 24-и избиpaтeлeн paйoн, Coфия 25-и избиpaтeлeн paйoн, Coфия oблacт, Cтapa Зaгopa, Πлoвдив гpaд, Πлoвдив oблacт и Xacĸoвo.\r\nБСП пeчeли избopитe в oблacтитe Bидин, Дoбpич, Πлeвeн и Ямбoл. ДПС пък пeчeли избopитe в oблacтитe Kъpджaли, Paзгpaд, Tъpгoвищe и Шyмeн. Голямата картина      номер едно в Европейския парламент (ЕП) е Европейската народна партия (ЕНП), със 179 депутати, следвана от Партията на европейските социалисти (ПЕС) със 153 депутати. На трето място засега са либералите (АЛДЕ), със 105 места, но само като партията на френския президент Еманюел Макрон се присъедини към тях. Четвърти са \"Зелените\", които са считани за големия победител на тези избори - с 69 места. Европейските консерватори и реформисти са с 63, като това е първата по големина партия с националистичен оттенък в новия ЕП. Група \"Европа на нациите и свободите\", където влизат Марин Льо Пен и Матео Салвини, е с 58 депутати. ", "date": "2019.05.31", "title": "ЦИК потвърди крайните резултати от евроизборите и кой става евродепутат"}
{"url": "https://www.actualno.com/politics/bsp-predlaga-danychni-oblekchenija-za-roditeli-i-drugi-socialni-merki-news_754287.html", "text": "    \"Днес България е все още най-бедната европейска държава . са с най-ниски доходи, което се отразява на качеството на живот и на техните деца., заяви Весела Лечева, която от парламентарната трибуна прочете декларация на ПГ на „БСП за България” по повод Деня на детето.      \" Доходът на глава от населението е едва 47% от средния за ЕС и е най-нисък в Съюза . Според ежегодно провеждано наблюдение - почти половината от българските деца - 41,6% живеят в риск от бедност или социално изключване. Има големи различия между регионите с по-висока степен на развитие и по-ниски нива на бедност и тези със значително по - лоши показатели. Има и регионални неравенства в достъпа до качествено образование . Водим класацията по коефициент на детска смъртност. Все още сме далеч от националната цел за обхвата на деца в предучилищното образование, като една от основните причини за това е финансовата бариера и високите такси.   Изследванията от последните години показват и тенденция за непрекъснато увеличаване на разпространението на употребата на наркотични вещества сред учениците в България . Публикувани през 2016 г. данни сочат, че 30% от 15-16 годишните ученици в България са употребили поне веднъж в живота си някакъв наркотик. Сравненията с предходните години показват постепенно увеличаване на употребата на наркотични вещества сред учениците за последните 15 години - от 14% на 30%. Мога да дам още много подобни примери и не си мислете, че го правя с радост. Напротив – тревогата ми е голяма.    За да излезем по-бързо от това положение, ние предлагаме да се обединим около: - пълна държавна издръжка на децата в задължителната предучилищна подготовка.    - създаване навсякъде на условия за целодневна организация на обучението в училище, в съответствие със съвременните изисквания за труд и отдих.\r\n- обединени усилия и строг контрол към всички институции, отговорни и имащи задължения към обхвата на децата в средното образование.\r\n- улесняване на достъпа до образование за децата в малките населени места и от бедни семейства, чрез: създаване на условия до 4-ти клас децата да учат близо до дома си, чрез проект \"Филиален клас\".   - осигуряване на условия за здравословно хранене и грижа за психическото и здравословно състояние на децата във всяко училище. За преодоляването на негативните демографски тенденции предлагаме като спешни мерки:    - въвеждане на семейно подоходно облагане - работещи родители да получават за всяко дете.\r\n- въвеждане на диференцирани ставки на ДДС за детски храни и учебници.\r\n- реализиране на национална програма за изграждане на детски ясли и градини, където има недостиг.   - отпадане на таксите за детски ясли и градини, като техният размер следва да бъде включен във финансирането на делегираните от държавата дейности.\r\n- обезщетението за отглеждане на дете от 1 до 2 години на осигурените майки трябва да не е по-малко от минимална работна заплата.\r\nТези предложения са реалистични и при добра воля – лесно и бързо могат да заработят.\r\nПреди две години, завърших едно свое изказване с пожеланието: „ Да бъдем достойни за нашите деца“. Сега питам риторично: Достойни ли сме за нашите деца през последните години?\r\nНека всеки сам да даде отговор за себе си\", заяви Весела Лечева и пожела успех, просперитет и благоденствие за българските деца. ", "date": "2019.05.31", "title": "БСП предлага данъчни облекчения за родители и други социални мерки"}
{"url": "https://www.actualno.com/politics/fandykova-oproverga-tvyrdenijata-che-shte-se-lee-beton-i-v-borisovata-gradina-news_754321.html", "text": "     Кметът на София Йорданка Фандъкова коментира твърденията на политици и общински съветници, че новият подробен предвижда строителство. Фандъкова определи думите им като \"откровени лъжи и спекулации\" и подчерта, че той не е приет и предстоят обсъждания.      „Приемането на плана е най-важната гаранция, че паркът няма да бъде застрояван, няма да бъде променян драматично. Моята лична позиция е той да бъде запазен във вида, в който го обичаме и сме свикнали да го виждаме“. Това заяви столичният кмет Йорданка Фандъкова, която провери как изглежда създаденият от градинаря Йосеф Фрай розариум в Борисовата градина, съобщава БГНЕС.   Тя каза още, че ще настоява да не се изгражда климатично училище в парка , което е заложено в новия план на Борисовата градина. „Ще настоявам да се запазят обектите на спортна София, конната база. Смятам, че подлезът, който е предложен за пешеходно преминаване от строителния техникум, не е нужно да бъде изграждан. Трябва да се намери решение наземно и безопасно да преминават пешеходците“, обясни тя.\r\n„Успяхме да възстановим стария блясък на розариума в Брисовата градина. За мен е важно да възстановяваме парковете и градините в София, но и да се запознаваме с историята им”, посочи Фандъкова.  „Пространството, което е възстановено, е на площ от 3 дка. В момента са засадени около 7000 растения, като около 2000 са розите. Тук са възстановени алеи, зелените пространства и паркова мебел. Възстановено е изцяло и осветлението. Има охрана. Предстои да бъдат поставени и видеокамери, с които да разширим изградената система“, заяви Фандъкова и добави, че предстои да се поставят табели, които да разказват за видовете рози, които са засадени.\r\nСлед няколко години хората ще могат да минават под арки от рози, а стълбовете на лампите ще бъдат невидими, защото ще бъдат обгърнати от увивни рози.\r\n„Около 780 000 лева е цялата инвестиция. Поетапно възстановяваме Борисовата градина“, каза още Фандъкова.       Фандъкова добави, че ресторантът „Веселото село“ ще бъде премахнат , но това се бави, защото заповедта се обжалва, а в „Маймунарника“ ще бъдат изградени естради . Автокъщата до бул. „Драган Цанков” също трябва да бъде премахната, но собствениците ѝ обжалват заповедта на архитект Влади Калинов и сега предстои съдът да излезе с решение. Там архитектът е предвидил подземен паркинг, което кметът подкрепя.\r\n„Дали да бъде изграден музей, ако е нещо малко, в рамките на съществуващото, може да го разгледаме, но не мисля, че има нужда от сериозно строителство“, заяви тя и добави, че съществуващите стадиони трябва да бъдат реновирани и реконструирани, но не и разширявани като площи. Ще бъде възстановена и пързалката на стадион „Юнак“, добави още Фандъкова.\r\nНа въпрос дали ще бъде възстановена къпалнята „Мария Луиза“ в парка , кметът отговори, че планът ще защити обекта и той ще забрани строителство и разширяване на къпалнята. Останалото зависи от собствениците, които трябва да направят сериозни инвестиции, за да отворят басейна.\r\nСтана ясно още, че общината е заделила 20 млн. лв. за ремонтиране и изграждане на нови паркове. „В момента се работи в Южен парк, Северен парк, Западен парк. Проектира се парк „Дружба“. Ремонтират се градини в междублокови пространства в квартали“, отчете Фандъкова. Тя обяви, че до 2-3 седмици ще тръгне и тролей №7, който ще свързва „Люлин\" с „Манастирски ливади“. Единствената промяна от първоначалния план е, че той няма да се движи по „Фритьоф Нансен“ заради гражданско недоволство, но изградената контактна мрежа ще остане.      Кметът обясни още, защо предвидената по план велоалея на бул. „Президент Линкълн“ в „Овча купел“ няма да бъде изградена.\r\n„Това не е реконструкция, не е нов проект, а ремонт по съществуващо положение. Изискванията на Наредбата за изграждане на велоалеи са, че те трябва да имат широчина от 1.5 м. Габаритът на съществуващия булевард не позволява да се изгради такова трасе“, заяви Фандъкова и каза, че има места, на които са разчертани еднометрови, които не се одобряват от велосипедистите, но вече и Наредбата не го позволява. ", "date": "2019.05.31", "title": "Фандъкова опроверга твърденията, че ще се лее бетон и в Борисовата градина"}
{"url": "https://www.actualno.com/blagoevgrad/masov-vot-za-dps-v-pomoshtnoto-uchilishte-na-blagoevgrad-news_754221.html", "text": "    Дни след края на вота за изборите за евродепутати спекулациите и скандалите не свършват. Две ключови oставки - , и тази на не успяха да заглушат шума на недоволството, нито оглушителният резултат от прекалено ниската избирателна активност.      В Благоевград убедително печели \"ГЕРБ\" със завидните близо 37% от вота на избирателите. Градът, управляван от кмета д-р Атанас Камбитов от същата политическа формация, затвърди подкрепата си към него и гласно одобри концепцията на партията за европейските й нагласи. Въпреки това, изненадите не подминаха близо 70 хилядния град.\r\nНай-голямата дойде от второто и третото място в класирането, и по-скоро от липсата на голяма разлика. БСП за България и ДПС получиха почти равен резултат в града , като БСП води с по-малко от процент.\r\nАнализирайки подробно данните в различните избирателни секции в града, се оказа, че партията на има завидна подкрепа сред избиратели на Благоевград.  Избирателите от 15 улици, съсредоточени в кв. Орлово чука, известен с преобладаването на малцинствено население, твърдо избират кандидатите на ДПС. В сградата на Помощно училище \"Св. Паисий Хилендандарски\", където са съсредоточени секциите, се наблюдават завидни привърженици на партията на Карадайъ. В една от секциите, от 198 действителни бюлетини - 97 са за посочената партия. В друга секция, отново в същата сграда, от 182 регистрирани гласоподаватели, 82 отново са гласували за посочената партия. В близките секции в съседния квартал ж.к. \"Еленото\" пък явно има видни привърженици на депутатът Делян Пеевски.\r\nВ секция 92 в квартала, обединяваща почти 22 блока, са гласували 155 избиратели. От тях 20 избират ДПС, а 60% от всички избиратели категорично посочват Пеевски за техен избор.  Обобщаващо за цялата община лидерът на партията получава почти 600 преференции от 19-те хиляди гласа за ДПС, а Пеевски 211.\r\nПартия \"ГЕРБ\", въпреки завидната си победа, не съсредоточава избирателите си към преференциален вот. Изненадващо, едно от най-познатите лица в града - Андрей Новаков, , е пети в преференциалния вот. Новаков започна своята политическа кариера именно в община Благоевград, има офис в града и поддържа много тесни връзки с избиратели на областния град. Въпреки това е \"победен\" в личнопартийната битка от Мария Габриел, Асим Адемов, Лиляна Павлова и Емил Радев.    Като цяло анализът на ГЕРБ показва много плавен вот във всички секции. Интересни са резултатите в две от съседните на града села. В с. Бистрица - известно с високите цени на имотите и уникалната природа са гласували 28 души. 18 от тях или над 64% от всички гласували избират \"ГЕРБ\". Същата статистика се получава и в близкото до града село Марулево. От 19 избиратели - 13 избират партията на Борисов, или това е 68% победа за партията.\r\nИ двамата кмета на селата (Георги Бочуков - с. Бистрица и Александър Парашкански - с. Марулево) са от политическа партия \"ГЕРБ\".\r\nИзненада в благоевградския вот е и бившата кметица на Младост - Десислава Иванчева, която побеждава редица партии, сред които: НФСБ, НДСВ, Зелените, Атака и ДОСТ. ", "date": "2019.05.31", "title": "Масов вот за ДПС в помощното училище на Благоевград"}
{"url": "https://www.actualno.com/society/danail-kirilov-she-se-spravja-s-domashnoto-nasilie-s-finansirane-na-programi-news_754308.html", "text": "    \"Ще финансирани различни дейности: програма за предоставяне на помощ на деца, пострадали от домашно насилие, социално и психологическо консултиране и други.\"      Това каза министърът на правосъдието Данаил Кирилов в отговор на въпрос на депутата от ГЕРБ Иглика Събева за мерките за борба с .   Разчитам, че ще продължим и работата по промяна на законодателството с оглед неговата редакция и по-ефективно приложение в случаите на домашно насилие\", заяви той.\r\n\"Радвам се, че извървяхме първата стъпка по измененията в Наказателния кодекс.  В момента сериозен е напредъкът на работната група в Министерство на правосъдието и по отношение на измененията в Закона за борбата с домашното насилие“, изтъкна Кирилов. ", "date": "2019.05.31", "title": "Данаил Кирилов ше се справя с домашното насилие с финансиране на програми"}
{"url": "https://www.actualno.com/books/kniga-sreshtu-bezrazsydnoto-shofirane-vliza-v-uchilishtata-news_754265.html", "text": "    Стряскаща статистика, много болка и призив за отговорност и мисъл за живота на другите – така накратко може да се опише новата книга на плевенския журналист Георги Стоянов. Озаглавена \"Останете живи\", тя ще ви срещне очи в очи с малка част от хаоса, който цари по пътищата в България и ще ви запознае с 14 изповеди на участници в пътни инциденти, свидетели на катастрофи, полицаи, близки и приятели на загинали и ранени. Част от тях разказват за грешките, които са допуснали, други – за болката и страданиетo. Изданието включва още - пълна статистика за загиналите и ранените при ПТП в България от 1951 г. насам, както и правила за действие при катастрофи и други важни препоръки в случай, че попаднете в пътен инцидент.      Книга за променените човешки съдби. Книга срещу катастрофите и безразсъдното шофиране. Книга за всички настоящи и бъдещи шофьори. Така я определят мнозина, които вече са я прочели. Самият Георги Стоянов обаче е решил представянето й да става основно пред ученици и млади хора. От няколко седмици той е предприел своеобразно турне, което ще продължи и през юни.   \"Останете живи\" вече влезе в училища в Плевен, Приморско, Царево, Долна Митрополия, Тръстеник. Книгата беше представена и във Велико Търново. Кампанията продължава и през юни, като Георги Стоянов ще се срещне с младежи и в Стара Загора, София, Варна и други градове на страната. Всички активности около представянето на книгата се публикуват на официалната й страница във Фейсбук.\r\n„Всеки ден чуваме поредната история за още жертви, премазани между тенекиите на катастрофирал автомобил. И най-често по безумни причини – алкохол, наркотици, шофиране без книжка, с несъобразена скорост – „грешки”, които – ако опитаме да избегнем – смятам, че войната по пътищата ще намалее драстично. Ще намалее и черната статистика. Смъртта, особено на млади хора в катастрофи, винаги ме е натъжавала, но едновременно с това и адски много ме е ядосвала. Аз не съм пътен експерт. Книгата не е някакъв литературен шедьовър. Това просто е моят начин да опитам да направя нещо полезно, нещо различно по темата. Искам най-вече да въздействаме върху младите хора. Считам, че вече утвърдените шофьори много трудно ще подлежат на промяна на привичките си, но пък реших, че темата, представена по достъпен начин, на разбираем език, ще накара именно тези млади момчета и момичета, на които тепърва им предстои да седнат зад волана, да осъзнаят навреме колко важно е да бъдат отговорни, толерантни и разумни. За да не загинат и да не се превърнат в убийци”, споделя авторът и издател на \"Останете живи\" Георги Стоянов.   ", "date": "2019.05.31", "title": "Книга срещу безразсъдното шофиране влиза в училищата"}
{"url": "https://www.actualno.com/asia/iran-obvini-sauditska-arabija-che-vsjava-razdelenie-v-blizkija-iztok-news_754270.html", "text": "    Иран обвини Саудитска Арабия, че всява разделение сред държавите от Близкия изток в полза на Израел, след като кралството бе домакин на , свързана с противопоставянето срещу ислямската република, предаде AFP.      На срещата почти всички арабски държави се обявиха срещу действията на Иран, осъждайки всички в Залива, и подкрепиха действията на кралството за защита на територията му.   Саудитска Арабия \"продължава да посява разделение между ислямските страни, като това е желанието на ционисткия режим\", заяви говорителят на външното министерство на страната Абас Мусави.\r\n\"Виждаме опитите на Саудитска Арабия да обединят съседите си и арабските страни против Иран, като продължение на безсмислените действия на САЩ и ционисткия режим\", добави той.  Мусави изрази разочарование, че Рияд възнамерява да отправи същите \"неоснователни твърдения\" срещу Техеран на срещата на върха на Организацията на ислямското сътрудничество в Мека в началото на събота, \"използвайки\" своята роля като домакин.\r\nКралят на Саудитска Арабия Салман в петък утвърди реториката си срещу Иран, призовавайки арабските държави да се изправят срещу неговите \"престъпни\" действия, след като нападенията срещу петролни инсталации предизвикаха опасения от регионален конфликт. ", "date": "2019.05.31", "title": "Иран обвини Саудитска Арабия, че всява разделение в Близкия изток"}
{"url": "https://www.actualno.com/crime/geshev-vidja-syuz-na-cvetan-vasilev-i-ivo-prokopiev-da-diskreditirat-prokuraturata-news_754215.html", "text": "     Плащане на определени хора за дискредитиране на прокуратурата – така ръководителят на Спецпрокуратурата и зам.-главен прокурор Иван Гешев обрисува \"кръг от олигарси\", който работел срещу държавното обвинение, макар че някои от тези хора не се харесвали . И добави, че \"хора, свързани с това образувание\" (бел. ред. – )  имат общи снимки с Цветан Василев.      \"Със същия успех можеше да поиска от президента да арестува Цветан Василев или ВСС да отмени конституцията\", иронизира Гешев и сметна действията на \"Боец\" срещу него за пиар ход. Припомняме, че на Гешев и на главния прокурор Сотир Цацаров – заради корупция, злоупотреба с власт, незаконно забогатяване. Специално за Цацаров отново излезе информация за интересна имотна сделка – този път покупка на вила, а по отношение на Гешев бившата зам.-кметица на \"Младост\" Биляна Петрова изкара и ролята му в действия, приличащи на източване на приватизирано държавно предприятие още в началото на този век. Отделно стои въпросът с с Александър Ваклин - основният свидетел по делото срещу Десислава Иванчева и Биляна Петрова.\r\nСпециално за случая с , ръководителят на Специализираната прокуратура използва следните думи пред БНТ: \"Поредният български олигарх, който прибираме\". Гешев подчерта и, че имало връзки на Арабаджиеви с Цветан Василев, без да го посочва по име. И даде друг пример как олигарсите се обединявали по интереси – \"подсъдимият Прокопиев\" не харесвал \"подсъдимия Цветан Василев\", но имали интерес прокуратурата да не си свърши работата, а хора като Арабаджиеви и Баневи един вид били нещо като свързки .\r\nПо делото \"КТБ\" Гешев коментира, че има вторични производства спрямо основното дело, които са отделни истории сами по себе си за източване на банката. Гешев не пропусна да похвали и основния свидетел на прокуратурата Бисер Лазов за смелостта му да говори.  Същевременно по случая с в Пловдив Ральо Ралев Гешев не пожела да коментира, но го сравни със случая \"Иванчева\", като обясни, че заради широкия отзвук в медиите други като Иванчева почнали да си прикриват следите и да затрудняват прокуратурата . \"За съжаление изнасяхме показно как да не допускат грешки\", каза Гешев. И добави, че случаят с Ралев бил \"доста по-качествено отработен\", визирайки възможната престъпна дейност.\r\nПо случая с , зам.-главният прокурор посочи, че ставало въпрос и за наркоразпространение, както и рекет не само на земеделски производители, но и на по-дребни търговци в други браншове. Групата била водена от Мартин Антов, който нашумя като част от делото \"Килърите 2\". Занимават се с всичко, от което може да се изкара пари, уточни Гешев и каза още, че все още няма официално обвинение.\r\nПо случая с стана ясно, че още няма експертиза колко точно са струват 80-те декара общинска земя, продадени за 1,68 лева за квадратен метър. АДФИ обаче приключила проверка на общината и с това помогнала на прокуратурата. Считаме, че кметът Георги Димов трябва да остане в ареста, „за да не продължи тази творческа дейност”, уточни Гешев и поясни, че може и да има разширяване на разследването.     ", "date": "2019.05.31", "title": "Гешев видя съюз на Цветан Василев и Иво Прокопиев - да дискредитират прокуратурата"}
{"url": "https://www.actualno.com/chronicles/za-posleden-pyt-se-izlychva-televizionnijat-kanal-na-bnt-efir-2-news_754092.html", "text": "    Съгласно Решение на Министерския съвет № 189 от 18 май 1974 г. Втора програма на Българската телевизия е открита на 9 септември 1975 г. През 1992 г. е преименувана на „Ефир 2“.      През 1999 г. Министерският съвет взима решение втората национална телевизионна мрежа да бъде приватизирана. В 21:10 ч. на 31 май 2000 г. Ефир 2 казва „Сбогом!“ на българските зрители с прощалния филм на Екатерина Генова „Ефир 2 – снимка за спомен“. Водещата на предаването „Ах, тези муцуни!“, която работи в Ефир 2 от създаването му, е заснела обзор на съществувалия 25 г. и вече приватизиран канал. След този филм, Ефир 2 излъчва една последна емисия новини, филм и концерта „Само една нощ с Рики Мартин“. 40 минути след полунощ сигналът е изключен.   През есента на 2007 г. се появява информация, според която, във връзка с цифровизацията на ефирното излъчване, БНТ планира да поднови излъчването на втора програма. Това става на 16 октомври 2011 г. ", "date": "2019.05.31", "title": "За последен път се излъчва телевизионният канал на БНТ Ефир 2"}
{"url": "https://www.actualno.com/prasspress/borisov-proverjava-dali-ima-ministri-kato-toja-shtrahe-kabineta-si-news_754307.html", "text": "    Премиерът Бойко Борисов много се притеснява да не се окаже, че някой от министрите му и коалиционните партньори е готов да продаде националния интерес на мнима племеница на руски олигарх като тия австрийци.      Не е ясно дали проблемът е, че се продава националният интерес, че се продава на руснаците или, че опитът е неуспешен, защото племеницата е мнима с мръсни нокти. Но проверката е необходима, за да има спокойствие и стабилност.\r\n​​​​​​​Затова тия дни ще изненада кабинета си и коалиционните си партньори с обстоен тест, който ще премине горе-долу така. - Борисов праща SMS до всички коалиционни партньори и министри, гласящ: “Ve4e znam si4ko. Utre v 9 i 30 pri mene da se obesnqva6”   - В Правителствена болница са приети няколко пациента с инфаркт. - Руският посланик звъни на Борисов, той вдига, оня вика: “Не е така, както си мислиш”. Борисов вика: “Кое не е така?” - Посланикът мълчи. Затваря.     - Почти никой не може да се изака като хората от толкова напрежение. Само Борисов може, но той не ака, това е работа за всички около него само. - Волен Сидеров разпорежда за всеки случай да се подготви репортаж по телевизор Алфа, че Борисов е гей, содомит, католик, а Цветанов вече да е соросоид, а не обикновен приятел на Америка за България. - В Перловската река са открити 40 килограма рубли и документи. Следствието се опитва да ги отнесе за съхранение и проучване, но са загубени на една бензиностанция Лукойл. - Румен Овчаров се смее. - Всички са се събрали. Минерални водички. Кафенца. По някоя и друга папка да изглежда по-работно уж, но в някои папки има снимки.   - Борисов влиза и казва: “Колеги, сред нас има предател…” - Мълчание. Борисов гледа. Хора се потят. Каракачанов усеща първите симптоми на булимията. - Мълчанието с лъжица за сладолед да го гребеш. - Никой нищо. Борисов изведнъж казва на глас: “Горанов!” - Животът на финансовия министър минава като на лента пред очите му, препотен и с разхлабена връзка, с принудена усмивка вика: “Да, шефе?” - Борисов се усмихва и му казва: “Купи ли от Лидъла под вас шоколадени стафиди, ” Онзи вика: “Да” и му ги дава. - Смут. Мълчание. Борисов хапва две тунквани в шоколад стафиди, че повече сладко не бива. Дава другите да си вземат, били много добри. - Борисов преглъща и обявява: “Тъпунгери наакани. Какво си мислите и се надявате, че не знам. Всичко ви знам. Само ви казвам - ако има записи, то те са нелегални. Манипулирани. И ще са в угода на по-големи боклуци. Айде, спокойно и лека и доходна” - Чистачките идват да избършат след разпуснатото съвещание на изпусналите се.  ,  ", "date": "2019.05.31", "title": "Борисов проверява дали има министри като тоя Щрахе кабинета си"}
{"url": "https://www.actualno.com/healthy/poveche-pari-za-speshni-pacienti-koito-ne-bivat-hospitalizirani-news_754197.html", "text": "    Болниците, които лекуват спешни пациенти, но след това не остават при тях за болнично лечение, ще получават с близо 50% повече средства за извършената спешна дейност. Това предвижда проект на здравното министерство за изменение на наредба №3 за медицинските дейности извън обхвата на задължителното здравно осигуряване. Той е качен за 14-дневно обществено обсъждане, предаде в. \" \".      Досега се заплащаше по 30 лв. на преминал и отчетен пациент, а сега сумата е повишена до 44 лв. Договор със здравното министерство да получават такава субсидия са сключили 43 болници.   Увеличение се предвижда и за дейности по лечение, рехабилитация и проследяване на болните от туберкулоза и обхващане на контактни лица, както и продължаващо лечение и рехабилитация на пациенти с неспецифични белодробни заболявания като хроничен бронхит и ХОББ. Там увеличението е между 2 и 15 лв. за различните дейности.\r\nСубсидията за психиатричните клиники става между 35 и 46 лв. за леглоден на пациент, сега е между 30 и 40 лв.  Актуализацията се прави заради нарасналите разходи за персонал, лекарства, ток, парно и други консумативи, посочва в мотивите си министър Кирил Ананиев. Парите са от , отпуснати допълнително от правителството преди месец. ", "date": "2019.05.31", "title": "Повече пари за спешни пациенти, които не биват хоспитализирани"}
{"url": "https://www.actualno.com/showbusiness/jenata-na-pasi-osydi-predavane-s-vodeshta-nikoleta-lozanova-news_754199.html", "text": "    Съпругата на бившия външен министър Соломон Паси - Гергана, успя да осъди на първа инстанция фотографи на телевизионното предаване \"Папараци\" на bTV по времето, когато водеща на предаването беше Николета Лозанова - 2015 година. Новината съобщи самата Паси в личния си профил във Facebook.          Паси успя да убеди съда, че от \"Папараци\" са я следили, както и семейството ѝ, седмици наред, което е предизвикало стрес за нея и децата ѝ.\r\n\"В продължение на повече от месец нито на мен, нито на Соломон ни хрумна дори и за секунда, че това са \"журналисти\". Но пък всяка друга болна мисъл мина през главите ни - от \"Наглите\" и \"Недосегаемите\" през трафиканти на дрога до обикновени крадци на апартаменти. Започнахме да отменяме ангажименти, за да сме при децата, наложи се да аташираме човек към малките през деня, да се чуваме много по-често с учителите в детската градина, с бабите и дядовците и пр. Описвам тези подробности, за да стане ясно, че това не беше каприз или \"мрънкане на публични хора\", а вопъл на нормален човек, когато личната му свобода е превзета с комерсиални цели, без да е налице сериозен обществен интерес\", написа Паси във Facebook.  \"В частност свободата на словото и печата и другите средства за масова информация следва да бъде разглеждана като своеобразен балансьор между правата на личността и интереса на обществото да бъде информирано, като при постигане на изискуемия законен баланс следва да са еднакво добре защитени и правата на личността, и правата на обществото\", се казва в решението на съда. Съдиите считат, че в дадения случай общественият интерес за знание за личния живот на съответната публична личност не е по-значим от интереса на самата публична личност и посочват, че публикуване на информация трябва да бъде съобразено с правото на личен живот. ", "date": "2019.05.31", "title": "Жената на Паси осъди предаване с водеща Николета Лозанова"}
{"url": "https://www.actualno.com/curious/ashtyn-kychyr-svidetel-po-sluchaj-na-ubijstvo-news_754189.html", "text": "    Американският актьор Аштън Къчър свидетелства в съдебна зала в Лос Анджелис във връзка с посещението му в дома на млада жена, с която имал среща без да разбере, че тя лежи вътре мъртва, предаде БГНЕС.      Когато жената на име Ашли Елерин не отговорила вратата, Къчър заяви, че е погледнал през прозореца и е видял на пода червени петна, които помислил за разлято вино. Актьорът заяви в съда, че \"изпаднал в ужас\", когато научил, че 22-годишната Елерин е била убита.   Прокурорите твърдят, че Елерин е била убита от \"Холивудския изнасилвач\", Майкъл Гаргиуло, съобщи BBC. 43-годишният Гаргуило е обвинен в убийствата на Елерин и още две жени.\r\nАштън Къчър заяви пред съда, че е говорил по-рано през деня по телефона с Елерин, студентка по моден дизайн, за да си уреди среща с нея. Актьорът заяви, че е пристигнал късно в дома на младата жена в Холивуд, за да я вземе.  \"Почуках на вратата и никой не ми отвори. Почуках отново и отново, без отговор. В този момент предположих, че е излязла навън, разстроена от това, че закъснях\", свидетелства Къчър.\r\nНа следващия ден Елерин е намерена мъртва в дома си от съквартирантката ѝ.    ", "date": "2019.05.31", "title": "Аштън Къчър - свидетел по случай на убийство"}
{"url": "https://www.actualno.com/america/trymp-objavi-povishavashti-se-mita-za-vsichki-stoki-ot-meksiko-dokato-ne-bydat-spreni-migrantite-news_754185.html", "text": "    Вашингтон ще наложи 5-процентно мито за всички стоки от от 10 юни - мярка, която ще продължи дотогава, докато \"нелегалните мигранти\" спрат да идват в страната. Това заяви американският президент Доналд Тръмп, цитиран от АФП, предаде БГНЕС.      \"На 10 юни Съединените щати ще наложат 5% мито за всички стоки, които идват в нашата страна от Мексико, до момента, в който незаконни мигранти престанат да идват през Мексико в нашата страна. СТОП! Митата постепенно ще се увеличават, докато проблемът с незаконната  имиграция бъде отстранен, след което тарифите ще бъдат премахнати\" написа Тръмп в Twitter.   Съобщението на Тръмп се случва ден след като граничните полицаи в Ел Пасо, Тексас задържаха най-голямата група мигранти, срещани някога от службата за граничен контрол - 1036 души.\r\nПрез последните месеци броят на задържаните мигранти е над 100 хиляди на месец. Те са предимно хора, които бягат от бедността и насилието в Централна Америка, за да поискат убежище, след като пристигнат на американска земя.  \"Мексико има много силни имиграционни закони и може лесно да спре незаконния поток на мигранти, включително чрез връщането им в родните им страни. Освен това Мексико може бързо и лесно да спре незаконните чужденци от южната граница с Гватемала\", гласи официално становище на Белия дом.\r\nРешението на Доналд Тръмп да наложи петпроцентово мито за всички мексикански стоки в отговор на мигрантските набези би било \"катастрофално\", заяви Исус Сийд, секретар по въпросите на Северна Америка в мексиканското външно министерство.   \"Ако това бъде въведено, трябва да реагираме енергично\", каза той на пресконференция в отговор на новината за новите мита.     ", "date": "2019.05.31", "title": "Тръмп обяви повишаващи се мита за всички стоки от Мексико, докато не бъдат спрени мигрантите"}
{"url": "https://www.actualno.com/asia/planyt-marshal-za-palestina-na-djared-kyshnyr-zasega-ne-entusiazira-sauditska-arabija-news_754182.html", "text": "    Палестинският проблем остава в центъра на арабския свят, докато палестинците не получат независима държава с Източен Йерусалим като столица, заяви кралят на Саудитска Арабия Салман бен Абдул Азиз ал Сауд на откриването на спешната среща на високо равнище на страните, участващи в Лигата на арабските държави в Мека.      \"Палестинският проблем е нашият основен проблем, докато палестинският народ не възвърне своите откраднати права и не създаде независима държава със своя столица Източен Йерусалим, в съответствие със съответните международни резолюции и Арабската мирна инициатива,\" каза кралят, предаде БГНЕС.   По-рано Съединените щати обявиха, че възнамеряват да организират икономически форум в Бахрейн в края на юни, за да привлекат инвестиции в палестинските територии, което би трябвало да бъде първата стъпка в реализацията на \"сделката на века\" за Близкия изток, която планира да сложи край на палестино-израелския конфликт.\r\nСпоред арабски медии, планът на САЩ е палестинците да се оттеглят от териториите, завзети от Израел, в замяна на икономическа помощ, както и в предоставянето на финансова помощ от арабските монархии за създаване на палестинска държава. Съгласно плана, който не е официално обявен, част от новата палестинска държава трябва да бъде разположена на Синайския полуостров. Засега Палестина отхвърля \"сделката на века\" от САЩ за уреждане на конфликта. Планът е дело на зетя на американския президент Доналд Тръмп - Джаред Къшнър.  Стана ясно и, че Организацията на обединените нации (ООН) засега няма да участва в конференция в Бахрейн, на която ще бъдат представени икономическите аспекти на американския мирен план за Израел и Палестина, съобщава Агенция \"Фокус\".\r\n\"На този етап не зная, че ще имаме представител\", заяви говорителят на ООН Фархан Хак. Първоначално говорителят заяви, че координаторът на ООН за Близкия изток Николай Младенов е бил поканен на конференцията на 25-26 юни в Манама, но няма да присъства. По-късно той коригира изявлението си, за да каже, че Младенов не е бил поканен.   Междувременно министър-председателят на Израел Бенямин Нетаняху показа на официална пресконференция карта, на която са част от Израел. Нетаняху каза, че картата му била подарена от Джаред Къшнър.    Новият палестински премиер Мохамед Щайех също взе отношение и обяви преди три дни, че планът ще бъде “роден мъртъв\". \"В Палестина няма партньори за Тръмп. Няма арабски партньори за Тръмп и няма никакви европейски партньори за Тръмп\", каза Щайех по време на голямо едночасово интервю. ", "date": "2019.05.31", "title": "Планът \"Маршал\" за Палестина на Джаред Къшнър засега не ентусиазира Саудитска Арабия"}
{"url": "https://www.actualno.com/america/grad-v-sasht-s-globi-za-shofiori-koito-davat-pari-na-prosjaci-news_754175.html", "text": "    Колкото и да сте състрадателни, ще трябва да помислите сериозно, преди да дадете пари на в Нюарк.      Полицията въведе глоби за шофьори, създаващи рискове за безопасността и забавят трафика, като спират, за да дават пари на просещите, предаде БГНЕС.   \"Хората са с добри намерения и искат да помогнат, но това създава проблем за безопасността\", каза директорът на Обществената безопасност Антъни Амброуз. - Ние имаме просяци, които бродят по трасетата на натоварени изходни рампи по маршрут 280 или по магистралата „Маккартър“, които застрашават собственото си здраве. Преди седмица пешеходка бе убита на магистрала „Маккартър“.\r\nПолицията е написала повече от 90 глоби само за последните няколко седмици. Глобата е от 50 долара плюс съдебните разходи.  Градските власти обявиха, че всичко това е част от по-голям план за подпомагане на бездомните.\r\n\"Когато водачът спре и даде пари на просяк, той основно им помага да задоволяват лошите си навици\", каза Амброуз. \"Искаме да спрем това, като същевременно предложим на тези просяци съществена и значима помощ.\"   „Нюарк Хоуп Уан“ е полицейско мобилно звено, което се опитва да прибира просяците от улиците, като предлага услуги, за да им помогне.     ", "date": "2019.05.31", "title": "Град в САЩ с глоби за шофьори, които дават пари на просяци "}
{"url": "https://www.actualno.com/europe/ima-arestuvan-za-potynalija-korab-v-budapeshta-news_754163.html", "text": "    Унгарската полиция съобщи, че е задържала капитана на кораб, който се сблъска с друг кораб за туристически цели в участък от река Дунав, в резултат на което       \"Украинският капитан на круизния кораб е разпитан от следователите като заподозрян\", се казва в изявление на полицията, съобщи АФП.   \"След като е бил разпитан, 64-годишният Юрий С., жител на Одеса, е бил задържан и е отправено искане за арест\", се казва в изявление на полицията, предаде БГНЕС.\r\nПрипомняме, че инцидентът стана на 30 май, а речният участък, където се случи трагедията, е бил затворен за корабоплаване.   ", "date": "2019.05.31", "title": "Има арестуван за потъналия кораб в Будапеща "}
{"url": "https://www.actualno.com/society/prognoza-za-vremeto-31-maj-petyk-news_754160.html", "text": "    Днес ще се развива купесто-дъждовна облачност и на много места ще има краткотрайни валежи и гръмотевични бури. В Централна България има условия за интензивни валежи. Ще духа до умерен северозападен, в Източна България – североизточен вятър.      В Западна България ще проникне хладен въздух и температурите ще се понижат, докато в Източна България, където ще има и слънчеви часове, температурите ще са по-високи. Преобладаващите максимални температури ще бъдат между 19° и 24°, на места в Източна България - до 26°-27°. През нощта срещу събота гръмотевични бури все още ще има в Централна България. Това съобщи за Агенция „Фокус” дежурният синоптик Красимир Стоев от Националния институт по метеорология и хидрология (НИМХ).\r\nНад Черноморието ще преобладава слънчево време, след обяд с временни увеличения на облачността. На места, главно по северното крайбрежие ще превали и прегърми. Ще духа до умерен североизточен вятър. Максимални температури на въздуха: 24-26°. Температурата на морската вода е 20-21°, само на север от Варна е 15°. Вълнението на морето ще е 1-2 бала.\r\nНад планините ще се развива мощна купесто-дъждовна облачност и на много места ще има валежи и гръмотевични бури. Ще духа силен югозападен вятър, който по-късно през деня в ниските части ще се ориентира от северозапад. Максимална температура на височина 1200 метра около 15°, на 2000 метра – около 9°.  Атмосферното налягане слабо ще се понижи и ще е малко по-ниско от средното за май.\r\nПрез следващите дни ще остане неустойчиво. Ще се развива купеста и купесто-дъждовна облачност и на много места, главно в Западна и Централна България, ще има валежи и гръмотевични бури. Има повишена вероятност за локални интензивни явления и градушки.\r\nВ източните райони ще е почти без валежи. Там ще има и повече слънчеви часове, а температурите ще са по-високи. Преобладаващите максимални ще са между 21° и 26°, в югоизточните райони - до 28°-30°. Вятърът ще е слаб, през почивните дни - от изток-североизток, в началото на следващата седмица - от южна четвърт.     ", "date": "2019.05.31", "title": "Прогноза за времето – 31 май (петък)"}
{"url": "https://www.actualno.com/business/vyvedoha-globi-za-tyrgovci-koito-blokirat-pokupki-zaradi-geografski-princip-news_754196.html", "text": "    Търговци, които не позволяват покупки или блокират услуги заради т.нар. географски принцип, ще бъдат глобявани с между 500 и 3000 лева. Това гласят окончателни промени в Закона за дейностите по предоставяне на услуги, предаде в. \" \".      Текстовете бяха внесени от Министерския съвет заради прилагането на евродиректива. Тя още преди две години, но влезе в сила през миналата година.   Комисията за защита на потребителите ще осъществява контрола. Едноличните търговци и юридическите лица, които не спазват регламента, могат да получат имуществена санкция от 1000 до 5000 лв. за всеки отделен случай, а при повторно нарушение - от 1000 до 6000 лв., или имуществена санкция в размер от 2000 до 10 000 лв. ", "date": "2019.05.31", "title": "Въведоха глоби за търговци, които блокират покупки заради географски принцип"}
{"url": "https://www.actualno.com/africa/chlenove-na-isljamska-dyrjava-priznaha-che-sa-obezglavili-skandinavski-turistki-news_754184.html", "text": "    Един от обвиняемите по време на процес в Мароко призна за убийството на две скандинавски туристки и разказа за обстоятелствата при извършване на престъплението, предаде БГНЕС.      Обезглавените тела на 24-годишната датчанка Луиза Йесперсен и 28-годишната гражданка на Норвегия Марен Веланд бяха намерени в понеделник в околностите на връх Тубкал, най-високият връх в Мароко.   Общо 24 души са обвинени по делото, но само трима са обвинени в пряко участие в убийството: Абдесамад Еджюд, Юнес Уазияд и Рашид Афати, всички местни жители на южния регион на Маракеш.\r\n\"Аз обезглавих едната ... съжалявам\", каза 25-годишният Еджюд, амбулантен търговец, който вече е лежал две години в затвора заради членството си в терористичната групировка \"Ислямска държава\".  Според него второто момиче е било убито от Уазияд. Мотивът за престъплението е членството на обвиняемите в терористичната организация.\r\nReuters съобщава, че Афати – третият обвиняем, е заснел убийствата на видео. ", "date": "2019.05.31", "title": "Членове на \"Ислямска държава\" признаха, че са обезглавили скандинавски туристки "}
{"url": "https://www.actualno.com/celebrate/sv-apostol-erm-news_754094.html", "text": "    Св. Ерм е един от Седемдесетте апостоли на Иисуса Христа. Споменат е в Посланието на св. ап. Павел до Римляни (Рим. 16:14). Бил е епископ във Филипопол (Пловдив), както това се вижда от списъците на Седемдесетте апостоли, приписвани на св. Иполит Римски и Доротей Тирски.      Св. ап. Ерм свършил мъченически живота си. Той оставил твърде поучителната книга \"Пастир\".     ", "date": "2019.05.31", "title": "Св. апостол Ерм"}
{"url": "https://www.actualno.com/business/hibridnijat-oblak-za-nad-34-mln-lv-e-objalvan-news_754129.html", "text": "    Консорциумът \"С § Т Клауд Солюшънс\" обжалва пред Комисията за защита на конкуренцията инженеринговата поръчка за държавен хибриден частен облак, чиято прогнозна стойност е 28 650 483 лв. без ДДС (34,4 млн. лв. с ДДС).      Процедурата бе обявена от Държавна агенция „Електронно управление“ през февруари месец и първият етап е предварителен подбор.   Да подадат оферти с решение на комисията, ако жалбата е неоснователна, ще бъдат поканени три юридически лица: консорциум „Систел“ (невписан в ТР), фирма „Индекс – България“ ООД и консорциум „Конпар – Мон“ (с участници „Контракс“ и „Парафлоу Комуникейшънс“).\r\n„С § Т Клауд Солюшънс“ е отстранено с мотив, че в документите не са посочени участниците в обединението, а това е императивно законово изискване.  Припомняме, че целта за създаването на облачна структура е върху нея да бъдат разположени съществуващите в момента и новите информационни системи на централните и общинските администрации. \r\nТова е начин да не се допусне срив, подобен на този от август 2018 г. с Търговския регистър. Тогава вследствие на аварията, предизвикана от дефектирала дискова група, се стигна до пълен срив на базата данни, бекъпа и функционалностите на Търговския регистър.\r\nДържавният хибриден частен облак трябва да даде възможност за подобряване на услугите към бизнеса и гражданите услуги, по-бърза доставка на необходимите ресурси, управляемост, оперативна съвместимост и устойчивост. Капацитетът му ще бъде увеличаван поетапно, според нуждите от ресурси и актуалното развитие на технологиите.       „Облакът е едно средство за централизация на управлението на информационните ресурси, за да не се налага всяка администрация да изгражда собствена инфраструктура. По този начин тя ще бъде разтоварена от отговорността за последваща поддръжка. Това е свързано и с липсата на достатъчно експертен персонал в различните административни структури“, обясни председателят на Държавна агенция „Електронно управление“ Атанас Темелков пред списание „CIO“.\r\nПоръчката е за проектиране, изграждане и пускане в експлоатация на защитена, високоустойчива и резервирана многопотребителска облачна инфраструктура, разположена в два центъра за данни - Контролно технически център на Електронното правителство (КТЦЕП) и Център за възстановяване.\r\nВъв всеки от двата центъра трябва да се инсталира нова изчислителна мощност от не по-малко от по 1500 процесорни ядра, комплектувани с не по-малко от по 19 терабайта оперативна памет и не по-малко от по 65 терабайта бързo дисково пространство за съхранение, не по-малко от по 300 терабайта памет с общо предназначение, както и не по-малко от 720 терабайта (TB) дисково пространство за архивиране.\r\nВ Центъра за възстановяване трябва да се инсталира 950 терабайта дисково пространство за архивиране с възможност за възстановяване след бедствия, злонамерени действия и/или промишлени аварии и изчислителна мощност от не по-малко от 120 процесорни ядра и 1,5 терабайта оперативна памет, комплектувани с не по-малко от 950 терабайта дисково пространство за архивиране.\r\nОт предварителния подбор по тази поръчка е отстранена и фирма „Лирекс БГ“ заради това, че не е успяла да докаже изпълнена досега дейност „Проектиране на центрове за данни“.    ", "date": "2019.05.31", "title": "Хибридният облак за над 34 млн. лв. е обжалван"}
{"url": "https://www.actualno.com/sofia/chast-ot-sofija-ostava-bez-voda-news_754098.html", "text": "    На 31 май 2019 г. (петък), във връзка с изграждане на сградно водопроводно отклонение на ул. „Дилянка“ жк. „Свобода“, се налага спиране на водоподаването от 09:00 до 17:00 часа на клиентите на „Софийска вода”, живеещи в района на:      ул. „Дилянка“, бл. 401, бл. 402, бл. 407, бл. 408, бл. 444, бл. 445, бл. 437, бл. 441, бл. 447, бл. 448, бл. 449   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Ген. Никола Жеков“ ъгъла с ул. „Търговска“.\r\nВъв връзка с подмяна на сградно водопроводно отклонение на ул. „Христо Ботев“ с. Казичене, се налага спиране на водоподаването от 09:30 до 16:30 часа на клиентите на „Софийска вода”, живеещи в района на:  ул. „Христо Ботев“ от ул. „Цар Борис III“ до ул. „Александър Стамболийски“.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Христо Ботев“\r\nВъв връзка с изпълнение на инвестиционен проект за подмяна на уличен водопровод на ул. „Сливница“ с. Кътина, се налага спиране на водоподаването от 10:00 до 18:00 часа на клиентите на „Софийска вода”, живеещи в района на:       ул. „Сливница“, ул. „Пирамидите“, ул. „Сини вир“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Езерата“ ъгъла с ул.“Сливница“.\r\nСлед възстановяване на водоснабдяването е възможно временно повишаване  мътността на водата.\r\nСлед реализацията на този инвестиционен проектr клиентите на „Софийска вода” живеещи в района ще почувстват значително подобреното качество на предоставяните услуги.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.      Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\r\n“Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. ", "date": "2019.05.31", "title": "Част от София остава без вода"}
{"url": "https://www.actualno.com/society/novini-ili-novini-kartinata-na-pechata-za-31-maj-news_754174.html", "text": "    Редакционният екип на Actualno.com ви представя краткия преглед на печата, посветен на акцентите за днешния ден, 31 май.       Пътят към българското Черноморие отново ще бъде изпълнен със задръствания, тъй като ремонтите на ключови места по магистралите \"Хемус\" и \"Тракия\"  няма да приключат преди започването на отпускарския сезон. От пътната агенция призовават пътуващите да имат търпение в задръстванията и да си предвидят повече време за пътуване. От 1 юни (събота) влиза в сила ограничението за движение на камионите над 12 тона по основните пътища през летните месеци. Те няма да се движат в края на работната седмица и през уикендите.   Карабината, с която Стоян Зайков-Чане се самоуби при залавянето му в сряда вечерта, е същата, с която е отнел живота на братовчед си Валентин Петров. Пушката е самоделка, с къса цев и Зайков я носил със себе си, докато скитал по полетата около Костенец и Долна баня. Експертиза на оръжието ще докаже, че застреляният на 14 май в дома си Валентин е втората жертва на Чане. Стоян Зайков не е променял външността си, изглеждаш е точно както преди да изчезне\r\nТака приключва издирването на беглеца, което продължи точно 19 дни. Тогава в двора на къщата ѝ в Костенец беше открит трупът на бившата изгора на Стоян Милена Шишкова. Тя обаче е застреляна с пистолет. Тялото ѝ ще бъде освободено от моргата в петък, за да бъде погребана от близките си.\r\nРазследването продължава с издирването на скривалището на двойния убиец, което със сигурност е около Костенец. Предполага се, че там Чане крие и други оръжия, както и важни улики за престъпленията, които е извършил.     Вестникът се спира на тенденцията, че множество родители и настойници са глобени за пропуснати ваксини срещу морбили и още три други заболявания на децата през 2018 г. Санкциите са са от 50 до 200 лева, в съответствие със здравния закон. Мярката обаче е неефективна, а неимунизираните хора са опасни както за себе си, така и за околните, защото ходят на детска градина/училище. Някои лекари отчитат имунизациите, без реално да са ги извършили, заради възражения на родителите. В Дуисбург страдат от българи и румънци, които паркират колите си безразборно, а после не плащат наложените им глоби. Коли с българска и румънска регистрация масово паркират неправилно, а шофьорите им дори не разполагат със задължителните застраховки \"Гражданска отговорност\". Само м.г. са издадени 4 794 акта за глоби на автомобили с българска и румънска регистрация. От тях само 369 са били платени, а останалите 4 425 наказателни дела е трябвало да бъдат прекратени.\r\nКметът на града търси помощ от федералните власти, искайки да се сключат споразумения с двете страни, за да се улесни обменът на данни за собствениците на превозните средства. Ако властите получат достъп до системата, в която се съхраняват личните данни на собствениците на МПС, нарушителите по-лесно ще бъдат издирвани и санкционирани.Той настоява и да се затегнат изискванията за пререгистрация на автомобилите с чужди номера.    ", "date": "2019.05.31", "title": "Новини или Novini - картината на печата за 31 май"}
{"url": "https://www.actualno.com/asia/putin-ne-se-e-syglasil-da-prodade-s-400-na-iran-news_754172.html", "text": "    Русия e отказалa на Иран да продаде комплекси С-400, съобщава агенция Bloomberg.      Според информацията, лично руският президент Владимир Путин е блокирал възможна сделка. Това е станало по време на посещение на иранския външен министър Мохамед Зариф в Москва на 7 май. А причина за отказа е, че сделката би засилила напрежението в Близкия изток.   \"Отговорът на Русия на искането на Иран отразява деликатния баланс на силите в Персийския залив, където се развива конфликт между ислямската република и САЩ и техните арабски съюзници\", отбелязва Bloomberg.\r\nОфициално потвърждение на информацията няма, тъй като руското външно министерство и Техеран не коментират.  С-400 е руска противовъздушна ракетна система, която може да се използва за унищожаване на авиационни наземни обекти и балистични ракети. В момента Алжир, Виетнам, Египет, Ирак, Катар, Мароко и Саудитска Арабия обсъждат закупуването на С-400, пише БГНЕС. ", "date": "2019.05.31", "title": "Путин не се е съгласил да продаде С-400 на Иран"}
