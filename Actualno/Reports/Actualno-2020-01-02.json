{"url": "https://www.actualno.com/burgas/akcija-po-zasajdane-na-koledni-elhi-shte-se-provede-v-burgas-news_1420244.html", "text": "      Неприятната и тъжна гледка на коледни дръвчета, поставени близо до кофите за смет, много скоро ще остане в миналото. Зелената вълна, която е обхванала света завладява и България. Много екоорганизации са започнали редица инициативи, които са свързани с отглеждането на коледни дръвчета специално за празника, елхи в съдове пригодени за засаждане след празниците и други видове зелена украса, която максимално да щади природата и да възпитава малките граждани в добро отношение към нея.      Една от организациите, които работи в тази посока, е „Зелена Странджа“. Акцията се нарича „ Посади и отгледай коледно дърво “ и ще се проведе в Бургас.  разговаря с Владимир Димитров, председател на сдружение „Зелена Странджа“, за да разбере какво е новото в кампанията тази година: “Тази година нещата започват от самия разсадник, за да има по-голям шанс да оцелеят елхичките, защото освен тези дръвчета, които ще донесат хората, ще има и от разсадника. Прихващането на повечето не е добро, понеже са вносни, не са извадени както трябва или не са гледани добре. Затова тази година започнахме кампанията още от началото на декември. Намерихме подходящи елхи, които са извадени правилно и ще ги засадим.Сега се надявам дръвчетата произведени в района на Бургас да се хванат. Очакваме два пъти повече елхи да засадим. Това ще стане в близост до блоковете, там където всички сме всеки ден и има голяма нужда от зеленина.\"  Организаторите осигуряват още транспорт за дръвчета, закупени чрез кампанията на \"Зелена Странджа\" - \"Жива елха\" в рамките на Бургас, инструменти за засаждане, съвети от професионалисти, последваща информация за състоянието на дръвчето засадено от отделния човек или семейство и съвети за отглеждането му.\r\nВсеки, който иска да участва в инициативата, може да го направи, като на 4 януари , засади живите елхи, които донесе от дома си. Това ще стане в двора на в кварталната градинка \"Родопи\" до училище \"Братя Миладинови\" в Бургас. Ако донесените от гражданите елхи са повече, акцията ще продължи и в пространството между блокове 59 и 63 в жилищен комплекс \"Братя Миладинови\". Събитието е подходящо за деца, защото основното му послание е да видят малките, какво трябва да е отношението към природата.     ", "date": "2020.01.02", "title": "Акция по засаждане на коледни елхи ще се проведе в Бургас"}
{"url": "https://www.actualno.com/vraza/shestvie-i-myjko-horo-vyv-vraca-za-jordanovden-news_1420256.html", "text": "      С шествие, в което ще се включат всички, решили да „спасят“ богоявленския кръст, тази година ще бъде дадено началото на честването по повод Йордановден във Враца. Колоната, съпроводена от духов оркестър и танцьори от представителен ансамбъл „Хемус“, ще тръгне от поляната над моста при разклона за Згориград и ще се отправи към река Лева.      Под звуците на народна музика смелчаците ще изиграят мъжко хоро в ледените води, след което бъде отслужен Велик водосвет и хвърлен кръста.   Във връзка със запазване на традицията и автентичността на обичая, Община Враца апелира всички участници в „спасяването“ на кръста да бъдат облечени в народни носии. За повече информация и уточнения на телефон: 0888 32 92 43, на който се правят и записвания за участие .   ", "date": "2020.01.02", "title": "Шествие и мъжко хоро във Враца за Йордановден"}
{"url": "https://www.actualno.com/society/spirat-vodata-v-shumen-veliki-preslav-i-tyrgovishte-na-14-januari-news_1420253.html", "text": "      Планираното за Шумен, Велики Преслав и Търговище ще е на 14 януари. Това съобщиха за БНР от ВиК дружеството.      Заради извършването на ремонтни дейности по довеждащия водопровод от яз. \"Тича\" водоподаването ще бъде преустановено в 1 ч. на 14 януари. От водното дружество уточниха, че ремонтът ще се извърши само при , които да позволяват на екипите да работят нормално. За началото на ремонтните дейности всички ще бъдат своевременно уведомени.   До тази дата водата ще бъде спирана само в случай на мащабна авария, допълват от ВиК-Шумен. За предстоящото спиране с писма са уведомени председателят на проф. Стефан Желев и кметовете на Шумен, Търговище и Велики Преслав.\r\nКметът на община Шумен Любомир Христов обясни, че вече се е свързал с областния управител, с когото ще организират в понеделник среща на Асоциацията на ВиК дружествата: “Ние искаме да поставим изисквания, условия към ВиК оператора - през този период, през който няма да има вода да бъде осигурено водозахранване отнякъде или водоноски в кварталите, тъй като имаме детски градини и болници. Предварително да бъде осигурено всичко това и чак тогава ще се подходи към спиране на водата, също така и по кварталите“.  От ВиК дружеството съобщиха, че ще спрат водоподаването само на 14 януари.\r\nНа въпрос възможно ли е ремонтите да изискват повече време Любомир Христов обясни: “Най-вероятно ще е възможно, защото трябва да се източи цялата система и тогава да започнат да работят. След това трябва да се напълни цялата система, защото знаете не е тайна, че загубите по трасето са някъде около 80%, а може и повече“.    ", "date": "2020.01.02", "title": "Спират водата в Шумен, Велики Преслав и Търговище на 14 януари  "}
{"url": "https://www.actualno.com/plovdiv/gradski-avtobus-blysna-peshehodka-na-zebra-v-plovdiv-news_1420266.html", "text": "      71-годишна жена пострада, след като автобус от градския транспорт във Пловдив по линия 12 я удари, докато тя пресичала бул. \"Руски\" срещу номер 45 на пешеходна пътека. Инцидентът стана малко след 12 часа днес.      По оживения булевард са пътували един зад друг два автобуса от градския транспорт, водачът на първия вижда пешеходката в последния момент, спира рязко, но въпреки това не може да предотврати удара. Автобусът след него, който обслужва линия 16, се удря в него. Блъснатата на пешеходна пътека жена е откарана в болница във видимо тежко състояние, а като резултат от удара на двата автобуса, има пострадала пътничка от първия- 70 годишна жена, която при рязкото спиране се е ударила в предната седалка и е наранена в лицево- челюстната област.\r\nАлкохолните проби и на двамата водачи на автобуси са отрицателни. ", "date": "2020.01.02", "title": " Градски автобус блъсна пешеходка на зебра в Пловдив"}
{"url": "https://www.actualno.com/showbusiness/djuliana-gani-rodi-snimka-news_1420260.html", "text": "      Джулиана Гани стана майка на момче точно на Нова година.      Щастливата звезда сама се похвали с радостната новина в социалните мрежи. Тя написа мило послание и сподели снимка с бебето си.\r\n\"В новогодишната нощ се сбъдват мечтите на вярващите! Така бях чувала! Тази нова година обаче нямах какво да си пожелая! Небето беше озарено от цветна заря, очите ми блестяха от сълзи, а прегръдката ми запълнена от двамата мъже на моя живот! Тази нова година беше различна!\r\nБеше тиха и сгушена в една болнична стая, а аз нямах нужда от нищо друго! Тази нова година бяхме трима и разбрах смисъла на живота!\".         Гани разкри, че е бременна в седмия месец при отпадането си от шоуто \"Маскираният певец\", където беше в образа на Коконата.\r\nБаща на детето й е фитнес инструкторът Илиян Найденов.  ", "date": "2020.01.02", "title": "Джулиана Гани роди (СНИМКА)"}
{"url": "https://www.actualno.com/society/rekorden-broj-ptici-v-spasitelnija-centyr-na-zeleni-balkani-mejdu-koleda-i-nova-godina-news_1420267.html", "text": "      Екипът на Спасителния център на Зелени Балкани отбеляза рекорден брой по време на новогодишните празници. Общо 12 са птиците, приети непосредствено преди нова година, като 11 от тях са постъпили на 30 декември. са обикновени мишелови, лебед, кукумявки, голям ястреб, забулени сови! Най-потресаваща е съдбата на единия от мишеловите, който, за съжаление, е прострелян, съобщават от центъра. Намерен е в района на село Кукорево, Ямболско. Сред приетите е и кукумявка, освободена пролетта от Центъра, маркирана с пръстен на Българската орнитологична централа. Останалите птици са от района на Пловдив, Ямбол и Стара Загора.      През 2019 г. са приети най-много пациенти в историята на Центъра, въобще – цели 1809. От Центъра напомнят, че всеки, който иска е добре дошъл, като доброволец.    ", "date": "2020.01.02", "title": "Рекорден брой птици в Спасителния център на Зелени Балкани между Коледа и Нова Година"}
{"url": "https://www.actualno.com/america/blumbyrg-dosega-e-poharchil-155-mln-dolara-za-kampanijata-si-news_1420277.html", "text": "      Президентската кампания на досега е закупила телевизионно време на стойност 136,8 милиона долара, сочат данни на Advertising Analytics, които проследяват , съобщи MSN.      Освен това милиардерът е похарчи допълнителни 10,8 милиона долара за цифрови реклами и 7,7 млн. долара за други медии.   Бившият кмет на Ню Йорк е похарчил 70,6 милиона долара повече от Том Стайър, който също разчита на личното си богатство, за да финансира кампанията си. Бърни Сандърс, следващият най-голям купувач сред демократите, закупи време в платени медии на стойност 19,3 милиона долара. а, предимно за цифрови реклами.\r\nЗа разлика от своите съперници, Блумбърг не харчи в Айова и Ню Хемпшир, а вместо това се съсредоточи върху щатите, провеждащи своите номинационни конкурси по-късно през годината. Кампанията е направила седемцифрени покупки на програмно време на пазари в богатите на делегати щати Калифорния, Ню Йорк, Тексас, Илинойс и Флорида.  Блумбърг е основател и мажоритарен собственик на Bloomberg LP, компанията майка на Bloomberg News. ", "date": "2020.01.02", "title": "Блумбърг досега е похарчил 155 млн. долара за кампанията си "}
{"url": "https://www.actualno.com/sciencelogy/digitalizirame-portfejla-si-plashtanijata-stavat-po-udobni-i-po-sigurni-news_1420278.html", "text": "      В традиционния кожен портфейл съхраняваме пари, кредитни и дебитни карти, лични документи, както и такива за автомобил, шофьорска книжка, карти за лоялност, семейни снимки и какво ли още не. И така той става все по-обемист и неудобен за носене.      В същото време, смартфонът, който е винаги с нас, съчетава в себе си все повече от необходимите ни за ежедневието функции – часовник, аларма за събуждане сутрин, приложения за прогнозата за времето, календар и много други. В стремежа си да следват ритъма на дигиталните времена, в които живеем, създателите на нови технологии ни помагат и портфейлът ни да се превърне в едно от тези ценни приложения в смартфона, който така или иначе винаги е с нас.\r\nПознати като дигитални, електронни или мобилни портфейли, те са сред най-новите тенденции във финансовия свят, които се радват на нарастваща популярност.   Дигиталният портфейл предоставя на потребителите удобството да извършват електронни трансакции сигурно и защитено директно през мобилното си устройство. Вместо да носят пари в брой, те могат да съхраняват информацията си за плащане заключена и защитена с парола.  Парите могат да бъдат депозирани в дигиталния портфейл, а всяка банкова сметка на физическо лице може да бъде свързана с него. Освен това дигиталните портфейли дават възможност на потребителите да съхраняват и друга информация, като например карти за лоялност.\r\nДигиталните портфейли правят процеса на плащане по-удобен и сигурен. За да отговорят на нарастващите нужди на потребителите през последните години, има голямо разнообразие от дигитални портфейли на пазара, разработени от технологични, финансови и финтех компании.     Едно от тези предложения на българския пазар е обявеният наскоро нов дигитален портфейл . Той е част от портфолиото на А1, която прави поредна стъпка в утвърждаването си като дигитална компания, предлагаща цялостни технологични решения както за бизнес клиенти, така и за частните потребители.   А1 Wallet дава възможност за безконтактни плащания чрез мобилен телефон, безплатни преводи между потребителите на приложението чрез мобилен номер и чрез QR код, индивидуален IBAN и функция за съхранение и използване на карти за лоялност.\r\nНовият дигитален портфейл на А1 е достъпен за потребителите на мобилни устройства с Android и iOS и се предлага с два плана - Standard и Premium. Клиентите на план Premium се възползват от напълно безплатни и неограничени във времето зареждания на дигиталния си портфейл. Получаването и изпращането на парични преводи в лева и в евро също са без такси за абонатите на план Premium. Потребителите, които използват план Standard, получават безплатни зареждания на портфейла за период от 12 месеца и ниски такси за парични преводи в лева и в евро.\r\nКлиентите на А1 Wallet имат също и възможност да заявят безплатна виртуална карта MasterCard, с която да пазаруват сигурно онлайн. Друга функционалност е и това, че потребителите могат безплатно да поискат от свой приятел пари чрез линк, който да изпратят чрез SMS, имейл или друга платформа за съобщения.\r\nДигиталният портфейл притежава аналитични функции, благодарение на които потребителите могат да следят разходите си на седмична и месечна база, улеснявайки ги да управляват и оптимизират своите лични финанси. Освен да съхраняват и използват карти за лоялност, потребителите на A1 Wallet могат и да следят брошури с актуални оферти на някои от най-големите търговски вериги в страната.   Приложението А1 Wallet може да бъде свалено безплатно от App Store и Google Play Store, като е достъпно за всички потребители, независимо от мобилния оператор, чиито услуги използват. ", "date": "2020.01.02", "title": "Дигитализираме портфейла си: Плащанията стават по-удобни и по-сигурни"}
{"url": "https://www.actualno.com/curious/dneven-horoskop-za-3-januari-news_1420066.html", "text": "       Овен       Този петък е ден за ново начало. Помислете какво ви липсва и какво трябва да направите, за да си го осигурите. Телец Този петък не пестете комплименти. Бъдете самата добрина, а ще ви се върне много повече!   Близнаци Този петък ще ви хрумне блестяща идея. Не бързайте да я споделяте преди да сте изяснили подробностите. Рак     Този петък ще трябва да се завърнете към работния ритъм. Поне психически. Не драматизирайте прекалено. Лъв    Този петък ще преминете сериозно препятствие. Вечерта си дайте заслужена почивка с дейности, които максимално да ви отдалечат от тревогите. Дева Този петък може би няма да получите всичко, което сте искали. Но така би било много скучно. Важно е да имаме цел.   Везни Този петък ще надминете себе си. При това без особени усилия. Не забравяйте да се възнаградите.    Скорпион Този петък не залагайте много на силни обещания. Изчакайте да мине време - то ще покаже. Стрелец Този петък ще получите неочакван подарък. Нека това ви увери колко много хора ви ценят без да подозирате. Козирог    През този ден не бъдете злопаметни. Никога не може да сме сигурни пред какви препятствия са изправени другите. Водолей Това е ден, в който ще ви се наложи да направите малка, но важна промяна. Колкото по-бързо я въведете, толкова по-добре. Риби Този петък ще се почувствате като волна птица. Нищо не ви пречи по-често да сте така. Запомнете как се прави. ", "date": "2020.01.02", "title": "Дневен хороскоп за 3 януари"}
{"url": "https://www.actualno.com/africa/turcija-izprashta-vojski-v-libija-news_1420284.html", "text": "      Турският парламент о в полза на подкрепеното от ООН правителство на националното споразумение (ПНС) при официално искане за военна подкрепа от Турция, съобщиха турски медии.      Парламентът проведе спешно заседание, за да обсъди мандата за Либия, предвиждащ изпращането на турски войски в страната. В дневния ред на заседанието имаше само една точка, докато политическите партии разполагаха с 20 минути за изказване след прочитането на мандата. В края на сесията мандатът беше одобрен с категорично мнозинство.   Общо 509 парламентаристи участваха в гласуването, 325 от които гласуваха \"За\" резолюцията, докато 184 гласуваха \"Против\". Повечето от опозиционните депутати гласуваха срещу мандата.  подписа резолюцията в понеделник, заявявайки, че събитията в Либия представляват заплаха за региона и поиска разрешение за разполагане на турските сили в чужди държави, за да се намесят в конфликти извън границите на Турция за период от една година.  \"Правителството на Либия на националното споразумение поиска от Турция военна подкрепа за борба със заплахите спрямо териториалната цялост и стабилност на Либия, които биха могли да засегнат целия регион, под формата на \"Ислямска държава\", \"Ал Кайда\" и други терористични организации или незаконни въоръжени групи, както и нелегална миграция и трафик на хора\", се казва в мандата.\r\nВ изявлението се добавя, че Турция има за цел да предостави хуманитарна помощ на хората на Либия и да защити застрашените интереси на Турция.   Подготвяната нова офанзива на Анкара предизвика негативни реакции в региона. Египет осъди решението на турския парламент да разположи на войски в Либия, съобщи Reuters, като се позова на изявление на египетското външно министерство.    Изпращането на турски войски в Либия \"може да се отрази негативно на стабилността в района на Средиземно море\", изтъкна Кайро и призова международната общност спешно да реагира на това решение.\r\nПрипомняме, че на 21 декември парламентът ратифицира предложение за одобрение на (МР) относно сигурността и военното сътрудничество с Либия. Меморандумът за разбирателство за отбрана и сигурност беше подписан на 27 ноември между висшите държавни служители от две държави заедно с друга сделка за разграничаване на зоните на морската юрисдикция в Средиземноморието.\r\nСпоразумението обещава правна основа за съществено сътрудничество в областта на отбраната и сигурността, включително създаване на служби за отбрана в страните на други страни, обучение, разполагане на въздушни, наземни и военноморски превозни средства, провеждане на съвместни учения и разузнаване.   Това решение идва, след като базираният в Тобрук маршал Халифа Хафтар усили атаките срещу подкрепяното от ООН правителство в Триполи под ръководството на премиера Мустафа Файез Сарадж. След сделката за военно сътрудничество турският президент Реджеп Ердоган заяви, че Анкара може да обмисли , ако признатото от ООН правителство в Триполи отправи такова искане. ", "date": "2020.01.02", "title": "Турция изпраща войски в Либия"}
{"url": "https://www.actualno.com/pernik/vodnata-kriza-v-pernik-bila-scenarij-sreshtu-gerb-i-borisov-news_1420320.html", "text": "      \"Историята с водата на е част от сценарии срещу правителството на ГЕРБ и премиера Бойко Борисов\", смята Красимир Велчев, заместник-председател на партията и член на Изпълнителната комисия. \"Два пъти Борисов подава оставка, трети път няма да има\", заяви Велчев.      \"3,5 млн. лева за ремонт на ВиК инсталацията на града са отпуснати по времето на Орешарски – през 2014 г.\", припомни той в предаването \"Лице в лице\" по bTV.   По думите му проблемът е, че тече отвсякъде.\r\n\"В момента, когато се взеха мерки и отпуснаха средства – тогава започнаха протести водени от Корнелия Нинова. 2005 г. се приватизира ТЕЦ – срещу 2 млн. дългове към фирма за извозване на земни маси\", припомни още Красимир Вълчев.  Според него, ако тогава тези пари са влезли в общината, много неща щяха да се направят.\r\nПо думите му са строени в средата на миналия век и \"няма как да издържат такъв експлоатационен период\". През последните 30 години на демокрация ГЕРБ управлява само 4 години в община , каза Велчев.   За Вълчев коментира, че никой не е знаел, че е направил изявление. при проблеми, коментира той.    \"Правителството имаше идея всички ВиК дружества да се обединят, за да използват европейски средства\", припомни Красимир Велчев.\r\nСпоред него в до 2 седмици трябва да се ремонтира пречиствателната станция, а магистралният водопровод ще бъде ремонтиран до два месеца и половина, тогава ще започне влизане в града за ремонти на мрежата. Увеличен е и потокът в язовира – до 190 литра в секунда, отбеляза Красимир Велчев.\r\nЗа кмета на Симитли, който участва в сбиване в новогодишната нощ в града, Велчев заяви, че не го познава лично, но е чувал за него много хубави неща. \"Това е един човек, за който няма да чуете да е взел подкупи, подпомага малкия бизнес, това му е четвърти мандат без конкуренция, хората го подкрепят, той има силно развито чувство за справедливост\", каза Велчев.   Тази тема ще се разследва, след това Изпълнителната комисия на ГЕРБ ще се произнесе, добави той. ", "date": "2020.01.02", "title": "Водната криза в Перник била сценарий срещу ГЕРБ и Борисов"}
{"url": "https://www.actualno.com/pleven/9000-tona-vnosen-bokluk-v-pleven-sa-pristignali-po-more-italija-shte-kaje-dali-e-zamesena-mafijata-news_1420304.html", "text": "      Откритите преди два дена в Плевен 9000 тона \"вносен\" боклук са пристигнали в България по море, а не с влакови композиции. Все още не е ясно дали те имат връзка с операцията в Италия при която бяха задържани членове на мафията, които се занимават с този вид дейност. Това съобщи в Плевен главният секретар на МВР Ивайло Иванов, който пристигна в града, за да координира действията на полицията по образуваното от прокуратурата досъдебно производство по случая.      \"Изпратили сме официално запитване до италианските власти по каналите за международно оперативно полицейско сътрудничество дали този боклук има отношение към разследването на мафията. Към този момент нямаме още официален отговор. Като го получим, ще го предоставим на прокуратурата\", поясни Ивайло Иванов.   \"Преди два дена образувахме досъдебното производство. То се води в Районна прокуратура. В навечерието на Нова година беше получен сигнал за депонирани отпадъци на територията на Плевен. Полицията е извършила незабавна проверка за това дали този отпадък е получен и дали се съхранява по установения от закона ред.\r\nВ двата дена, в които тече разследването сме извършили всички необходими неотложни действия. Те са свързани с оглед на местопроизшествие, с разпит на лицата, които имат отношение към вноса и съхранението на боклук, с изземване на необходимата документация от РИОСВ – Плевен. Утре предстои да бъде направен анализ на събраните доказателства и планиране на последващи действия\", каза окръжният прокурор на Плевен Ваня Савова.  Тя допълни, че процесуалните действия са свързани с \"Феникс\" ЕООД (фирмата с незаконното сметище, което запали АМ \"Струма\", б.р.; ), както и с други фирми, представлявани от нейния собственик. Към момента имало достатъчно основания да се смята, че са нарушени изискванията по съхранението и преработката на отпадъците. Нямало обаче никакви данни, още по-малко доказателства, че има опасност за населението.\r\n\"Имаме основание да смятаме, че някои длъжностни лица не са изпълнили задълженията си, свързани с контролните функции на Регионалната инспекция за опазване на околната среда и водите. Към този момент това са само предположения\", каза още прокурор Савова.\r\nКъм момента е направен оглед на една площадка за съхранение на отпадъците, но е възможно да бъдат установени и други площадки. Ще се проверява и характерът на отпадъците – дали сред тях има и опасни.       \"Тези, които ние огледахме вече, не са опасни за здравето на хората – пластмаса, хартия, дърво и метал. Взети са проби за изследване. Предприети са всички необходими мерки да не се допусне внос на други отпадъци от същото лице, докато не изясним дали то има необходимия капацитет за преработка и за съхранение. В срока на разрешението, което е получил, той е трябвало да преработи боклука и да го реализира по някакъв начин, а видимо не е така.\r\nОбектът е запечатан и се охранява от полицията. На него няма ток, няма вода, няма работещи машини за преработка на отпадъците. Отпадъкът просто е депониран. Фирмата е получила пари от италианския доставчик по банков път за преработката. В случай, че се убедим че тя няма капацитет да преработи вече внесения боклук, ще трябва да се предприемат мерки от съответните държавни органи и да се реши какво да се прави с този боклук\", смята прокурор Савова.\r\n\"Всички ГКПП в страната са уведомени какви документи трябва да съдържат контейнерите с отпадъци. На полицаите в страната е пуснато разпоредително писмо при проверка по пътищата в страната при най-малкото съмнение да бъдат извиквани компетентните специалисти от РИОСВ\", допълни Ивайло Иванов.\r\nСъмненията за нелегално унищожаване на отпадъци в страната не са от вчера. Както писа през 2017 г. в България е имало внос на отпадъци за горене, но не повече от 50% от капацитета на съответната инсталация, подчертават от МОСВ. Специално от Италия – дестинация, за която писа, че е източник на отпадъци за горене за , има внос на киселина от батерии, на RDF и третирани смесени отпадъци.\r\nВ началото на септември в имаше и протести заради съмнения за горене на боклуци в местния ТЕЦ „Република”, който де факто е на Христо Ковачки. Какви бяха резултатите от проверките на РИОСВ       писа и за съмнение за нелегален внос на радиоактивни отпадъци в България през пристанище \"Варна – Запад\". Всичко за сигнала  ", "date": "2020.01.02", "title": "9000 тона \"вносен\" боклук в Плевен са пристигнали по море, Италия ще каже дали е замесена мафията"}
{"url": "https://www.actualno.com/europe/konservatori-i-zeleni-za-pyrvi-pyt-shte-pravjat-pravitelstvo-v-avstrija-news_1420280.html", "text": "      В Австрия консерваторите на Себастиян Курц и партията на Зелените . То ще встъпи в длъжност вероятно във вторник, след като конгресът на Зелените одобри коалиционния договор, съобщава БНР.      Опазване на климата и на границите - това е компромисът, който постигнаха Народната партия и Зелените - две партии, които по темите климат и миграция са на диаметрално различни позиции.   Старият-нов канцлер Себастиян Курц е категоричен, че Австрия ще продължи да има балансиран бюджет и да се бори с нелегалната миграция.\r\n„Успяхме да надградим и да договорим правителствена програма, която съдържа най-доброто от двете партии“, заяви Курц.  Неговите консерватори срещу 4 за Зелените. Курц запазва основните ресори външна и вътрешна политика, както и финанси. А Зелените ще ръководят новото мегаминистерство на околната среда, социалното и правосъдното министерство, както и транспортното ведомство.\r\n„Австрия трябва да се превърне във водещ световен пример за опазването на климата“, зададе целта на новия кабинет председателят на Зелените Вернер Коглер.\r\nЕкспертен екип на двете управляващи партии трябва да изработи до 2022 г. кардинална данъчна реформа, която да отговори на предизвикателствата в опазването на климата. Очаква се данъчно облекчение за бизнеса като компенсация на въвеждането на данък върху въглеродните емисии.       Това ще бъде първото правителство на Австрия между консерватори и Зелени на федерално ниво.\r\nДо този кабинет се стигна след краха на коалицията на Курц с крайната десница миналата година. описва новата коалиция като „дързък експеримент“ и „политическа авантюра“.\r\nНякои вестници наричат споразумението „историческо“ и посочват, че пактът носи белега на консерваторите и определят Народната партия като „мощна, както никога досега“.\r\nТова е първо включване на „Зелените“ в австрийско правителство на национално ниво и в сложен брак между консерватори и еколози.      Наблюдатели посочват, че Германия и други страни може да последват този пример в опит да бъдат избегнати все по-популистките гледни точки на гласоподавателите, които са и по-загрижени за климата.\r\nНа околната среда замени имиграцията като най-голямо притеснение на гражданите и даде на „Зелените“ най-добрия им резултат от 13,9 на сто.\r\nНародната партия взе 37,5%. Втори са социалдемократите с 21,2%, следвани от Партията на свободата с 16,2 процента.\r\nОколо 280 делегати на „Зелените“ трябва да дадат окончателно одобрение на споразумението за коалиция на партиен конгрес в събота. Новите съюзници имат мнозинство от 97 места в 183-местната долна камара на парламента.    ", "date": "2020.01.02", "title": "Консерватори и Зелени за първи път ще правят правителство в Австрия"}
{"url": "https://www.actualno.com/society/dvama-bylgarski-morjaci-sa-padnali-v-norvejko-more-news_1420332.html", "text": "      Двама български моряци са паднали в Норвежко море след инцидент на борда на товарния кораб \"Стара планина\". Причината за инцидента е 9-метрова вълна, която е пратила моряците зад борда.      За случилото се е уведомено посолството ни в Осло от МВнР на Кралство Норвегия, съобщиха от българското МВнР.\r\nИнцидентът е станал при изключително тежки метеорологични условия - вятър над 20 метра в секунда и бурно море, съобщават за NOVA от \"Български морски флот\" (БМФ). Близките на моряците са уведомени за случилото се.\r\nКапитанът на кораба е подал сигнал до спасителния координационен център на Норвегия, а норвежката морска служба незабавно е изпратила хеликоптери, за да търсят падналите зад борда моряци. По време на инцидента корабът бил на 65 мили в открито море.  В ранния следобяд е започнала спасително-издирвателна операция с два хеликоптера. Спасителната операция е затруднена поради лошото време – силен вятър и високи, 8-метрови вълни. В случай, че вятърът утихне, Съвместният спасителен координационен център (ССКЦ), който отговаря за района на Северна Норвегия и ръководи спасителната операция, е готов да включи в нея и самолет със специален радар.\r\nПосланикът ни в Осло Вера Шатилова е в контакт с местните власти, включително със ССКЦ, и оказва необходимото съдействие по случая.\r\nНа борда на товарния кораб \"Стара планина\" се намират 19 души – 18 български граждани и един гражданин на Украйна. Корабът е на 400 км югозападно от град Будьо. Сигналът към норвежките власти е подаден от капитана на \"Стара планина\", с когото спасителите са в постоянна връзка.     ", "date": "2020.01.02", "title": "Двама български моряци са паднали в Норвежко море"}
{"url": "https://www.actualno.com/europe/pushachite-jivejat-s-poveche-bolka-news_1420073.html", "text": "      Хората, които пушат и дори тези, които са се отказали, съобщават, че живеят с повече болка, отколкото тези, които никога не са имали вредния навик, съобщи BBC.      Констатациите се основават на анализ на данни от над 220 000 души, извършен от британски лекари.   Изследователите казват, че причината, е все още неизвестна, но пушенето, причиняващо постоянни промени в организма може да е един от факторите за по-голямата чувствителност към болка от някои хора.\r\nГрупата за борба с тютюнопушенето „Аш” заяви, че откритията не трябва да бъдат изненада, предвид опасностите от тютюнопушенето.  Учените анализираха данни от набор от онлайн експерименти в BBC Lab UK Study. Участниците бяха разделени в три групи:\r\nХора, които никога не са пушили\r\nХора, които са отказали цигарите       Хора, които пушат ежедневно\r\nТе отговориха на въпроси с колко болка живеят по скала от нула до сто.\r\nНастоящите и бивши пушачи се оказаха с по-високи резултати от тези, които никога не са пушили, показаха данните от проучването, публикувани в списание Addictive Behaviors.\r\nС други думи, потвърдено е, че тютюнопушенето е свързано с това да живеем и изпитваме повече болка - дори след като откажем цигарите.\r\n\"Ключовата констатация е, че бившите пушачи все още усещат този ефект от засилената болка\", каза пред BBC един от изследователите, д-р Олга Перски.      Д-р Перски заяви, че най-изненадващата констатация е, че по-високите нива на болка са открити в най-младите възрастови групи (на възраст от 16 до 34 години).\r\nНо остава възможността тютюнопушенето да е симптомът, а не причината.\r\nНапример, проучванията свързват невротичните черти на личността с усещането за по-силна болка и по-висок риск от тютюнопушене.\r\nВъзможно е типът човек, който е по-вероятно да съобщи, че изпитва повече болка да е и типът човек, който е по-вероятно да започне да пуши. ", "date": "2020.01.02", "title": "Пушачите живеят с повече болка "}
{"url": "https://www.actualno.com/europe/otmeniha-zapovedta-za-arest-na-izgnanika-puchdemon-news_1420254.html", "text": "      Белгийски съд реши да спре европейската заповед за арест на каталунските политици Карлес Пучдемон и Тони Комин, издадени от испански съд, съобщи в Twitter самият Пучдемон.      \"Белгийското правосъдие признава имунитета ни и решава да спре заповедта за арест и екстрадиция!\", написа политикът, цитиран от Нова телевизия.     Пучдемон и Комин бяха избрани в Европейския парламент от списъка на каталунската коалиция Lliures per Europa (\"Свободни за Европа\"). Но по закон, за да получат мандати, те трябваше да положат клетва за вярност пред конституцията в испанската ЦИК. Това означава, че те трябва да се появят лично в Испания, където бяха обявени за издирване.  Те не дойдоха в Мадрид за церемонията по клетвата, изпращайки на свое място адвокат с нотариално заверени клетвени актове. Само че избирателната комисия отказа да ги признае като достатъчни основания за включването на Пучдемон и Комин в списъка на европейските депутати от Испания.\r\nНа 20 декември Съдът на ЕС реши да преразгледа по-ранното решение на съд от по-ниска инстанция, отхвърлил искането на Пучдемон и Комин, в което те поискаха да бъдат предприети мерки, които да им позволят да поемат задълженията на европейските депутати.   Двамата получиха временни пропуски за Европейския парламент на 20 декември, пълната акредитация може да бъде одобрена през януари.    Съдът на ЕС призна на 19 декември, че бившият заместник-председател на общото правителство Ориол Жункерас е получил имунитет като член на Европейския парламент веднага след обявяването на резултатите от изборите през май. По това време Жункерас беше в досъдебно задържане във връзка с твърденията за организиране на незаконен референдум за независимост през 2017 г.\r\nИспански съд отказа да го освободи от затвора, за да положи клетва. Испанската ЦИК обяви мястото на Жункерас за вакантно, като прекрати правомощията му и изпрати до ЕП списък на депутатите, в който неговото име отсъстваше. Жункерас беше осъден на 14 октомври от Върховния съд на Испания на 13 години затвор по обвинение в бунт и присвояване на държавни средства. ", "date": "2020.01.02", "title": "Отмениха заповедта за арест на изгнаника Пучдемон"}
{"url": "https://www.actualno.com/america/otide-si-dejvid-styrn-chovekyt-preobrazil-nba-news_1420069.html", "text": "      На 77 години почина Дейвид Стърн, който от два месеца бе в болница след преживян мозъчен кръвоизлив. Легендарният комисионер на НБА си отиде в болница в Манхатън, заобиколен от семейството му, предаде AFP.      Стърн се превърна в най-голямото име \"по костюм\" на Националната баскетболна асоциация - наречен така от Майкъл Джордан.\r\nТой бе човекът, променил изцяло имиджа, статута и глобалната популярност на НБА, след като пое поста Главен комисионер през 1984-а. Тогава тя е капсулирана като зрителски интерест изцяло в САЩ, а е едно от най-гледаните спортни първенства на планетата.\r\nЗа 30 години до оттеглянето му, лигата се превърна в машина за пари, луксозна стока, както и шоу, което е предавана в близо 200 страни.  Стърн преобрази НБА като постави акцент върху звездите - а през 80-те и 90-те светът се дивеше на плеяда такива като Джордан, Меджик Джонсън, Лари Бърд, Чарлз Баркли и останалите.\r\nИменно с него като движещата сила, Асоциацията стана глобален бранд, заложи на шоуто и привлече спонсори, доближили баскетбола като рейтинги и популярност до любимите на Америка бейзбол и американски футбол.\r\nА извън континента, НБА печели тази битка с лекота.    Седем нови отбора обогатиха лигата с появата си за периода му начело, а през 1997 г. се роди и женската WNBA, отново проект, изпълнен с огромна заслуга на Стърн.\r\n\"НБА дължи страшно много на Дейвид - каза съобщение наследникът му Адам Силвър, поел поста преди 5 г. - Той е бизнес лидер на повече от едно поколение и най-важната фигура извън игрището за този спорт.\" ", "date": "2020.01.02", "title": "Отиде си Дейвид Стърн - човекът, преобразил НБА"}
{"url": "https://www.actualno.com/crime/konstitucijata-ne-garantira-pravoto-na-spravedliv-sydeben-proces-spored-ekspert-news_1420169.html", "text": "      \"У нас Конституцията не гарантира правото на всеки гражданин на справедлив съдебен процес пред независим и безпристрастен съд. Функциите на съда и прокуратурата не са достатъчно ясно разграничени, защото на тях се залага да защитават правата и интересите и на гражданите, и на държавата. Това е много трудно, защото съдът решава споровете между гражданите, включително и между гражданите и властите. Същевременно прокурорите не могат да бъдат съдии, защото те са страна в процеса, не могат да раздават правосъдие, не бива и да се месят в гражданските спорове, защото те не функционират по същите правила и при същите гаранции, които са присъщи на съда\". Това каза пред БНР по повод дискусиите за промени в Конституцията, които след избора и назначаването на нов главен прокурор.      Съдия Калайджиева е правозащитник и бивш съдия в Европейския съд по правата на човека в Страсбург 2008-2015 г. Според нея тази дискусия е отдавна необходима на нашето общество.   Тя припомни, че през от 1998 година има постановени решения на Европейския съд във връзка с функциите на прокуратурата, а също има и редица становища на Венецианската комисия, които критикуват правомощията на българската прокуратура.\r\n\"Пред Комитета на министрите към Съвета на Европа висят неизпълнени над 50 решения, свързани с неефективното разследване. В тях са отбелязани какви ли не недостатъци на функциите на правозащитните органи, включително и на прокуратурата \", уточни съдия Калайджиева.  Пред БНР тя коментира, че прокуратурата не може да осигури тази независимост, която трябва да бъде присъща на съда:\"Съответно тези функции трябва да бъдат ясно изразени в Конституцията, за да може да се определи както статутът на лицата, упражняващи прокурорската професия, така и статутът на съда, който трябва да бъде независим и от страните, и от властите\".\r\nСъдия Здравка Калайджиева акцентира, че прокуратурата е страна в наказателния процес, но същевременно се вижда мощното ѝ влияние и все по-доминиращата роля в правосъдието, което се отразява и на функционирането на съда. По думите ѝ влиянието на прокуратурата в системата на правосъдието - в лицето на ВСС, е проличало при избора на Иван Гешев за главен прокурор.   \"Опасявам се, че ако няма промени в Конституцията, ще станем свидетели на избор на председател на Върховния касационен съд, който предстои скоро, от прокурори, а не от съдии, избрани от самите съдии, както изискват демократичните принципи\", прогнозира съдия Калайджиева     ", "date": "2020.01.02", "title": "Конституцията не гарантира правото на справедлив съдебен процес, според експерт"}
{"url": "https://www.actualno.com/asia/netanjahu-se-ottegli-ot-4-ministerstva-no-ostana-premier-news_1420302.html", "text": "      Израелският премиер Бенямин Нетаняху, на когото са повдигнати , обяви, че освобождава всички министерски постове, които заема, освен този на ръководител на правителството, предаде DPA, цитирайки съобщение от неговата канцелария.      Нетаняху вече няма да оглавява четири министерства – на здравеопазването, по социалните въпроси, на селското стопанство и за диаспората.\r\nВ края на миналата година израелският главен прокурор обяви, че срещу премиера ще бъдат повдигнати обвинения в корупция, и злоупотреба с доверие. За първи път в историята на Израел действащ министър-председател става обвиняем.   Нетаняху нарече , остро разкритикува съдебната система и обвини полицията в натиск върху свидетели.  Каквото и да бъде решението по искането за сваляне на имунитета, то със сигурност ще бъде отложено за след . Опозиционните партии настояват решение за имунитета на Нетаняху да се вземе преди изборите – третите в рамките на по-малко от година. При нормални обстоятелства парламентарна комисия ще трябва да предложи решение по въпроса за имунитета, след което да последва гласуване в Кнесета (парламента, б.р.) в пълен състав.\r\nПоради политическата безизходица обаче Израел остана без правителство миналата година и Кнесетът има само ограничени рамки за действие, отбелязва DPA.\r\nГлавният политически съперник на Нетаняху, лидерът на центристката коалиция \"Синьо и бяло\" Бени Ганц, каза вчера, че още в неделя може да се състои първа среща за учредяване на комисия, \"която да свали имунитета\" на премиера.     ", "date": "2020.01.02", "title": "Нетаняху се оттегли от 4 министерства, но остана премиер"}
{"url": "https://www.actualno.com/society/goljamoto-sledpraznichno-zavryshtane-zapochna-news_1420292.html", "text": "      Интензивно бе движението по ГП Е-79 между Симитли и Благоевград към 16 ч. днес. след коледно-новогодишните празници започна, предаде БГНЕС.      Коледа мина, Новата 2020 г. вече е факт, посрещналите ги извън къщи трябваше да се прибират.   Потокът автомобили, идващ от Банско е особено интензивен. „Дългата махала” на квартал Ораново в Симитли, през която минава пътят Гоце Делчев-Банско-Симитли, е буквално задръстена от колона автомобили.\r\nТе изчакват защото, при вливането в Симитли се събира с потока от ГКПП „Кулата-Промахон”, който е с предимство.  Към 14 ч. трафикът бе още по-интензивен, колоната до Благоевград едва пъплеше.\r\n12-те километра от Симитли до началото на автомагистрала „Струма” преди Благоевград, към 16.30 ч. се изминаваха за 25 минути, което прави средна скорост 20 км./час.   Но поне се движеше, спиранията й са преди разклона за Железница и едноименния тунел. Спира се за кратко и преди комплекс „Монца” и кръговото през което се поема по АМ „Струма”.     ", "date": "2020.01.02", "title": "Голямото следпразнично завръщане започна"}
{"url": "https://www.actualno.com/curious/nova-lubov-za-tri-ot-zodiite-prez-januari-news_1419587.html", "text": "                       Овен (21.01 - 20.04) Сатурн като шапка гаси огъня на вашата вътрешна „запалка“. Не се паникьосвайте от факта, че имате малко огън и бихте искали повече. Сатурн просто пренасочва целия си запал от връзката с партньора към работа. Отделете време и не рискувайте. Слънцето подкрепя вашия потенциал и не му позволява да избухне.       Всичко за вас ще стартира с новата година, въпреки, че промените може да са незабележими до април. Опитайте се да не пропускате шанса.\r\nКраят на пролетта и първите дни на лятото ще бъдат началото на нещо ново. Може да срещнете любов още в януари, но да осъзнаете, че е за вас, едва по късно. Телец (04.21-21.05) Обикновено обвързан с ограничения, Плутон внезапно ще разхлаби хватката си и ще ви позволи да действате независимо. Бъдете готови да покажете цялата си устойчивост на стрес, за която е писано в реда на вашата автобиография. Това, което не ви довърши тази година, със сигурност ще ви направи по-силни.\r\nНачалото на годината е подходящо за решаване на лични проблеми. Опитайте се да разпределите времето, между любовта и работата по равно, без изкривявания. Разчитайте на опита си, но се старайте да не стъпвате на една и съща рейка, ходете по нови начини. Първото впечатление, невинаги е вярно за вас. Ето, защо, първо се опитайте да погледнете внимателно. Може пък там някъде да се крие новата ви любов… При това, тя да стои там, още преди месец януари да е изтекъл на календара на 2020 г.      Близнаци (05.22-21.06) Юпитер ще укрепи позицията ви, ако най-накрая изберете между многото неща, които ви разкъсват. За самотните Близнаци е много вероятно още в началото на януари да срещнат нова любов. За семейните вече се очакват прекрасни моменти, изпълнени с много романтика и топлина. ", "date": "2020.01.02", "title": "Нова любов за три от зодиите през януари"}
{"url": "https://www.actualno.com/music/zritelite-iskat-novogodishnite-spektakli-da-stanat-tradicija-news_1420327.html", "text": "      Шампанско, томбола по време на спектакъла и празнично настроение съпътстваха зрителите на новогодишния спектакъл на \"Прилепът\" на 31 декември в Музикалния театър. На входа всички зрители получиха подарък -  карнавални маски за Бала на Принц Орловски. Във вихъра на маскения бал по време на второ действие беше поднесена голямата изненада за публиката – празнична томбола.      Актьорите на сцената изтеглиха местата на зрителите, които спечелиха общо десет награди. Първите наградени получиха билети за четирите премиерни дати на мюзикъла \"Цигулар на покрива\", които са на 24, 25, 26 и 31 януари. Другите награди бяха юбилейния каталог на театъра, бутилки с шампанско, празничен сладкиш, тиквеник и баница с късмети. Най-вкусната награда – празнична торта – беше изтеглена от домакина на бала – Принц Орловски.    За всички зрители в антракта на спектакъла имаше шампанско. Накрая публиката стана на крака и дълго аплодира солистите, хора, балета и оркестъра на Музикалния театър с диригент Юли Дамянов. Във фоайето след спектакъла зрителите споделиха възторга си от спектакъла и от създаденото празнично настроение за всички. Ето впечатленията на някои от тях:  \"Беше много приятно, много весело, шарено, празнично. Прекрасна подготовка за посрещането на новата година! Аз лично за първи път съм на театрален спектакъла на нова година и наистина се почувствах празнично\", каза Десислава Бобошевска.    \"Изключително съм впечатлена! Аз съм много голям почитател на операта, но мисля, че от тази вечер съм много голям почитател на оперетата и на Музикалния театър! Поздравявам ви за идеята, за смелостта, за това че има такива хора, които се опитват да творят в цветове и в мащаби. Пожелавам ви да правите повече такива пищни, ексцентрични, ако щете, и красиви за всички сетива спектакли. Много съм впечатлена и от гласовете на артистите в трупата на Музикалния театър и от таланта им. Може би това е начало на една много хубава традиция в Музикалния театър. Благодаря ви за тази вечер!\", каза Албена Димитрова.     \"От дете съм влюбена в Музикалния театър, а \"Прилепът\" е един от моите фаворити. Мога да слушам увертюрата и валса от бала с часове. За прекрасното настроение тази вечер допринесе духът на постановката. Това по сценарий не се получава. Трябва да има симбиоза с публиката, с музиката, с декора и всички да бъдат вдъхновени. Това видях тази вечер. На добър час на спектакъла и щастлива Нова тодина!\", сподели Миглена Владова, която живее във Франция.    От сцената директорът на Музикалния театър Марияна Арсенова се обърна към публиката след новогодишния спектакъл на \"Прилепът\": \"Скъпа наша любима публика! Благодарим ви, че избрахте да бъдете заедно с нас в последните часове на 2019 година. За доброто ви настроение, което ви пожелавам да ви съпътства през цялата нова декада, която започва с 2020 година, ще се погрижим с нашите спектакли ние – солистите, хора, балета, оркестъра и всички, които работим в Музикалния театър. До нови срещи в Музикалния театър и през  новата 2020-та! Честита Нова година!\" ", "date": "2020.01.02", "title": "Зрителите искат новогодишните спектакли да станат традиция"}
{"url": "https://www.actualno.com/asia/turski-firmi-svyrzani-s-f-35-iskat-da-dojdat-v-bylgarija-news_1420201.html", "text": "      Турски фирми, участващи в програмата за производство на изтребителите F-35 искат да се преместят в България.      За да избегнат , няколко турски фирми, които произвеждат около 1000 части за изтребителите пето поколение F-35, имат намерение да преместят производството си в България.   Турското икономическо издание „Борсатек“, позовавайки се на източници от споменатите фирми съобщава, че турските производители на части за самолети вече оглеждат терени в България. Според изданието, турското правителство също подкрепя евентуалното преместване на фирмите у нас.\r\nСлед решението на Турция да придобие , Вашингтон заяви, че това  прави невъзможно Анкара да продължи да участва в създаването на американски изтребители-бомбардировачи от пето поколение F-35.   , за се откаже от руските ракети и заплашиха с икономически санкции, но Турция закупи ракетите С-400.         ", "date": "2020.01.02", "title": "Турски фирми, свързани с F-35, искат да дойдат в България"}
{"url": "https://www.actualno.com/crime/razsledvaneto-za-trafika-na-bokluk-ot-italija-za-bylgarija-se-prenese-i-u-nas-news_1420189.html", "text": "       , при което властите в Италия арестуваха над 300 мафиоти, включително и една българка, достигна и до България.      Според тях засега разследването у нас се води в района на Плевен под прякото ръководство на главния секретар на МВР Ивайло Иванов.   Той е заминал на мястото на операцията, след като по-рано тази сутрин подробности по следствените действия са били обсъждани от премиера , главния прокурор Иван Гешев и ръководството на МВР, съобщи Нова телевизия.\r\nСпоред източниците ни разследването е свързано с трафика на боклук от Италия за България. През първата половина на декември карабинерите от Милано задържаха незаконен товар от 815 тона боклуци, предназначени за нашата страна.  Открити бяха 582 бали отпадъци, натоварени в 17 вагона, а търговската им стойност на пазара се изчисляваше на 130 000 евро. Седмица по-късно последваха и арестите на стотици мафиоти от Ндрангета, включително и политици, адвокати, счетоводители и служители на държавната администрация.\r\nСред балите вече нямало нищо за третиране, според разследващите. В пакетираните бали били открити материали от пластмаса, гума, тъкани, тетрапак, смесени боклуци и др.   На практика ставало въпрос за крайните продукти от дейността по третирането на пластмасата, а не, както било посочено в документите, съпровождащи товара, за пластмасови отпадъци, които тепърва трябва да бъдат обработени.    Разследването е започнало след сигнал от Митническата агенция на Леко, което довело до проверка на вагоните, готови за отпътуване. След откритото разминаваме в документацията била издадена заповед за запор на товара.\r\nСъмненията за нелегално унищожаване на отпадъци в страната не са от вчера. Както писа през 2017 г. в България е имало внос на отпадъци за горене, но не повече от 50% от капацитета на съответната инсталация, подчертават от МОСВ. Специално от Италия – дестинация, за която писа, че е източник на отпадъци за горене за , има внос на киселина от батерии, на RDF и третирани смесени отпадъци.\r\nВ началото на септември в имаше и протести заради съмнения за горене на боклуци в местния ТЕЦ „Република”, който де факто е на Христо Ковачки. Какви бяха резултатите от проверките на РИОСВ     писа и за съмнение за нелегален внос на радиоактивни отпадъци в България през пристанище \"Варна – Запад\". Всичко за сигнала  ", "date": "2020.01.02", "title": "Разследването за трафика на боклук от Италия за България се пренесе и у нас"}
{"url": "https://www.actualno.com/asenovgrad/bebe-1-na-asenovgrad-proplaka-v-pyrvite-minuti-na-2-ri-januari-snimki-news_1420197.html", "text": "      Първото на Асеновград за 2020 г. е момиченце. Казва се Снежана Стоилова и е родена 12 минути след полунощ , 2-ри януари. Детето е родено в Акушеро-гинекологичното отделение на МБАЛ-Асеновград. Появило се е на бял свят 3 седмици по-рано от очакваното. Снежана е висока 47 сантиметра и е с тегло 2,7 килограма. Семейството е от Асеновград, а майката е 18-годишна.       Момиченцето е второ дете на родилката, чиято първородна рожба също е момиченце - Катерина. „Пожелавам на дъщеря си да е жива и здрава и някой ден да стане лекар”, каза щастливата майка.    Последното бебе за 2019 г. в Асеновград пък се роди на 31-ви декември. Александър Василев проплака в АГ-отделението на асеновградската болница точно в 01:30 ч. след полунощ.    А малко след раждането на първото дете за 2020 г. в Асеновград – Снежана - на бял свят се появи и второто бебе Мартин Попов. Той се роди в 06:10 ч. тази сутрин. Мартин е първо дете в семейството, тежи 3,2 килограма и е висок 50 сантиметра.    ", "date": "2020.01.02", "title": "Бебе №1 на Асеновград проплака в първите минути на 2-ри януари (СНИМКИ)"}
{"url": "https://www.actualno.com/society/stroi-se-pyrvijat-cyrkoven-centyr-za-deca-v-nujda-news_1420212.html", "text": "      Започна изграждането на първия у нас църковен център за . Той се намира в двора на храм „Успение Богородично“ в село Горна Малина, а средставата за изграждането му са осигурени по европейска програма и собствено финансиране. Очаква се центърът да заработи от есента на тази година и да приеме 30 деца като амбициите на инициаторите са капацитетът да се увеличи.      Връщаме се към една от основните функции на църквата – социалната, заяви настоятелят на храма свещеноиконом Серафим Янев, който е и сред инициаторите на проекта. Смисълът, който влагаме, е разглеждане духовното и телесното здраве заедно. Освен това, което ще получат физически всички деца и техните семейства, се надяваме да измолим и Божията помощ. Това, с което спциалистите не могат да помогнат, Бог може, добави духовникът.   Министърът на труда и социалната политика посети строежа и заяви, че МТСП ще подкрепи работата на центъра.\r\nМоето дълбоко убеждение е, че така както българската православна църква е символ на Възрождението, така и нейна основна роля е социалната дейност. БпПЦ прави така, че да има повече будни и по-малко бедни. Вярвам, че в този център ще намерят подкрепа много деца и семейства, които имат нужда от рехабилитация или друг вид терапия, заяви министър Сачева.  Министър Сачева, белоградчишкия митрополит Поликарп, викарий на Българския патриарх Неофит, свещеноиконом Серафим и църковни настоятели обсъдиха бъдещото сътрудничество между църквата и социалното министерство, за да достигне социалната услуга до повече деца и семейства.    ", "date": "2020.01.02", "title": "Строи се първият църковен център за деца в нужда"}
{"url": "https://www.actualno.com/asia/turcija-zadyrja-7-dushi-sled-bjagstvoto-na-shefa-na-nissan-prez-istanbul-news_1420140.html", "text": "      Турция задържа 7 души за разпит, включително четирима пилоти, след като беглецът бизнесмен Карлос Гон успя да премине през Истанбул, напускайки от Япония на път за Ливан, съобщи АФП, цитирана от БГНЕС.      Вътрешното министерство започна разследване за евентуалното прехвърляне на Гон между частни самолети на летището в Истанбул в понеделник.   Бившият шеф на „Nissan“ извърши драматично бягство от Япония, въпреки строгите условия за гаранция, твърдейки, че предстоящият му процес за финансови нарушения е бил фалшифициран.\r\nДетайли по бягството в Ливан от процес и присъда в Япония можете да прочетете в .  Все още не е ясно как високопоставеният беглец е успял да се измъкне от охраняващите органи, но се смята, че е взел частен самолет от летище „Кансай“ в западна Япония на 29 декември до Истанбул и оттам е отлетял до Бейрут. ", "date": "2020.01.02", "title": "Турция задържа 7 души след бягството на шефа на Nissan през Истанбул "}
{"url": "https://www.actualno.com/society/opashki-pred-rpu-tata-v-sofija-zaradi-smjanata-na-dokumenti-news_1420330.html", "text": "      В първия работен на новата година се извиха опашки пред столичните полицейски управления, заради подновяването на лични документи, съобщи Нова телевизия.      Тази година изтичат личните карти, паспорти и книжки на над 2 милиона българи.   Една жена от чакащите за смяна на документи споделя, че дори няма тоалетни. Всичко се случвало в един тесен коридор, в който нямало въздух и на хората им ставало лошо.\r\nЗа София новото е, че заявление може да се подаде във всяко полицейско управление без значение дали то съвпада с района по адрес.  От МВР заявяват, че заради бума с новите документи, ще се назначават допълнително 170 служители. И припомнят, че вече фирми се възползват от мобилните биометрични станции за подмяна на документи на служителите им на работното място.\r\nТези, които имат валиден електронен подпис, могат да си сменят и документите онлайн. Новите документи ще са същите като старите. Няма да бъдат с чип, тъй като предстои да се подпише договор с изпълнителя.    ", "date": "2020.01.02", "title": "Опашки пред РПУ-тата в София заради смяната на документи"}
{"url": "https://www.actualno.com/society/novinite-naj-vajnoto-za-denja-2-januari-news_1420312.html", "text": "      Екипът на събра за вас най-интересното от изминалия неделен ден, 2 януари.       Откритите преди два дена в Плевен 9000 тона \"вносен\" боклук са пристигнали в България по море, а не с влакови композиции. Все още не е ясно дали те имат връзка с операцията в Италия при която бяха задържани членове на мафията, които се занимават с този вид дейност. Това съобщи в Плевен главният секретар на МВР Ивайло Иванов, който пристигна в града, за да координира действията на полицията по образуваното от прокуратурата досъдебно производство по случая.   Мащабното разследване на калабрийската мафия Ндрангета, при което властите в Италия арестуваха над 300 мафиоти, включително и една българка, достигна и до България. Според тях засега разследването у нас се води в района на Плевен под прякото ръководство на главния секретар на МВР Ивайло Иванов. Той е заминал на мястото на операцията, след като по-рано тази сутрин подробности по следствените действия са били обсъждани от премиера , главния прокурор Иван Гешев и ръководството на МВР Водата в няма да поскъпва, заяви министърът на икономиката Емил Караниколов, цитиран от БНР. Той допълни, че се подготвя нов график на водоподаване, с който режимът да бъде уеднаквен за всички квартали на града. До края на деня ВиК- ще излезе със становище, че в ситуацията, в която се намира града в момента, няма да бъде подписано увеличение на водата.     \"Историята с водата на е част от сценарии срещу правителството на ГЕРБ и премиера Бойко Борисов\", смята Красимир Велчев, заместник-председател на партията и член на Изпълнителната комисия. \"Два пъти Борисов подава оставка, трети път няма да има\", заяви Велчев.\r\n\"3,5 млн. лева за ремонт на ВиК инсталацията на града са отпуснати по времето на Орешарски – през 2014 г.\", припомни той в предаването \"Лице в лице\" по bTV. Омбудсманът Диана Ковачева сезира главния прокурор Иван Гешев с искане да бъде извършена проверка в Дом за пълнолетни лица с деменция в с. Горско Косово. Внезапна проверка на експертите на обществения защитник през декември 2019г. е констатирала изключително лоши условия, при които живеят хората, настанени в социалната институция, съобщиха от кабинета на омбудсмана.   \"Към момента са настанени 57 лица, при капацитет 60 (мъже и жени). Голяма част от тях са на легло, повечето от тях са в кахексия и обездвижени. Националният превантивен механизъм - НПМ (дирекция към омбудсмана, която проверява всички институции, в които са настанени деца и лица, без да могат да напускат доброволно като затвори, интернати, социални домове за деца и възрастни, психиатри, центрове за нелегални мигранти и бежанци) установи случай на скоро настанено лице с декубитални рани, които не са обработени в продължение на 4 дни поради отсъствие на медицинската сестра\", пише в писмото си до главния прокурор доц. Ковачева.  За болните в Дома за възрастни хора с деменция в село Горско Косово се полагат нужните грижи, а община Сухиндол няма средства за разширение на дома и подобряване на санитарно-битовите условия. Това заяви пред БНР кметът Пламен Чернев по повод извънредната проверка в края на миналата година в дома, в резултат на която обмудсманът Диана Ковачева сезира главния прокурор Иван Гешев за 24 смъртни случая през 2019-а в Горско Косово, община Сухиндол. В сигнала се настоява за прокурорска проверка и се посочва още, че условията за живот на 57-е домуващи са изключително лоши. Между 80 и 90% от сградите на психиатричната помощ са в окаяно състояние. Това стана ясно от думите шефа на ДПБ \"Св. Ив. Рилски\" Цветеслава Гълъбова пред БНТ. Тя е участник в работната група, изготвяща новата Национална стратегия в областта на психичното здраве. В рамките на изготвянето й е направена и оценка на сградния фонд, която откроява това тежко, дори критично състояние. По-голяма част от сградите са пригаждани от стари помещения като бивш затвор или склад. Турски фирми, участващи в програмата за производство на изтребителите F-35 искат да се преместят в България. За да избегнат американските санкции, няколко турски фирми, които произвеждат около 1000 части за изтребителите пето поколение F-35, имат намерение да преместят производството си в България. Турският парламент одобри изпращането на войски в Либия в полза на подкрепеното от ООН правителство на националното споразумение (ПНС) при официално искане за военна подкрепа от Турция, съобщиха турски медии. Парламентът проведе спешно заседание, за да обсъди мандата за Либия, предвиждащ изпращането на турски войски в страната. В дневния ред на заседанието имаше само една точка, докато политическите партии разполагаха с 20 минути за изказване след прочитането на мандата. В края на сесията мандатът беше одобрен с категорично мнозинство. Израелският премиер Бенямин Нетаняху, на когото са повдигнати обвинения в корупция, обяви, че освобождава всички министерски постове, които заема, освен този на ръководител на правителството, предаде DPA, цитирайки съобщение от неговата канцелария. Нетаняху вече няма да оглавява четири министерства – на здравеопазването, по социалните въпроси, на селското стопанство и за диаспората. В края на миналата година израелският главен прокурор обяви, че срещу премиера ще бъдат повдигнати обвинения в корупция, измама и злоупотреба с доверие. За първи път в историята на Израел действащ министър-председател става обвиняем.    Ислямски екстремисти провеждат импровизирани съдебни процеси, налагат шериата, разпространяват забранени книги и вербуват млади затворници във Великробритания, това разкри бивш затворник пред лондонския вестник Times. Пред медията той сподели, че също е бил вербуван от група, включваща последователи на Анджем Чудари – проповедник на омразата. Анджем Чудари се счита за най-опасния проповедник на джихада, но миналата година той беше пуснат на свобода. ", "date": "2020.01.02", "title": "Новините: Най-важното за деня, 2 януари"}
{"url": "https://www.actualno.com/pernik/karanikolov-vodnijat-rejim-shte-byde-ednakyv-za-vsichki-kvartali-na-pernik-news_1420224.html", "text": "       няма да поскъпва, заяви министърът на икономиката Емил Караниколов, цитиран от БНР. Той допълни, че се подготвя нов график на водоподаване, с който режимът да бъде       До края на деня ВиК- ще излезе със становище, че в ситуацията, в която се намира града в момента, няма да бъде подписано увеличение на водата.   Подготвя се и нов график за режим, обясни икономическият министър и съобщи, че с 20 литра в секунда е увеличен дебитът към язовир \"Студена\":\r\n\"Друго, което се прави - работи се по клон 2 и по пречиствателната станция. Но чакаме възлагането, което ще стане до края на деня от общината и се надяваме и пожарните служби да помогнат до края на тази седмица, за да се осигурят допълнителни количества вода\".  Ще се работи в местността \"Попов кладенец\":\"Това са извори, пещерни извори. Водата е една и съща. Въпросът е да видим, ако изтеглим в момента водата, която е налична там като ресурс, да видим за колко време ще се възстанови.\r\nАко се възстанови толкова бързо, колкото очакваме, това означава, че можем да предприемем съответните действия по-мащабно. Взехме решение, тъй като сме в криза -  10 локации по река Струма, извън язовир \"Студена\" - водата е чиста, в случай на ситуация, в която трябва да се осигурява вода, да имаме тези сондажи\".   Припомняме, че в последния ден на миналата година заместник-министърът на регионалното развитие Николай Нанков обеща пред БНТ, че до на пречиствателните станции и водопреносната мрежа в Перник. \"От вчера започна аварийният ремонт на старата пречиствателна станция, където ще са изградени нови утаители, нови помпи, нова връзка между новата и старата пречиствателна станция, за да може да гарантираме на всички граждани че дори при достигане на мъртъв обем от язовира, водата ще има всички необходими качества за битови нужди на хората\", допълни зам.-регионалният министър. Нанков каза, че Батановския водопровод ще бъде изключен от големия проект и ще бъде финансиран с 35-те милиона лева, отпуснати от правителството.     ", "date": "2020.01.02", "title": "Караниколов: Водният режим ще бъде еднакъв за всички квартали на Перник"}
{"url": "https://www.actualno.com/crime/potvyrdiha-prisydite-na-policaite-obirdjii-ot-plovdiv-news_1420234.html", "text": "      Апелативният съд в Пловдив потвърди наказанията на бившите полицаи Стефан Модев и Петър Атанасов. През април м.г. двамата бяха осъдени на по 6 г. за .      Според обвинението на 27 май 2017 г. те са отнели лекотоварен автомобил Volkswagen на стойност 8000 лв. и 37 500 кутии цигари за 281 250 лева от владението на търговец, като използвали сила и заплаха. още през лятото на 2017 г.   Модев е осъден и за неправилно съхранение на служебно зачисленото му оръжие.\r\nВ мотивите си за решението апелативните магистрати посочват, че авторството на престъплението е установено по несъмнен начин чрез показания на свидетели и охранителни камери. Присъдата подлежи на обжалване във ВКС.   ", "date": "2020.01.02", "title": "Потвърдиха присъдите на полицаите-обирджии от Пловдив"}
{"url": "https://www.actualno.com/europe/samo-20-vertoleta-ot-152-na-bundesvera-mogat-da-letjat-news_1420240.html", "text": "      Само 20 вертолета на германските въоръжени сили от 152 са годни за летене, което оказва отрицателно влияние на плана за подготовка на нови пилоти. Това съобщи Bild, позовавайки се на .      По данни на изданието в експлоатационна готовност са едва 8 хеликоптера „Тигър“ от 53, а също така 12 транспортни вертолета NH90 от 90. Причината е, че компанията Airbus Helicopters Deutschland не може да се справи с техническата им поддръжка.   „ с готовността на „Тигър“ се отразява върху подготовката на пилотите. Допускането на тази ситуация е безотговорно“, заяви депутатът от ПГ на „Зелените“ в Бундестага Тобиас Линднер.\r\nИнформация за на германската армия се появява редовно.  През август бе съобщено, че 42% от летците в германските ВВС не провеждат достатъчно време във въздуха, като по този начин сами нарушават предписанията на НАТО. Алиансът препоръчва летците да имат по 180 летателни часа годишно. В Германия нормата се изпълнява само от 52% или 512 военнослужещи от 875. Причината е в недостига на средства. ", "date": "2020.01.02", "title": "Само 20 вертолета от 152 на Бундесвера могат да летят "}
{"url": "https://www.actualno.com/asia/livan-poluchi-ot-interpol-zapoved-za-arest-na-karlos-gon-news_1420235.html", "text": "      Ливан получи от Интерпол заповед за арест на бившия шеф на автомобилния алианс \"Nissan Renault\" , съобщи пред Reuters ливански съдебен източник, предава БНР.      Интерпол е изпратил червена бюлетина, с която призовава властите в страната да арестуват Гон, като самото искане е било получено от ливанските вътрешни сили за сигурност, но все още не е изпратено в съдебната система, посочи източникът.   Междувременно министърът на правосъдието Алберт Серхан на Ливан потвърди информацията, че е получил известие от Интерпол за арестуването на Гон.\r\nКарлос Гон , където е съден за предполагаеми финансови нарушения.  Източникът на Reuters, който говори при условие за анонимност, заяви, че все още не е взето решение по отношение на заповедта на Интерпол.\r\nВ минали случаи обаче, когато Ливан е получавал червени бюлетини за ливански граждани, пребиваващи в страната, заподозрените не са били задържани, като само техните паспорти за били изземвани и им е била определяна парична гаранция.   Карлос Гон, бивш шеф на Nissan и мултимилионер, прекара месеци в подготовка за съдебен процес по обвинения във финансови нарушения. Той даде 1 млрд. йени (8,9 млн. долара) за гаранция през април. С ход, който и в смут собствения му правен екип, Гон се появи в Ливан в новогодишната нощ. \"Избягнах от несправедливостта и политическото преследване\", заяви той в изявление. Бягството на бившия изпълнителен директор от Токио до Бейрут е било планирано щателно за период от няколко седмици, смята WSJ (The Wall Street Journal). Вестникът, който цитира редица неидентифицирани източници, заяви, че внимателно е бил сглобен екип, който да осъществи замисъла. Според съобщенията, групата включва съучастници в Япония, които транспортирали Гон от къщата му и с частен самолет до Истанбул. Оттам той продължил пътуването си до Бейрут, където пристигнал в ранните часове на 30 декември. Карлос Гон израства в Ливан, притежава имот там и е популярна фигура. Той дори се появи на една от пощенските марки на страната.     ", "date": "2020.01.02", "title": "Ливан получи от Интерпол заповед за арест на Карлос Гон"}
{"url": "https://www.actualno.com/america/v-davos-s-trymp-shte-pytuvat-dyshterja-mu-i-negovijat-zet-news_1420252.html", "text": "      Президентът на САЩ Доналд Тръмп посочи в сряда и зет си Джаред Кушнер в официалната делегация на Белия дом на Световния икономически форум в Давос, Швейцария, пише .      Иванка Тръмп и Джаред Кушнер изпълняват ролята на помощници и съветници на президента и са придружавали Тръмп на множество официални изяви. Няколко министри също ще бъдат в делегацията в Давос, включително министърът на финансите Стив Мнучин, министърът на търговията Уилбър Рос, на труда Юджийн Скалия, министърът на транспорта Илейн Чао и търговският представител Робърт Лайтхайзър. Кийт Крач, заместник-държавен секретар, и Кристофър Лидел, помощник на президента, също ще бъдат там на 20-24 януари.   Критиците многократно поставят под въпрос ролята на Кушнер и Иванка Тръмп при формирането на финансовата и външната политика на администрацията.Имаше доста коментари, че Иванка Тръмп , след като тя придружи баща си на срещата на световните лидери Г-20 в Япония, където се опитвашще да завърже разговор с различни висши политици. ", "date": "2020.01.02", "title": "В Давос с Тръмп ще пътуват дъщеря му и неговият зет "}
{"url": "https://www.actualno.com/crime/kradci-zarabotiha-nad-20-000-lv-ot-obiri-po-praznicite-news_1420222.html", "text": "      Крадци са обрали три апартамента в Русе по време на празниците и са взели от тях златни накити и техника на стойност повече от 20 000 лева. Това съобщиха от областната дирекция на МВР в крайдунавския град, цитирани от в. .      При първия случай неизвестни са разбили апартамент на ул. \"Муткурова\", като са откраднали около 300 грама златни накити на обща стойност 15 000 лева.   При втората кражба от жилище на ул. \"Борисова\" са взети два златни пръстена, два фотоапарата и хранителни продукти. Щетите са на стойност около 5600 лева.\r\nТретата кражба е от апартамент на ул. \"Тича\". От жилището са взети златни накити на стойност 300 лева.   ", "date": "2020.01.02", "title": "Крадци \"заработиха\" над 20 000 лв. от обири по празниците"}
{"url": "https://www.actualno.com/burgas/pet-porychki-za-218-mln-lv-pusna-obshtina-burgas-dnes-news_1420196.html", "text": "      Пет поръчки на обща стойност 21,8 млн. лв. с ДДС пусна община Бургас наведнъж днес. Най-мащабната от тях е за закриване, рекултивация и мониторинг на депо за неопасни отпадъци – Братово, с прогнозна стойност почти 15 млн. лв. с ДДС. Поръчката е инженерингова – за проектиране, строителство и авторски надзор.      Площта на депото е 137,908 дка и се намира в територията на село Полски Извор, общ.Камено, област Бургас. Финансирането е от ОП „Околна среда“.\r\nДругата е за избор на външна техническа помощ за управление на проект „Закриване, рекултивация и мониторинг на депо за неопасни отпадъци – Братово“, с прогнозна стойност 216 000 лв. с ДДС.\r\nИнженерингова е и поръчката за реконструкция и разширяване на съществуващ и изграждане на нов пристан за малки плавателни съдове на остров Света Анастасия“. Максималната й стойност е 3 млн. лв. с ДДС, а средствата са осигурени по проект „Силата на водата. Подкрепа за повишаване потенциала на Община Бургас като конкурентоспособна туристическа дестинация“, става ясно от обявлението й.   Проектът предвижда да бъде преустроен съществуващият пристан на остров „Света Анастасия“, като се изгради брегозащита на западната брегова зона, за да се предостави убежище на малки плавателни съдове при неблагоприятни атмосферни условия.\r\nНовият пристан пък трябва да осигури максимално възможна защита на акваторията срещу вълнение, позволявайки приставането на плавателните съдове при бурно море и при гарантирана безопасност. Той ще може да приеме три туристически кораба и осем лодки с безопасно маневриране на плавателните съдове.    С прогнозна стойност 3,5 млн. лв. е следващата поръчка – за изграждане на експозиционен и демонстрационен център „Минералните води на Акве Калиде“. Проектът е финансиран по ОП „Региони в растеж“.\r\nПредвидено е към „Акве Калиде“ – банята на Сюлейман Великолепни, да се изгради учебен музей  с фондово помещение към него, експозиционен център, музейна експозиция, палестра (място, предназначено за гимнастически упражнения и игри) аподитериум (съблекалня), баня, семеен кът с детски басейн, сауна (лакониум), парна баня (калдариум) и др.\r\nПоследната е за предоставяне на застраховка на движимо и недвижимо имущество, собственост на община Бургас и общинските предприятия. ", "date": "2020.01.02", "title": "Пет поръчки за 21,8 млн. лв. пусна община Бургас днес "}
{"url": "https://www.actualno.com/society/d-r-gylybova-sgradite-na-psihodispanserite-sa-v-okajano-systojanie-news_1420108.html", "text": "       Между 80 и 90% от сградите на психиатричната помощ са в окаяно състояние . Това стана ясно от думите шефа на ДПБ \"Св. Ив. Рилски\" Цветеслава Гълъбова пред БНТ. Тя е участник в работната група, изготвяща новата Национална стратегия в областта на психичното здраве.      В рамките на изготвянето й е направена и оценка на сградния фонд, която откроява това тежко, дори критично състояние . По-голяма част от сградите са пригаждани от стари помещения като бивш затвор или склад.    Сградите не са пригодни за такъв тип дейност , обясни Гълъбова, като посочи, че проблемът не е само в скъпата им и трудна поддръжка. Изключение правят клиниката в Пазарджик и клиниките в няколко университетски болници. Нито една от сградите не е застрахована от подобни инциденти като от 31 декември 2019 година. Столичните лекари обаче ще се справят, тъй като и друг път са били поставяни в подобна ситуация - да се преразпределят в различни други отделения.  От столичния психодиспансер в Нови Искър са преразпределени 16 болни, останалите са в други отделения в столицата. Стресът от преживяното и от местенето пациентите ще преживеят постепенно. Общо София разполага с 230 легла за психиатрична помощ. България обаче не разполага с регистър на психично болните и на практика статистика не се води акуратно . В момента статистика се води само на база потърсилите такава специализирана помощ.   Все пак се смята, че при тежките заболявания от типа на шизофренията има относително реална статистика - около 70 000 са пациентите.    Както Actualno.com писа преди време Стратегия за психично болните у нас има. Тя обаче стои \"на трупчета\" в министерството на здравеопазването и само липса на политическа воля спира нейното пубиликуване за обществено обсъждане и реализиране. Това обяви проф. Дроздстой Стоянов, който е един от експертите по психиатрия към министерството на здравеопазването. През 2018г. е бил и национален консултант по темата за психичното здраве у нас и е участвал в разработването на въпросната Стратегия.\r\nОказва се, че проблемът не е в липсата на пари , а в това как да се разпределят едни 54 млн. евро от ЕК. \"Има политически ангажимент от Европейската комисия да бъде отпусната сума от порядъка на 54 млн. евро, с които да се обезпечи изпълнението на Стратегията. За тях фигури в министерството на здравеопазването преговарят на най-високо ниво в Брюксел. Проблемът се състои в това, че представата на тези, които взимат решения, и политическата класа, е че тези средства трябва да бъдат инвестирани в строително-монтажни дейности. С други думи в ремонти и подобрение на съществуващата материална база за оказване на спихиатрични услуги от затворен тип. Нещо, което един колега, наричаше \"институционализъм с човешко лице\", абсолютно неприемливо за мен, каза още проф. Стоянов.    Цветеслава Гълъбова се надява Стратегията да не остане на хартия, при положение, че вече е зададена финансова рамка, и ще може да проведе реформа в психиатричната помощ в България. Тя предупреди обаче, че самият процес на реформа би продължил между 5 и 10 години. ", "date": "2020.01.02", "title": "Д-р Гълъбова: Сградите на психодиспансерите са в окаяно състояние"}
{"url": "https://www.actualno.com/politics/borisov-proveri-remonta-v-sofijskata-duhovna-seminarija-video-news_1420159.html", "text": "      Премиерът провери ремонта в Софийската духовна семинария. Наскоро общежитията в семинарията бяха реконструирани. За реконструиране на общежитията в сградата бяха отделени 5 милиона лева.           „Близо милион дадохме и за джамията в Разград. Към 5 милиона дадохме и за манастира в Кърджали. Възстановихме и църквата. Стана много хубаво”, пише премиерът Борисов в профила му във Facebook. Премиерът разгледа стаите в семинарията, в които спят учениците и остана доволен от направеното.   „Новата година да ни тръгне с божията помощ. Без Господ нищо не може да се направи”, заключи Борисов. ", "date": "2020.01.02", "title": "Борисов провери ремонта в Софийската духовна семинария (ВИДЕО)"}
{"url": "https://www.actualno.com/burgas/gripyt-nastypva-v-burgas-eto-kak-da-se-predpazite-news_1420128.html", "text": "      Първите работни дни от 2020 година се очаква да бъдат рискови по отношение на новорегистрираните болни от остри респираторни заболявания и грип. Според официалната статистика на Регионалната здравна инспекция в Бургас, два са потвърдените случаи на заболели от грип, но бройката бързо може да се промени.       разговаря с д-р Григорова, която е директор Дирекция “Надзор на заразните болести“ в РЗИ: “За сега имаме два потвърдени случая на грип от тип А H1N1. Всички останали са остри респираторни заболявания. Те много приличат на грип, но протичат по-леко, без усложнения в повечето случаи. Има много респираторни вируси, които по това време на годината се проявяват. Ние събираме информация от медицинските центрове и ДКЦ и по празниците имаме намаляване на случаите на регистрираните ОРЗ. Когато личните лекари преценят, че става въпрос за грип, вземат проби, които изпращат при нас. Ние правим изследвания. Тези, които са съмнителни, ги изпращаме в референтната лаборатория и там единствено се потвърждават. Така, че дали има само два случая на грип - никой не може да каже, но два са потвърдените“.   Като имат предвид опита си от други години от РЗИ Бургас са сигурни, че и утре пред лекарските кабинети ще има опашки. Много често се случва хората да се разболеят по празниците, да се самолекуват и едва когато техният личен лекар е на работа - да го посетят.\r\nОт последната справка на РЗИ става ясно, че случаите на заболели от ОРЗ са 109, което не се счита за особено висока стойност. В нея обачене са отбелязани посещенията, които предстоят до края на работната седмица. Епидемиолозите държат връзка с личните лекари и цифрата непрекъснато се променя.  Те съветват да се вземат предпазни мерки и да не се чака до последния момент, когато инфекцията вече е факт. Част от мерките са свързани с  избягване на контакти с болни хора и спазване на добра лична хигиена. Носенето на маска на лицето е един от начините да предпазим околните, ако вече сме болни.\r\nРодителите не трябва да забравят да измиват и дезинфекцират играчките за децата и също да се грижат за тяхната хигиена.   Обикновено инкубационният период на вируса е от един до седем дни. Болните могат да заразяват хората около тях в първите пет дни, след проявата на симптомите на грипа.    43 са заболелите от варицела в Бургаска област, а 8 от вирусен хепатит тип-А, посочват още от РЗИ. ", "date": "2020.01.02", "title": "Грипът настъпва в Бургас, ето как да се предпазите"}
{"url": "https://www.actualno.com/society/byrzi-razvodi-pri-notarius-za-da-se-oblekchi-rabotata-na-syda-predvijdat-promeni-v-gpk-news_1420096.html", "text": "      Бързите разводи по френски образец ще станат възможни, ако депутатите постигнат консенсус за поправки в Семейния кодекс и ГПК, с която разтрогването на брака по взаимно съгласие да се случва и при нотариус.      “Започнахме консултации и се надявам да стигнем до извода, че подобна реформа ще бъде от полза за хората и ще облекчи работата на съдилищата”, заяви пред “Труд” юристът Филип Попов (БСП), който е член на правната комисия в парламента.   Разводите пред нотариус вече са практика в редица държави от Европейския съюз, а водеща страна в инициативата е Франция. Там промените са в сила от 2017 година като част от реформата “Правосъдие 21 век”.\r\nФренският опит сочи, че разводите по взаимно съгласие пред нотариус могат да се случват в рамките на максимум 40 дни. При производството участват и адвокати, а ако семейството има непълнолетни деца, се взема становище и на социалните служби. Разводът става факт в момента, в който документите са разписани при нотариус.  В момента у нас дори и със споразумение, съпрузи, които искат да разтрогнат брака си, трябва да се явят в насроченото открито съдебно заседание и да заявят в съдебна зала, че желаят да се разведат. В противен случай, при отсъствие на един от съпрузите без уважителна причина, производството се прекратява.\r\nРазводът пред нотариус ще става подобно на изповядването на сделка, като с едно ходене в кантората ще се парафира споразумението между съпрузите.   И в момента то включва родителските права, местоживеенето на децата, имотните отношения, ползването на семейно жилище и издръжка на съпруг при необходимост, както и промяната във фамилното име.     ", "date": "2020.01.02", "title": "Бързи разводи при нотариус, за да се облекчи работата на съда предвиждат промени в ГПК"}
{"url": "https://www.actualno.com/crime/groma-hold-njama-zameseni-nashi-slujiteli-v-boja-v-simitli-news_1420133.html", "text": "      Във връзка с публикации по повод сбиване в гр. Симитли в новогодишната нощ, бихме искали да уточним, че няма лица, които да са служители на \"Грома Холд\" и да са замесени в свадата. Компанията се разграничава категорично от случилото се и заявява, че лицата участвали в побоя нямат нищо общо със собствеността на компанията и не са нейни служители.      \"Лицето Методи Бачев не е собственик на компанията, не е и служител на компанията повече от 4 години .\" Това посочват от компанията в официално съобщение до медиите.   Припомняме, че \"Агромах\", която е в големи инфраструктурни , официално смени името си преди 2 години и вече се казва \"Грома Холд\". Съобщението от април 2018 г. може да се види на Както писа на 1 януари, кметът на Симитли Апостол Апостолов и Методи Бачев са участвали в . Версиите за свадата са от \" \" до \"побой\". Тепърва се чака официално Районната прокуратура да даде подробности по случая и да изясни нещата.  Апостолов и Бачев имат стара история. В края на лятото на 2015 година на тържество на площада в симитлийското село Черниче, че \"кметът на Симитли Апостол Апостолов е е*ал премиера Бойко Борисов\". ", "date": "2020.01.02", "title": "\"Грома Холд\": Няма замесени наши служители в боя в Симитли"}
{"url": "https://www.actualno.com/cars/bivshijat-shef-na-nissan-e-izbjagal-v-livan-s-edin-ot-dvata-si-frenski-pasporta-news_1420106.html", "text": "      Бившият шеф на Nissan Карлос Гон, който избяга в Ливан, за да избегне японския процес, е използвал един от двата си френски паспорта, съобщиха местните медии, докато Япония започна разследване за пробива в наблюдаващите го институции.      Гон, който е изправен пред множество обвинения за финансови нарушения, които той отрича, беше пуснат под гаранция през април, но при строги условия, включително забрана за задгранични пътувания.   Неговият водещ адвокат Джуничиро Хиронака заяви, че адвокатите разполагат с три паспорта, принадлежащи на международния магнат, който има френска, бразилска и ливанска националност. Но съдът му е позволил да запази втори френски паспорт, стига да се съхранява „в заключен сейф“ с ключ, държан от адвокатите му.\r\nНяма конкретни данни за заминаването на Гон от Япония, но той е влязъл в Ливан с френски паспорт, съобщи държавният телевизионен оператор.  Прокуратурата и полицията са готови да започнат разследване на бягството, като подозират, че той е заминал \"по незаконен начин\". Властите планират да анализират кадри от охранителни камери от резиденцията му и други места, на които подозират, че Гон се е появил преди да избяга. Полицията подозира \"няколко\" души, които са му помогнали да избяга.\r\nКогато адвокатите му по защитата спореха за пускането под гаранция, прокурорите твърдяха, че съществува риск от бягство с помощта на мощни връзки, но самият Гон заяви, че иска да бъде съден, за да докаже невинността си. Един от адвокатите му каза, че той е толкова известно лице, че няма шанс да се измъкне незабелязано.\r\nНякои държави позволяват на хората да имат два паспорта от една и съща националност по ред причини, включително ако пътуват до държави, с които са в конфликт.       Карлос Гон, бивш шеф на Nissan и мултимилионер, прекара месеци в подготовка за съдебен процес по обвинения във финансови нарушения. Той даде 1 млрд. йени (8,9 млн. долара) за гаранция през април.\r\nС ход, който остави Япония с червено от срам лице и в смут собствения му правен екип, Гон се появи в Ливан в новогодишната нощ. \"Избягнах от несправедливостта и политическото преследване\", заяви той в изявление.\r\nБягството на бившия изпълнителен директор от Токио до Бейрут е било планирано щателно за период от няколко седмици, смята WSJ (The Wall Street Journal). Вестникът, който цитира редица неидентифицирани източници, заяви, че внимателно е бил сглобен екип, който да осъществи замисъла. Според съобщенията, групата включва съучастници в Япония, които транспортирали Гон от къщата му и с частен самолет до Истанбул. Оттам той продължил пътуването си до Бейрут, където пристигнал в ранните часове на 30 декември.\r\nКарлос Гон израства в Ливан, притежава имот там и е популярна фигура. Той дори се появи на една от пощенските марки на страната.\r\nНяма споразумение за екстрадиция между Япония и Ливан, което означава, че бъдещето на процеса на бившия шеф на „Nissan“ сега е изпълнено с несигурност.       ", "date": "2020.01.02", "title": "Бившият шеф на Nissan е избягал в Ливан с един от двата си френски паспорта "}
{"url": "https://www.actualno.com/pleven/dve-jeni-zaginaha-v-pojari-po-praznicite-v-plevensko-news_1420135.html", "text": "      Две жени са загинали при пожари в жилищата им по празниците в Плевенско, съобщи дирекцията на полицията в областния център.      Девет часа след началото на 2020-та фатален огнен инцидент отнел живота на 53-годишна жителка на град Левски. Съседи забелязали пушек и пламъци от къщата на жената и се обадили в пожарната. Огнеборците загасили огъня и намерили тялото на домакинята. При огледа на трупа следи от насилие не са открити. Причините за пожара все още се изясняват. По случая е образувано досъдебно производство.\r\nВ дома си в навечерието на Нова година е издъхнала 85-годишна старица от Долна Митрополия. Възрастната жена се задушила от дим и токсични пари, причинени от небрежно боравене с открит огън. Според експертите задимяването в стаята на домакинята е в следствие на запалена хавлиена кърпа, съобщи още Областната дирекция на вътрешните работи в Плевен.   ", "date": "2020.01.02", "title": "Две жени загинаха в пожари по празниците в Плевенско"}
{"url": "https://www.actualno.com/crime/hvanaha-shofior-na-mikrobus-s-nad-3-promila-news_1420136.html", "text": "      52-годишен мъж бе задържан от полицията във Враца в първия ден от новата година, следа като е управлявал автомобил с 3,09 промила алкохол в кръвта, съобщиха от Областната дирекция на МВР.      На 1 януари в 13.05ч. в града е спрян за проверка товарен автомобил \"Фолксваген\", управляван от 52-годишен мъж от Враца.   Пробата за алкохол е положителна- 3,09 промила. Водачът е задържан в РУ Враца.\r\nОбразувано е бързо полицейско производство.   ", "date": "2020.01.02", "title": "Хванаха шофьор на микробус с над 3 промила"}
{"url": "https://www.actualno.com/curious/4-te-zodii-s-shans-za-bebe-prez-2020-godina-news_1419584.html", "text": "      През 2020 има няколко зодиакални знака, за които настъпват големи промени. Астролозите посочиха 4-те , които ще чакат бебе в годината на Белия метален плъх.       Близнаците подхождат към въпроса за появата на деца неспонтанно, а внимателно. Може би затова до последно мълчат по този въпрос. Първо изграждат кариера, след това придобиват недвижими имоти. И когато дойде ред за дете, този момент сякаш е чакан твърде дълго. 2020 ще поправи тази несправедливост! В семейството на представител на зодия Близнаци може да се роди не едно бебе, а две наведнъж! Затова подгответе памперси, биберони и започнете да посещавате курсове за родители.    Тази година ще даде на зодия Везни безценен подарък - дете. Много представители на знака ще станат родители за първи път и затова, разбира се, са много притеснени. Сега е моментът да се почувствате свободни да помолите по-възрастни роднини за съвет и помощ. Някои Везни ще се нуждаят от помощ след раждането. Може да се появи и следродилна депресия. Не губете кураж. Ето тук идват бабите и дядовците, които ще поемат част от трудностите върху себе си. Водолеите определено са най-неподготвени, когато става въпрос за отглеждане на деца. Да, радват се на малчугани, но не могат да си представят да имат свои. Е, през 2020 нещата ще се променят. И то за добро. Макар че са скептично настроени, когато гушнат своето бебе, ще разберат колко много сила и любов има в тях. Това малко същество тотално ще преобърне живота им и ще им покаже, че няма невъзможни неща.   Зодия Риби са отлични родители. Това не е тайна за никого. Те обожават децата. Непрекъснато си представят как ще бутат количка, ще посещават конна езда, ще рисуват заедно и ще пеят песни. Много е вероятно Белият плъх да сбъдне заветната мечта на представител на зодия Риби. Онези които вече отглеждат своите малки наследници, през зимата могат да открият неочаквани новини. Тест за бременност ще покаже две черти. В края на краищата, колкото повече деца в семейството, толкова по-весело ще е вкъщи. ", "date": "2020.01.02", "title": "4-те зодии с шанс за бебе през 2020 година"}
{"url": "https://www.actualno.com/politics/borisov-razporedi-proverka-na-vec-bebresh-news_1420130.html", "text": "      „Разпоредил съм наблюдението на язовир „Бебреш“ да продължи  ежедневно,  за да се гарантира вода за жителите на района“. Това каза премиерът след разговора си с кмета на Ботевград Иван Гавалюгов, съобщават от Минситерския съвет.      Те разговаряха по повод водоснабдяването в града. Градоначалникът запозна премиера с проблемите и реалната ситуация с водата в района. Ботевград се водоснабдява от язовир \"Бебреш\".   По време на срещата бе изтъкнато, че към настоящия момент няма  непосредствена опасност от режим на водата в Ботевград. През последните  месеци ВиК екипите са предприели активни действия по ремонт на ВиК  мрежата в града, в резултат на което загубите на вода са намалели с 6%  за последния месец.\r\nКъм момента полезният обем на водата в язовир „Бебреш“ е почти 1 500 000  куб. метра като среднодневно от него се черпят около 14 хиляди куб.  метра. Това означава, че водоподаването е осигурено за поне близо 4  месеца, бе подчертано по време на срещата.  В рамките на разговора министър-председателят Борисов разпореди на министъра на земеделието, храните и горите Десислава Танева да провери местния ВЕЦ \"Бебреш\" дали работи извън обхвата на своето разрешително, издадено от \"Басейнова дирекция\". А на регионалния министър Петя Аврамова премиерът разпореди да окаже съдействие на местната управа на Ботевград по отношение на ВиК мрежата. ", "date": "2020.01.02", "title": "Борисов разпореди проверка на ВЕЦ \"Бебреш\""}
{"url": "https://www.actualno.com/curious/januari-e-mesec-na-bradatija-leshojad-news_1420192.html", "text": "      Първия месец на годината природозащитниците отбелязват като месец на . Птицата се срещала в България и на Балканския полуостров до преди пет десетилетия. Видът обаче е изчезнал от българската природа заради бракониерство и отрови.       Брадатият лешояд е най-едрият лешояд в Европа. Всички лешояди са обединени под прозвището „санитари на природата”, защото се хранят с умрели животни, а брадатият и с кости. Така птиците пазят животните и хората от разпространение на болести и зарази.\r\nПо нелесната задача за завръщането на брадатия лешояд в българските небесни висини повече от 30 години работи екипът на \"Зелени Балкани\". България е част от програмата за връщане на европейските видове лешояди на континента. Зоопарковете и спасителните центрове, които размножават лешояди, могат да дадат само няколко млади индивида. Освен това трябва да се докаже, че територията и съседните са безопасни за млади лешояди и популацията на останалите видове (египетски, белоглав и черен лешояди) е стабилна. В Спасителния център за диви животни в Стара Загора има една двойка, която през последните години излюпва поне по едно здраво брадато лешоядче. За жалост обаче тези екземпляри засега се изпращат в Алпите и Пиренеите, където има безопасни места за тях.   В България и в 20-ото десетилетие на XXI век се разпръскват отровни примамки - в Кресненското и в Искърското дефиле. С тях се отравят почти всички хищници на дадено място. Примамките се използват от животновъди - по този начин се опитват да опазят пашуващия си добитък от хищници, заради които търпят загуби.\r\nПриродозащитните организации работят активно в координация с управляващите и контролиращите държавни орган за ограничаването на тази практика. Безвъзмездното даряване на български овчарски кучета, които да защитават животните от нападения, е част от предлаганите решения. Ако в България се прекрати разпръскването на отровни примамки, малките лешоядчета ще могат да бъдат връщани в българската природа и брадатият лешояд отново ще се завърне у нас и на Балканския полуостров.     ", "date": "2020.01.02", "title": "Януари е месец на брадатия лешояд"}
{"url": "https://www.actualno.com/crime/sacheva-mtsp-shte-proveri-doma-za-hora-s-demencija-v-s-gorsko-kosovo-news_1420143.html", "text": "      Социалното министерство започва проверка по сигнала на омбудсмана Диана Ковачева за дома в с. Горско Косово, в който при проверка са засечени лоши условия. Това съобщи ресорният министър Деница Сачева, предаде репортер на БГНЕС. По случая е сезиран и главният прокурор Иван Гешев.      Към момента в дома са настанени 57 души при капацитет 60 (мъже и жени). Голяма част от тях са на легло, повечето от тях са обездвижени. Подробности за сигнала на омбудсмана можете да    \"Сигналът за лошите условия в дома са още едно доказателство защо е нужно да имаме закон за социалните услуги и защо трябва да говорим за качеството на социалните услуги\", отбеляза Сачева. По нейна информация са изпращани препоръки към дома през 2013 година.\r\nМинистърът няма информация оттогава дали е проверяван домът. Кметът на селото също ще бъде разпитан.  Социалният министър присъства в общ. Горна малина, където заедно с Белоградчишкия епископ Поликарп обсъдиха изграждането на първия църковен Център за рехабилитация и интеграция към местния храм „Успение Богородично“. ", "date": "2020.01.02", "title": "Сачева: МТСП ще провери дома за хора с деменция в с. Горско Косово"}
{"url": "https://www.actualno.com/society/pyrvoto-bebe-za-2020-g-v-majchin-dom-e-momichence-news_1420137.html", "text": "      Първото бебе, което проплака в Специализираната болница за активно лечение по акушерство и гинекология „Майчин дом“ за 2020 г., е момиченце. То се роди в края на първия ден от новата година по естествен път и тежи 3, 040 кг, 49 см и заедно с мама са в отлично здраве, похвалиха се от лечебното заведение.      Последното бебе за 2019 година също е момиченце и проплака в последния час преди полунощ. Тя тежи 2800 гр. и 48 см. Общо за 2019 година в болница „Майчин дом“ са родени 3761 бебета, което е в повече в сравнение с 2018 година.   В новогодишната нощ в родилна зала бе екипа на д-р Анатолий Дуковски. В техните ръце, в последните часове на 2019, проплакаха 4 бебета – 3 момиченца и едно момченце, като в последния ден на 2019 година са се родили общо 7 бебета. В първия ден на новата 2020 година дежурните екипи в родилна зала бяха под ръководството на д-р Дориан Босев и д-р Димитър Гунев.\r\nМайчин дом е най-голямата и най-старата специализирана АГ болница у нас, където се проследяват и обработват най-сложните медицински случаи от цялата страна. Тя е единствената АГ болница в България с комплексна услуга за женско здраве и профилактика на бременността, включваща ехографски изследвания, биохимичен скрининг и неинвазивни ДНК тестове за диагностика на вродени генетични заболявания на плода, ръководени от Национална генетична лаборатория.  Екипът на СБАЛАГ „Майчин дом“ пожелава на всички здраве, благоденствие и успех през новата 2020 година! ", "date": "2020.01.02", "title": "Първото бебе за 2020 г. в \"Майчин дом\" е момиченце "}
{"url": "https://www.actualno.com/europe/djihadisti-na-ostrova-iskali-da-ubijat-kralica-elizabet-ii-news_1420250.html", "text": "      Ислямски екстремисти провеждат импровизирани съдебни процеси, налагат шериата, разпространяват забранени книги и вербуват млади затворници във Великробритания, това разкри бивш затворник пред лондонския вестник Times.      Пред медията той сподели, че също е бил вербуван от група, включваща последователи на Анджем Чудари – проповедник на омразата. Анджем Чудари се счита за най-опасния проповедник на джихада, но миналата година той беше пуснат на свобода.\r\nЗатворникът, известен като Джак, разкри, че по време на престоя му се сприятелява с друг терорист, наречен \"М\". Джак става свидетел на лекция, изнесена от \"М\", в която се говори, че , пише в. .\r\nНо по време на Рамазан \"М\", който излежава присъда за убийство, пребива Джак и други двама мюсюлмани, защото са хванати да пият алкохол. Тримата се изправят пред импровизирания им съд в затвора.    \"Вчера вечерта сте били видени от нашите братя да пиете алкохол. Вие опозорявате месеца на Рамазан и ние ви считаме за виновни\", заявява \"М\". Джак сподели, че след нападението единият от наказаните не е могъл да си отвори окото, било е твърде подуто и напълно затворено.    Джак добавя, че има записи на разговори на един от лидерите на \"Ал Кайда\" – Ануар ал Аулаки. \"След като излязох от затвора, бивши съкилийници се свързаха с мен, предлагаха ми да отида в Сирия, но аз избрах да напусна този свят. Искам да си остана мирен мюсюлманин.\"\r\nСлед интервюто на Джак, експертите по сигурността поискаха спешни проверки в британските затвори.\r\nТази година в Англия и Уелс има 13 000 затворници мюсюлмани, което представлява 16 на сто от затворническото население – 2 пъти повече в сравнение с 2002 г. ", "date": "2020.01.02", "title": "Джихадисти на Острова искали да убият кралица Елизабет II"}
{"url": "https://www.actualno.com/society/3-godishno-dete-v-pirogov-sled-izpolzvane-na-piratki-news_1420146.html", "text": "      \"7 души са пострадали от пиротехнически изделия, сред които е и  3-годишно дете с ушна травма. Детето е прието в Клиниката по изгаряния.  Инцидентът се е разиграл в Ихтиман - в двора на къща родителите на  момиченцето и техни близки са запалили пиротехнически изделия. При  гръмването детето е било ранено. Ухото е със сериозна травма\", каза на брифинг д-р Сергей Илиев, дежурен шеф екип на спешния хирургичен кабинет в УМБАЛ \"Пирогов\".      Оказа се, че дежурствата в празничната нощ на 31 срещу 1 януари и целият ден 1 януари  са били изключително натоварени за дежурните екипи в Пирогов, предаде репортер на БГНЕС.   \"Има сравнително увеличение на болните - 20 % повече в сравнение с предишни години\", заяви на брифинг д-р Сергей Илиев, дежурен шеф екип на спешния хирургичен кабинет в УМБАЛ \"Пирогов\".\r\n\"Общо преминалите са 730 души, а от тях децата са 240. На 31 декември през нощта и на 1 януари сутринта са преминали пациенти след употреба на алкохол, битови инциденти, след катастрофи и използване на пиротехнически изделия\", каза още той.  \"След алкохолно натравяне са преминали 5 момчета и 3 момичета - непълнолетни. Между 1,5-2 промила е била алкохолната им проба. Приети са и доста алергии и хранителни отравяния\", допълни той.   \"80 пациенти са приети с мозъчно-черпни травми. 11 души са оперирани – повечето от тях след преяждане и алкохолни натравяния\", коментира дежурният от \"Пирогов\".    \"Трима от шестимата блъснати пред столично заведение са ранени - двама от тях са настанени с травми на крайниците, третият е бил един от охранителите и е отказал да бъде настанен в болница. Той е с комоцио\", разкри дежурен шеф екип на спешния хирургичен кабинет.\r\nПрез кардиологично отделение са преминали 17 пациенти, от които 4 са с инфаркт\", обясни още д-р Илиев.\r\nПрез травматологичен кабинет са преминали 250 болни, от тях са оперирани 8 души. \"150 души са преминали през детското отделение. Вечерта на 31 декември е оперирано 11-годишно момче с изкючително рядко онкологично заболяване. Детето е прието в много тежко състояние, а болестта се установява след множество изследвания\", завърши д-р Сергей Илиев.    ", "date": "2020.01.02", "title": "3-годишно дете в \"Пирогов\" след използване на пиратки"}
{"url": "https://www.actualno.com/politics/kmetyt-na-nesebyr-zapochna-rabota-sled-2-meseca-v-aresta-news_1420138.html", "text": "      Несебърският кмет Николай Димитров започна работа на 2 януари след двумесечен престой в ареста по подозрение за участие в организирана престъпна група за купуване на гласове, предаде кореспондентът на БГНЕС в региона.      Малко преди Нова година той беше освободен под парична гаранция. Още за това вижте в    В началото на деня с медиите, а по думите на запознати всичко, което е имал да каже, вече го е казал на клетвата на Общинския съвет след изборите.\r\nОхранителят на сградата на несебърската община съобщи, че Николай Димитров е започнал рано работния си ден и не може да отдели време да се срещне с журналисти.  „Ще има съвещания и не може да ви приеме. Разберете, отидете при пиарката на Общината и се разберете с нея. Сътрудникът му ми се обади преди малко и каза всичко да бъде свързано с пиарката на общината”, каза охранителят в общината. ", "date": "2020.01.02", "title": "Кметът на Несебър започна работа след 2 месеца в ареста"}
{"url": "https://www.actualno.com/business/ivan-krystev-golemijat-problem-na-evropa-e-vremeto-news_1420166.html", "text": "      Големият проблем на Европа е времето: \"До каква степен Европа ще успее през следващите 3-4 години да се препозиционира в един свят, който е доста по-различен от света, който беше в 2010 година\".      Това - ръководител на Центъра за либерални стратегии и изследовател в Института по хуманитарни и социални науки във Виена.\r\nТой уточни, че предстоят ключови избори в различни страни в света и посочи като особено важен избора на президент на САЩ. \"Има и конфликти - като този в Близкия изток - Иран и Ирак, който ни напомниха последните няколко дни, които могат да променят света по драматичен начин\", каза още Кръстев.     Според него изключително важно за 2020-а година ще е и дали светът ще влезе в нова икономическа криза.\r\nВ предаването \"Преди всички\" по програма \"Хоризонт\" политологът коментира и предстоящите избори за президент на САЩ:\r\n\"С президент демократ тонът по отношение на Европа най-вероятно ще бъде променен, отношението към ЕС ще бъде по-позитивно. Но да се предполага, че изборът на когото и да било ще превърне Европа отново в най-важния стратегически регион за САЩ, според мен е илюзия.     Който и да бъде президент на САЩ, Европа няма да бъде приоритет на Америка . Американската политика от тази гледна точка е рязко променена. Отношенията между САЩ и Китай са това, което ще формира американската политика през следващото десетилетие\".\r\nТой посочи голямата поляризация на американското общество: \"Става дума за едно общество, което е в гражданска война със себе си\".   По темата Brexit Иван Кръстев акцентира върху тежестта на преговорите между Великобритания и ЕС след 31 януари, когато той прогнозира, че все пак ще се препотвърди напускането на Великобритания на Европейския съюз:\r\n\"В тези преговори Великобритания ще се окаже в позицията на бившите си колонии, тъй като през последните 30 години всички търговски преговори са водени в Брюксел, защото Европа има обща търговска политика. В момента Великобритания назначава 10 хиляди нови експерти в различни търговски сфери, за да може да има капацитета да преговаря с ЕС\".\r\nСпоред него преговорите ще са изключително тежки и за Европейския съюз: \"В различните сфери на икономиката различните страни имат различни интереси и различни страхове. Потенциалът за разделение в рамките на тези търговски преговори ще бъде много по-силен\".   Последната година от управлението на Ангела Меркел ще трябва да направи по-ясно как ще изглежда Германия след Меркел, коментира Иван Кръстев. По думите му съществува критика, че тя не позволява появата на нов силен лидер в рамките на собствената си партия, а и в страната, и това започва да създава определен тип несигурност.\r\n\" не е от страните, които са създали проблеми на ЕС\", каза политологът и добави, че малките страни никога нямат потенциала да решат голям проблем, но те могат да дадат гледна точка, която отсъства в политиката на големите. ", "date": "2020.01.02", "title": "Иван Кръстев: Големият проблем на Европа е времето"}
{"url": "https://www.actualno.com/starazagora/rajonnite-prokuraturi-v-radnevo-i-gylybovo-sa-zakriti-ot-nachaloto-na-2020-a-news_1420163.html", "text": "      С Решение на Пленума на Висшия съдебен съвет (ВСС) от 29 юли 2019 г. от 1 януари 2020 г. са закрити Районна прокуратура - Раднево, и Районна прокуратура - Гълъбово, във връзка със съдебната реформа. От пресцентъра на Апелативна прокуратура - Пловдив, съобщават, че от същата дата в двата града са разкрити териториални отделения на Районна прокуратура (РП) - Стара Загора, които ще поемат компетентността в борбата с престъпността върху териториите на общините Раднево и Гълъбово.      Териториалните отделения остават в сградите и помещенията, в които досега са работили закритите от началото на годината районни прокуратури. За гражданите и институциите е осигурен достъп до всички структурни звена на РП - Стара Загора. \r\nОт 1 януари сигнали, жалби, молби и други трябва да бъдат адресирани до конкретното териториално отделение към РП - Стара Загора, ако се депозират в гр. Раднево или гр. Гълъбово, или директно към старозагорската районна прокуратура, ако се подават в гр. Стара Загора. ", "date": "2020.01.02", "title": "Районните прокуратури в Раднево и Гълъбово са закрити от началото на 2020-а"}
{"url": "https://www.actualno.com/asia/izdirvat-vissh-voenen-na-tajvan-sled-katastrofa-s-helikopter-news_1420082.html", "text": "      Тайванските спасители издирват началника на генералния щаб на тайванската армия и други двама висши военни, които изчезнаха, след катастрофа на военен хеликоптер, съобщи министерството на отбраната, цитирано от АФП.      Хеликоптерът \"Блек Хоук\" превозващ 13 души, включително шефа на генералния щаб Шен И-Мин е претърпял катастрофа при кацане в планината близо до Тайпе по неизвестни причини. Той е изпълнявал рутинна мисия за посещение на войници в североизточния окръг Илан.   От министерството заявиха, че десет души са били открити живи, докато спасителите все още издирват 62-годишния Шен и двама други военнослужещи, които са безследно изчезнали. ", "date": "2020.01.02", "title": "Издирват висш военен на Тайван след катастрофа с хеликоптер "}
{"url": "https://www.actualno.com/society/zabrana-na-piratkite-poiska-obshtinski-syvetnik-ot-vmro-news_1420116.html", "text": "      Част от обществото е твърдо против използването на пиротехнически изделия и иска продажбата им да бъде спряна.       Той заяви пред Нова тв, че трябва да има реформа в Закона за оръжията, боеприпасите и взривните вещества, за да се спре масовата им продажба.    Пиратки се използват не само в новогодишната нощ, а и през останалите дни от годината. Преди дни група младежи взривиха обществена тоалетна в градинката зад Баня Мадара. \"Три момчета хвърлиха бомбичка в тоалетната и тя се обърна. Сами си представяте какво е станало вътре. Законът за боеприпасите, оръжията и взривните вещества е тотално сбъркан. Той трябва да бъде реформиран.  Подходът у нас е твърде либерален. Всеки може да си закупи пиротехника, която се продава почти навсякъде.Трябва да се въведат рестрикции. Това е безумие. Освен това \", каза  Карлос Контрера.\r\n\"По принцип законът определя, че деца под определена възраст не могат да купуват пиратки. Бъдете сигурни, че това се спазва в магазините. Но те винаги могат да изпратят по-възрастен и той да купи изделието. На този етап не може да се ограничи продажбата на пиротехнически изделия.    Може само да ги използваме правилно, за да не стават инциденти. Има по-леки и по-тежки пиратки. Вторите наистина могат да бъдат много опасни. Не бива да използваме пиратки близо до блоковете, защото могат да влязат в нечий апартамент. Трябва да се отдалечим поне на 15 метра от входа\", обясни  пиротехникът Светозар Христов.    Очаква се по-късно в четвъртък от \"Пирогов\" да дадат повече информация за това има ли пострадали от пиротехника хора в новогодишната нощ. ", "date": "2020.01.02", "title": "Забрана на пиратките поиска общински съветник от ВМРО"}
{"url": "https://www.actualno.com/society/pik-na-gripa-se-ochakva-v-kraja-na-fevruari-news_1420101.html", "text": "      Рано е да се говори за епидемия от грип. Предвид единичните случаи, които има в големи градове, може би циркулацията на вируса ще започне от средата на януари. Епидемичното развитие, когато ще има много болни, ще бъде през февруари, а може би пикът ще е в края на февруари. Това прогнозира пред БНТ Тодор Кантарджиев, заместник-директор на Националния център по заразни и паразитни заболявания и национален консултант по микробиология.      Преди около седмица в Бургас бяха доказани първите два случая в страната\", каза още проф. д-р Кантарджиев.   Грипът беше пандемичен при две деца. Те вече са здрави. След това в София при други две деца има доказан случай на грип пак от А-група, но H-3. На 31 декември лабораторията по грип доказа наличието на грип при дете, лежащо в инфекциозна болница в София, който е от генетичната група \"Виктория\" - група B, заяви Тодор Кантарджиев, цитиран от БГНЕС.\r\nТой напомни, че преди години, когато започваше грипната епидемия и първите случаи бяха през ноември, обикновено епидемията започваше с циркулация на група B, а след това продължаваше с група \"А\". Според него сега не може да се каже какво ще стане, но вероятно ще има циркулация на грип от А-група.  Тодор Кантарджиев каза още, че засега всичко е нормално и трябва да се взимат нормалните мерки. Децата да носят носни кърпички, когато тръгнат на училище. Докато позволява температурата на въздуха, да се отварят поне на един пръст разстояние прозорците в трамваите в София, проветряването вкъщи и на работните места също е много важно.\r\nПрофесорът обясни, че при заболелите от грип от А-група и от B-група няма кой знае каква разлика. B-група по-трудно се поддават на лечение с приетите лекарства срещу вируса на грипа. Тя причинява епидемия, която в национален мащаб се развива по-бавно, но и отшумява по-бавно, към средата на март.    ", "date": "2020.01.02", "title": "Пик на грипа се очаква в края на февруари "}
{"url": "https://www.actualno.com/crime/biznesmenyt-metodi-bachev-obvini-kmeta-na-simitli-v-opit-za-ubijstvo-news_1420122.html", "text": "      \"Това не беше посягане, то си е направо опит за убийство, бутилката за шампанско не е обикновена бутилка, по-тежка е от другите. След хвърлянето на бутилката той (кметът Апостол Апостолов) се качи по стълбите, удари ме първо мен и каза: \"Ти си мъртъв, ще те убия.\" Това обяви пред bTV бизнесменът и собственик на заведение Методи Бачев по повод       В боя участваха както кметът Апостол Апостолов, така и синът му - депутатът от ГЕРБ и футболен съдия Стефан Апостолов.   На кадри от камерите в центъра на Симитли се виждат , има паднали хора и други, които се опитват да разтърват биещите се.\r\nВерсията на Бачев е следната: \"След 12 ч. - след речта на президента, гостите на заведението излязоха на терасата да гледат новогодишната заря, организирана от кметството. В един момент се появи кметът много пиян, с бутилка шампанско в ръка. Аз с моя син и негово приятелче, и двамата са на 14 г., бяхме застанали на ръба на терасата и хвърляхме пиратки, нормално е, Нова година е. Той имаше бутилка шампанско в ръката, първо изля течността срещу нас и след това с уникална злоба я хвърли срещу мен и срещу децата. Само благодарение на огромен късмет някой не пострада сериозно.\"  По думите му причина за агресията на градоначалника може да е фактът, че на хорото на площада имало десетина души, а пред заведението - стотина души и явно това е подразнило кмета.\r\nНа въпрос има ли конфликт с Апостолов, Бачев отговори: \"Ние живеем на 150-200 м един от друг, през годините са се случвали много неща между нас. Преди 3-4 години направих едно (бел. ред. - ), може би оттам се наслагва с натрупване. По принцип аз нямам никакви отношения с този човек последните 3 години.\"   Бачев твърди още, че е бил удрян и от сина на кмета - депутата Стефан Апостолов, който пристигнал малко след градоначалника пред заведението.    Апостол Апостолов изложи вчера своята версия за масовия бой: \"Хвърляха пиратки по хората, изместиха хорото от площада. Аз тръгнах към тях да ги поздравя с бутилка шампанско. Тръгнах да ги поздравя, те почнаха да хвърлят пиратки по мен, качих се горе на терасата, казах какво правите - глупости и така нататък, отнесох два-три шамара\", твърди кметът.\r\nБачев пък е категоричен, че никой от заведението не е хвърлял пиратки по хора от площада. ", "date": "2020.01.02", "title": "Бизнесменът Методи Бачев обвини кмета на Симитли в опит за убийство"}
{"url": "https://www.actualno.com/balkani/na-kolko-godini-e-naj-mladata-baba-v-sveta-news_1420079.html", "text": "      Ромка на 23 години беше записана в Книгата на рекордите на Гинес, ставайки най-младата баба в света, съобщи РИА Новости.      Рифка бяга на 12 години от дома си заради любимия си. Бащата на момичето се ядосва сериозно и започва да ги преследва, защото не е получил исканата сума за Рифка! Въпреки това, младоженецът не е много по-възрастен от Рифка – едва 13-годишен. Двойката решава да узакони връзката и се жени.   След 9 месеца в семейството им се появява дъщеря им Мария.\r\nСлед раждането на Мария, бащата на Рифка оставил двойката на мира. Не посмял да раздели родителите на внучката си. Рифка и съпругът й отгледали Меария, когато дъщерята показала характер и заявила, че обича някого и ще се омъжи. По това време Мария е само на 11 години. Става ясно, че тя е бременна и скоро Рифка ще стане баба.  22-годишната жена сподели, че е била много натъжена, че Мария, като нея, няма да получи образование, защото след раждането на бебето изобщо не можела да учи.\r\nСлед година Мария ражда синът си Йона, а Рифка стана баба на ... 23-годишна възраст! Този рекорд е записан в Книгата на Гинес, а майката на Рифка стана прабаба на 38 години, съобщава БГНЕС.    ", "date": "2020.01.02", "title": "На колко години е най-младата баба в света? "}
{"url": "https://www.actualno.com/burgas/bezplatni-izsledvanija-na-shtitovidnata-jleza-v-burgas-news_1420147.html", "text": "      Медицинският център на УМБАЛ Бургас ще проведе безплатни изследвания на щитовидна жлеза. През целия месец януари, след предварително записване, желаещите могат да проверят здравния си статус чрез преглед с ехограф.      Профилактичното изследване ще се извършва от д-р Стефка Стефанова, която е специалист-ендокринолог. Целта е чрез ранна диагностика на промени в жлезата, да се открият евентуални признаци на заболяването. Изследването е предназначено най-вече за жени, които са на възраст от18 до 65 години. Причината е, че в този възрастов диапазон заболяванията на щитовидната жлеза са по-чести.   Според статистическите данни при около 25% от населението се откриват възли на щитовидната жлеза, а 5% от тях са недоброкачествени . Ако бъдат открити в ранен стадий те са напълно лечими, казват специалистите. В повечето случаи хората не усещат и дори не подозират наличието на възли. Откриването е възможно само при ехографско изследване. Профилактиката в УМБАЛ Бургас ще се извършва само след предварително записване на телефон 0879 545034, всеки делничен ден от 11 и 13 часа .   ", "date": "2020.01.02", "title": "Безплатни изследвания на щитовидната жлеза в Бургас"}
{"url": "https://www.actualno.com/society/kmetyt-na-suhindol-grijim-se-za-bolnite-v-doma-za-hora-s-demencija-v-gorsko-kosovo-news_1420245.html", "text": "      За болните в Дома за възрастни хора с деменция в село Горско Косово се полагат нужните грижи, а община Сухиндол няма средства за разширение на дома и подобряване на санитарно-битовите условия. Това заяви пред БНР кметът Пламен Чернев по повод извънредната проверка в края на миналата година в дома, в резултат на която обмудсманът Диана Ковачева Иван Гешев за 24 смъртни случая през 2019-а в Горско Косово, община Сухиндол. В сигнала се настоява за прокурорска проверка  и се посочва още, че условията за живот на 57-е домуващи са изключително лоши.      Кметът на Сухиндол Пламен Чернев и директорката на дома Вера Дукова обясниха високата смъртност с лошото здравословно състояние на хората.\r\nПрез декември миналата година екип на омбудсмана е направил изненадваща проверка в Дома за хора с деменция в село Горско Косово и констатира лоши санитарно-битови условия и липса на денонощна медицинска грижа, както и че домуващите са отделени от персонала с решетка. „Тези констатации не са верни“, коментира директорът на дома Вера Дукова:   „Аз не съм съгласна с констатациите на органите на омбудсмана. Смятам, че каквото е по нашите възможности, обгрижването на хората е направено. Имаме 24-часово медицинско присъствие“.  Домът е на 30 години, издръжката на социалната услуга е от държавата, но за сградата се грижи общината. Не е по силите на Община Сухиндол с 3 милиона лева бюджет да вложи близо 2 милиона лева за цялостен ремонт и разширение на дома, за да не живеят по пет-шест болни в една стая, посочи кметът Пламен Чернев:\r\n„В никакъв случай не можем да кажем, че това е второ Могилино. Имайки предвид, че това е функция на държавата  - да се грижи за тези хора, които цял живот са градили тази държава, смятаме, че ние сме си свършили работата“.\r\nДиректорката на дома и кметът на Сухиндол са категорични, че не са нарушени човешките права и няма унизително отношение към хората в Дома с деменция, както се посочва в сигнала на омбудсмана до главния прокурор.       Близо един милион лева са нужни за разширение и подобряване на дома, коментира още Пламен Чернев. За смъртните случаи той заяви, че са в резултат на тежкото здравословно състояние на домуващите.\r\n„Високото ниво на смъртност се получава по само един-единствен факт - че хората, които биват настанявани със заповед на Агенцията за социално подпомагане по искане на техните роднини, са в почти насипно състояние. Хората са на много години и в много лошо здравословно състояние. Не са скотски условията на живот. Условията на живот са нормални и отговарят на изискванията, които и министерството, и Агенцията за социално подпомагане, са дали за съществуването и работата на този дом. Един голям ремонт за разширение и модернизиране струва десетки хиляди лева, да не казвам над един милион“, изтъкна кметът на Сухиндол.\r\nМеждувременно обяви, че Министерството на труда и социалната политика започва проверка по случая. ", "date": "2020.01.02", "title": "Кметът на Сухиндол: Грижим се за болните в Дома за хора с деменция в Горско Косово"}
{"url": "https://www.actualno.com/europe/holandija-oficialno-ne-syshtestvuva-news_1420084.html", "text": "      Властите съобщиха, че от 1 януари 2020 името Холандия /Holland/, официално престава да съществува като обозначение на държавата Нидерландия, информираха РИА Новости и други медии.      Институциите, местните власти, университетите, частните компании и медиите вече трябва да използват само името \"Нидерландия\". Правителството вярва, че тази мярка ще позволи на страната да загърби имиджа си на място, свързано с наркотици и проституция.   Властите на страната също вярват, че това решение ще преразпредели туристическия поток, тъй като повечето туристи посещават именно исторически старата Холандия - Амстердам и Хага - и тези градове не могат да се справят с огромния приток на посетители.\r\nРеформата за смяната на името на страната ще струва на бюджета на кралството 200 хиляди евро, припомня БГНЕС.  По-рано стана известно, че властите в Амстердам искат да премахнат употребата и на названието „Квартал на червените фенери“. Обичайното име напълно ще изчезне от градските знаци - то ще бъде заменено с историческото име на квартала „De Wallen“.\r\nНационалният съвет за туризъм от своя страна се надява туристите да започнат да посещават нови и по-нестандартни дестинации в Нидерландия.    ", "date": "2020.01.02", "title": "\"Холандия\" официално не съществува "}
{"url": "https://www.actualno.com/asia/sgrada-se-sruti-i-zatrupa-hora-v-indija-video-news_1420102.html", "text": "      Сграда на завод се срути в Делхи в резултат на пожар, няколко души са под развалините, съобщава РИА Новости.           Пожарът е избухнал сутринта. По време на спасителната операция в сградата е възникнала експлозия, която е довела до нейното срутване. Сред оказалите се под развалините са и няколко пожарникари, съобщи агенцията.\r\nТърсенето и спасителната операция продължава. 35 пожарни звена работят на място.   ", "date": "2020.01.02", "title": "Сграда се срути и затрупа хора в Индия (ВИДЕО)"}
{"url": "https://www.actualno.com/celebrate/sv-silvester-news_584786.html", "text": "      Св. Силвестър се родил в Рим. Негов учител във вярата и науката бил благочестивият презвитер Кирин.      В столицата на световната империя тогава идвали много странници, а младият Силвестър много обичал да ги подслонява в гостоприемния си дом. За повече от година негов скъп гост бил един източен епископ – Тимотей, който пристигнал в Рим да благовествува на езичниците, които били огромно болшинство в този международен град, а християните били около 200 000. Евангелският проповедник спечелил мнозина идолослужители за Христа и Църквата, но градският началник Тарквиний заловил епископ Тимотей и го затворил в тъмница. Три пъти го изтезавали с бич, за да се отрече от християнската си вяра и понеже останал непреклонен, той бил обезглавен.   Градоначалникът повикал Силвестър да принесе жертва на боговете и го заплашил с мъчения и смърт, ако не изпълни затоведта. Св. Силвестър предвидил близката смърт на користолюбивия и жесток управител и му отговорил с евангелските слова от притчата за безумния богаташ: \"Нощес ще ти поискат душата\" (Лука 12:20) – и му заявил, че неговите заплахи няма да се сбъднат! Самонадеяният Тарквиний наредил да заведат Силвестър в тъмница и да го оковат във вериги, но като седнал да обядва, заседнала рибена кост в гърлото му и към полунощ умрял. Силвестър бил освободен от затвора.\r\nКогато станал на 30 години, Силвестър бил ръкоположен за дякон от папа Милтиад, а след неговата смърт бил избран за Римски епископ и станал тридесет и пети папа.  През неговото светителство (314-335 г.) били проведени най-важните реформи на Константин Велики (306-337 г.) за прекратяване на гоненията и за тържеството на християнството и спокойствието на Църквата. Чрез своите пратеници Осий Кордубски и двама презвитери св. Силвестър подписал актовете на Първия вселенски събор в Никея от 325 година. Преименувал неделния ден от \"ден на слънцето\" в \"ден Господен\", понеже в неделния ден Господ Иисус Христос възкръснал от мъртвите. С думи и дела светителят надзиравал своите духовни чеда. Стегнал дисциплината на клириците, като строго забранил да се занимават с търговия.\r\nСлед много и плодоносни трудове, с които привлякъл в Христовата вяра мнозина езичници и юдеи, св. Силвестър блажено починал в Господа. Светите му мощи почиват в построената от него гробница върху катакомбата \"Св. Прискила\" и неговата гробница е една от най-старите гробници на \"Вечния град\".         ", "date": "2020.01.02", "title": "Св. Силвестер"}
{"url": "https://www.actualno.com/society/prognoza-za-vremeto-2-januari-chetvyrtyk-news_1420051.html", "text": "      През нощта над повечето райони беше ясно. Духаше слаб северозападен, в Източна България умерен северен вятър. Минималните температури бяха между минус 5 градуса и 0 градуса по Целзий.      Днес ще бъде предимно слънчево. Ще духа слаб до умерен северозападен вятър, в следобедните часове ще се ориентира от югозапад. Максималните температури ще бъдат между 2 и 7 градуса по Целзий. Атмосферното налягане е по-високо от средното за месеца и слабо ще се повиши. Това съобщи за Агенция \"Фокус\" дежурният синоптик Виктория Клещанова от Националния институт по метеорология и хидрология (НИМХ).   Над Черноморието ще е предимно слънчево. Ще духа умерен северозападен вятър. Максималните температури ще бъдат между 5 и 7 градуса, температурата на морската вода е между 9 и 11 градуса. Вълнението на морето ще бъде 2-3 бала.\r\nНад планините ще е предимно слънчево. Ще духа умерен до силен вятър от северната четвърт. Максималната температура на височина 1200 метра ще бъде около минус 1°, на 2000 метра – около минус 7°.  В петък над по-голямата част от страната ще бъде предимно слънчево. Повече облачност ще има преди обяд над източната половина. Вятърът от север-северозапад ще отслабне до умерен. Температурите ще се повишат и максималните ще бъдат между 5 и 10 градуса; минималните ще останат в повечето райони между минус 5 и 0.\r\nВ събота от запад облачността, средна и висока, ще се увеличава, през нощта срещу неделя и ще се вплътни. В неделя ще преобладава облачно време; на места ще превалява, предимно слаб сняг. С умерен и временно силен вятър, отначало от север-северозапад, по-късно - от североизток, ще нахлува студен въздух и температурите ще се понижават. ", "date": "2020.01.02", "title": "Прогноза за времето - 2 януари (четвъртък)"}
{"url": "https://www.actualno.com/health/bezplatni-konsultacii-za-in-vitro-lechenie-news_1419660.html", "text": "      Проф. д-р Юджел Караман, известен с успехите си в ин витро оплождането и прилагането на ендоскопска хирургия в лечението на безплодие, ще консултира безплатно двойки с репродуктивни проблеми в София на 14 януари 2020 година.      Проф. Караман е един от първите лекари в света, които прилагат ин витро оплождане, а хирургичният му опит включва над 30 000 лапароскопски и хистероскопски операции в Белгия, Великобритания и Турция, довели до положителни резултати. Той пристига у нас по покана на Здравен информационен център \"Медикъл Караджъ\" - официален представител за България на основаната от проф. Караман клиника Brüksel IVF and Women's Health Center в Турция. Този път с него пристига и друг член от екипът му – специалистът уролог д-р Абдула Йоздемир. Заедно те ще информират българските мъже с фертилитет и доказано безплодие за иновативния метод на лечение, който използват в клиниката, наречен РОСИ, и микротесе при мъже с липса на сперматозоиди. Двамата специалисти ще проведат безплатните консултации в рамките на инициативата ни да предоставим достъп на българските пациенти до най-съвременните методи в медицината. Консултациите са подходящи за български пациенти, борещи се за свое дете, които се нуждаят от консултация, второ мнение или лечение в чужбина.\r\nПроф. Юджел Караман е роден в Турция, където завършва висше медицинско образование през 1978 г. Впоследствие заминава да специализира акушерство и гинекология в Брюксел, където остава да практикува в продължение на дълги години. Участва в първите извършени процедури за ин витро оплождане в Брюксел, усъвършенства уменията си в гинекологичната хирургия и е един от пионерите и първите последователи на много нововъведения в тази област. През 2008 г., след 30 години практика в реномирани лечебни заведения в Белгия и Великобритания, проф. Карамансе завръща в родината си, където основава своя клиника - Brüksel IVF and Women's Health Center. Днес клиниката е референтен център за сложни ендоскопски операции, към която се обръщат за съдействие както пациенти от цялата страна, така и лекари от много лечебни заведения. Освен с успехите си в хирургичното лечение на безплодие, екипът на клиниката се гордее с ембриологичната си лаборатория на световно равнище, защото именно лабораторията е мястото, където се осъществява чудото на асистираната репродукция.\r\nВ едно свое интервю, малко след завръщането си в родната си страна, проф. Караман шокира с твърдението, че около половината от извършваните ин витро процедури в Турция са ненужни. При много от двойките, които правят многократни безуспешни опити за ин витро оплождане, неуспехът се дължи на проблем в матката, тръбите или яйчниците на жената, който може да бъде отстранен хирургично и след това да се постигне бременност по естествен път, обяснява специалистът. Въз основа на опита си той твърди, че повечето жени с множество неуспешни опити, които се обръщат към него, не са преминали хистероскопия или тя е била извършена неправилно. Днес ръководеният от проф. Караман център е единственият в Турция, който прилага лазерна лапароскопска хирургия.   Кой е д-р Абдуллах Йоздемир? Д-р Абдуллах Йоздемир е уролог, андролог и специалист по мъжкифертилитет и микрохирургия.\r\nД-р Йоздемир учи от 1989 до 2001 г. в центъра по урология и андрология към университет \"Мармара\", Истанбул. След това, през 2007 г. завършва  медицински науки в \"Уайл Корнел\", Център за мъжко безплодие, Ню Йорк, САЩ. От 2002 до 2016 г. работи в ин витро клиника \"Зейнеп Кямил\", Истанбул като андролог. От 2017 г. досега работи в клиника BRUKSEL IVF WOMEN’S HEALTH CENTER, Истанбул, Турция    В клиниката се прилагат и най-новите методи при ин витро оплождане. Сред последните нововъведения е техниката ROSI, която е единствена надежда за много двойки, при които безплодието се дължи на мъжки фактор и е налице пълна липса на зрели сперматозоиди при мъжа (азооспермия), дори и след TESE (техника за извличане на сперматозоиди от тестисите). В такъв случай може да се приложи ROSI или инжектиране на кръгли сперматиди. Техниката е сравнително нова, в момента се усъвършенства и отчетената успеваемост дава надежда на много хора, а Brüksel IVF and Women's Health Center вече регистрира първа успешна бременност след прилагането на метода. На практика той дава възможност мъже, считани преди за напълно стерилни, да станат родители със свои собствени клетки. Желаещите да се възползват от възможността за безплатна консултация с проф. Юджел Караман на 14 януари в София трябва да се запишат предварително на тел. 0879 977 401 или 0879 977 402, както и да предоставят медицинските документи, с които разполагат до момента . ", "date": "2020.01.02", "title": "Безплатни консултации за ин витро лечение"}
{"url": "https://www.actualno.com/plovdiv/63-godishen-myj-zagina-pri-pojar-v-plovdivsko-news_1420118.html", "text": "      Най-вероятно запалена цигара е предизвикала пожар във вила край село Отец Кирилово, Пловдивско, в първия ден на годината.      Пожарникарите от Раковски са се отзовали на сигнал, подаден около 12.20 ч, но са открили вече мъртъв 63 годишен мъж в помещението.   Според лекарския екип, смъртта му е настъпила в резултат от задушаване с дим. В стаята е горял дюшек на легло. ", "date": "2020.01.02", "title": "63-годишен мъж загина при пожар в Пловдивско"}
{"url": "https://www.actualno.com/asia/58-po-rihter-raztyrsi-severen-iran-news_1420087.html", "text": "      Земетресение от 5.8 е усетено в Северен Иран, съобщи Иранският сеизмологичен център, цитиран от РИА Новости.      Според сеизмолозите трусовете са регистрирани в 04.30 местно време московско време), а епицентърът на земетресението е на дълбочина 8 километра в провинция Хорасан-Разави.   За сега няма данни за жертви и разрушения, съобщава БГНЕС. ", "date": "2020.01.02", "title": "5.8 по Рихтер разтърси Северен Иран "}
{"url": "https://www.actualno.com/asia/21-zaginali-30-000-bez-dom-sled-navodnenija-v-indonezija-video-news_1420086.html", "text": "      Върху столицата на Индонезия се стовариха страховити наводнения, докато жителите празнуваха Нова година, при което загинаха най-малко 21 души, хиляди напуснаха домовете си, а местното летище беше затворено, предават световните медии, позовавайки  се на представител на Министерството на обществените въпроси Йоко Харианто.           Според световните медии, цитирани от БГНЕС, в резултат на наводненията са евакуирани над 30  хиляди души. Наблюдават се нарушения на трафика и електрозахранването.\r\nАгус Уибово, говорител на Националната агенция за управление на  бедствията, каза по-рано, че дъжд вали в поне 90 области от Нова година и  много реки са прелели.  Уибово заяви в сряда, че мусонните дъждове и реките са потопили поне 90 квартала и предизвикали свлачище в Депок, град в покрайнините на Джакарта.\r\nСред загиналите е 16-годишен ученик, който е бил ударен от ток. Повече от 19 000 души са били във временни убежища, след като на няколко места нивото на наводненията достига до 3 метра.         Губернаторът на Джакарта Аниес Басведан заяви пред репортери, след като проведе проучи положението от въздуха, че 370 милиметра валежи - повече от три пъти над средното количество - са регистрирани в хълмистите райони на Джакарта и Западна Ява през новогодишната вечер, което довело до преливане на реки.\r\nТой каза, че около 120 000 спасители са били разположени, за да евакуират засегнатите и да инсталират подвижни водни помпи, тъй като през следващите дни се прогнозират още валежи. Властите предупредиха, че наводнението е възможно да продължи до април, когато приключи сезонът на дъждовете.  Градската администрация обеща да завърши проекти по двете реки, включително язовир и шлюз, за да предотврати наводнения.\r\nТелевизионни кадри и снимки показаха десетки коли, които плават в кални води, докато войници и спасители в гумени лодки се надпреварват да евакуират деца и възрастни хора, които се държат на покривите на ужасните си къщи.        Наводнението потопи хиляди домове и сгради в бедни и богати квартали, принуждавайки властите да прекъснат доставките на електричество и вода и парализира транспортните мрежи.\r\nГенералният директор на гражданската авиация Полана Праметисти заяви, че наводненията са удавили и пистата на летището за вътрешни полети на Джащкарта Халим Перданакусума.\r\nДжакарта е дом на 10 милиона души или на 30 милиона, ако се броят тези в околностите а мегаполиса. Той е предразположен към земетресения и наводнения и бързо потъва поради неконтролираното извличане на подземни води.\r\nПрез август президентът Джоко Уидодо обяви, че столицата ще се премести в местност в слабо населената провинция Източен Калимантан на остров Борнео. ", "date": "2020.01.02", "title": "21 загинали, 30 000 без дом след наводнения в Индонезия (ВИДЕО)"}
{"url": "https://www.actualno.com/balkani/gotovi-li-sa-balkanite-za-goljamo-zemetresenie-news_1420091.html", "text": "      Балканите не са готови за голямо земетресение, това е извода от статия в , озаглавена \"Уроците от албанското земетресение - Балканите не са готови за Голямо земетресение\".      В нея е посочено, че от Букурещ до София и из балканските страни поредица правителства не съумяват да обърнат внимание на рисковете за сградите при силен трус.   Земетресението от 26 ноември в Албания с магнитуд 6,4 по Рихтер причини смъртта на над 50 човека и наранявания на стотици и остави хиляди без покрив. За него под натиска на общността.\r\nНад 10 000 души в Албания, пострадали при разрушителното земетресение посрещнаха Нова година в палатки, а други над 3000  в хотели. Още по темата можете да прочетете .  New York Times припомня за двете опустошителни земетресения през  20-ия век в планината Вранча, Източна Румъния - през 1940 г. с магнитуд  7,4 и на 4 март 1977 г. с магнитуд 7,2. При втория земен трус се срутват  над 30 високи сгради в Букурещ, загиват около 1580 човека и близо 11  хиляди са ранени.\r\nВ статията се посочва още, че властите в региона са окуражавали  строителния бум от 90-те години през прехода от комунизъм към  капитализъм, при което стандартите за безопасност често са били  измествани от стремежа към бърза печалба. В резултат милиони хора  обитават жилища, които едва ли ще издържат голямо земетресение,  констатира изданието.   В текста се припомня за земетресението в българския град  Стражица през 1986 г. с магнитуд 5,7, причинило сериозни разрушения и  оставило хиляди хора без дом.    Цитира се експертът от софийския Университет  по архитектура, строителство и геодезия (УАСГ) Петър Павлов - според когото България е  може би по-добре подготвена от някои от съседите си, но опасения  пораждат новопостроените сгради.\r\nМатей Сумбасаку, основател на Re:Rise - първата румънска НПО, специализирана в намаляване на сеизмичния риск, - който казва, че само в Букурещ има 349 високорискови постройки, които вероятно ще рухнат при силно земетресение. Голяма част от тях са в жилищни комплекси. Стотици други сгради биха получили големи повреди. ", "date": "2020.01.02", "title": "Готови ли са Балканите за голямо земетресение?"}
{"url": "https://www.actualno.com/chronicles/rusija-i-prusija-si-razdeljat-polsha-news_1419739.html", "text": "      1772 г. – т. нар. Първа подялба на Полша, извършена от Прусия, Русия и Австрия. От Полша е откъсната около 30% от територията ѝ и 4 млн. от населението ѝ.      1793 г. – Втора подялба на Полша, извършена от Прусия и Русия. От територията ѝ са отнети още 200 хил. km² и още 4 млн. души.   1794 г. – Тадеуш Косцюшко организира в Краков въстание, като след потушаването му се стига до Третата подялба на Полша, извършена отново от Прусия, Русия и Австрия.\r\n1795 г. – Полша е изтрита от картата на Европа. Губи независимостта си до Първата световна война. Разделена е на три зони – руска, австрийска и пруска. Има изключително много емиграция на полското население към Хамбург, Дрезден, Цариград, но най-вече към Париж. Внушително е участието на поляци в армията на Наполеон.  1807 г. – след победните действия на Наполеон срещу Прусия той създава Варшавското херцогство, което е реверансът му към поляците. Княжеството съществува до 1815 г.\r\nРуско-австрийско-пруски договори за подялба на Полша. Цар Александър I става крал на Полша. Създаване на велико кралство Познан и на свободния град Краков. Обявяване на конституцията на Александър I и неговото полско кралство.   1832 г. Николай I отменя с указ полската конституция.    1848/49 – полско участие в „пролетта на народите“; въстания в Познан, Краков и Лвов; отмяна на крепостничеството в Австрийската империя.\r\n1850 – отмяна на митническите разпоредби между Русия и конгресна Полша.\r\n1863 – избухва бунт срещу руското управление в Руска Полша.   На 12 март 1999 г. Полша, заедно с Унгария и Чехия, е приета в състава на НАТО. Така за първи път военната организация приема страни, които преди това са били нейни врагове. Това разширяване предизвиква недоволството на Русия, но руският президент Борис Елцин в крайна сметка отстъпва и се създава група за сътрудничество между алианса и Москва. На 1 май 2004 г. страната влиза в ЕС, а на 21 декември 2007 г. – в Шенгенската зона. ", "date": "2020.01.02", "title": "Русия и Прусия си разделят Полша"}
{"url": "https://www.actualno.com/varna/jazovir-kamchija-e-poluiztochen-shte-ima-li-voden-rejim-vyv-varna-pita-lideryt-na-vyzrajdane-video-news_1420105.html", "text": "       \"Язовир \"Камчия\", от който пие вода Варна, третият по големина град в България, е наполовина източен. Нивото на язовира е паднало с 10 метра, като водата продължава да спада.\" Това съобщава общинският съветник и лидер на партия \"Възраждане\" Костадин Костадинов.       Той задава и три въпроса на управляващите и те са следните.\r\n1. Кой носи конкретната отговорност за пресушаването на язовирите в страната?     2. Какви наказания ще понесе за престъпленията си спрямо българските граждани?\r\n3. Ще има ли воден режим във Варна и областта?\r\n\"Напомням, че най-големият варненски язовир \"Цонево\" също е наполовина пресъхнал и неговото ниво също продължава да спада\", допълва Костадинов.    Възраждане ще поиска обяснение от отговорните лица, обещава водачът на партията. ", "date": "2020.01.02", "title": "Язовир \"Камчия\" е полуизточен, ще има ли воден режим във Варна, пита лидерът на \"Възраждане\" (ВИДЕО)"}
{"url": "https://www.actualno.com/curious/luboven-horoskop-za-2020-news_1420113.html", "text": "       Овен       В любовта започва нов период, който ще бъде наситен с активни дейности и промени. Може да се каже, че всички усилия, които сте положили през изминалата 2019 година, едва сега ще дадат резултати. Някои Овни ще се решат на важни стъпки като сключване на брак или създаване на семейство, докато други ще вземат решение, че трябва да продължат самостоятелно живота си. Всички тези промени ще бъдат повлияни от инвестициите, които сте в направили в любовен план през 2019. Телец Телците ще трябва да научат важен урок – всяко действие има своето равно по сила противодействие. Ако се опитвате твърде силно да задържите любимия човек до вас, то вероятността той да се отдръпне е много по-голяма. Започнете да оставяте нещата да се случват, не насилвайте събитията и ще успеете да намерите баланса в любовния си живот.   Близнаци Във връзките си ще се наложи да проявявате повече толерантност и търпение. Искате да демонстрирате всичките си качества и положителни страни, но това може да отблъсне половинката или евентуалните бъдещи партньори. През пролетта ще ви завладее нов трепет, но той по-скоро ще има духовен характер. Дори и романсът да не се превърне в нещо сериозно, тази връзка ще остави положителна следа в личната ви 2020 година. Рак     С бързи темпове Раците ще съумеят да се мобилизират и да решат много от своите проблеми, а от юни нататък ви чака и завидно финансово благополучие. През 2020 ще имате по-малко моменти за самоанализ и лично време, така че ще трябва да се борите със зъби и нокти, за да откриете спокойствието, от което се нуждаете. Въпреки това, социалното раздвижване ще ви даде нова перспектива.  ", "date": "2020.01.02", "title": "ЛЮБОВЕН хороскоп за 2020 "}
{"url": "https://www.actualno.com/analysis/shte-se-sblyskat-li-turcija-i-rusija-v-libija-news_1419950.html", "text": "      В \"Следващите 100 години\" описах Турция като нововъзникваща регионална сила, която с течение на времето ще разшири сферата си на влияние към обхвата на  Османската империя.      През последното десетилетие, въпреки натиска от различни посоки, тя се въздържа да поема рискове, за да се утвърди. Това се промени значително през последните седмици, сигнализирайки за това, което според мен е неизбежното появяване на турската мощ.   Смяната дойде с две стъпки.\r\nПърво, Турция обяви, че е разширила изключителната си икономическа зона (ИИЗ) в Източното Средиземноморие в сътрудничество с правителството на Либия по силата на споразумение.  Второ, Турция обяви, че строи шест нови подводници. Изграждането на нови подводници не е от непосредствено значение, нито пък отношенията на Турция с Либия, от чието сътрудничество се нуждаеше за разширяване на ИИЗ. Но заедно тези ходове показват промяна в турската позиция.\r\nПо принцип споразумението с Либия създава икономическа зона, която разделя Средиземно море на изток и отправя предизвикателство към  влиянието на кипърските гърци. На пръв поглед това  е просто жест, макар и значителен. Икономическата зона не определя военните сфери на влияние. Това просто означава зона на икономическо господство, а споразумението на Либия за преконфигуриране на турската ИИЗ в условията на продължаваща гражданска война не означава много. Ходът на Турция беше смущаващ, но не непременно значим.\r\nОбявяването от Турция няколко седмици по-късно, че ще изпрати войски в Либия за защита на международно признатото правителство на националното споразумение (ПНС) срещу въстаници, водени от Халифа Хафтар, увеличи значението на промените в ИИЗ. Промяна в турската политика беше видима за нас, когато Анкара поиска САЩ да изтеглят силите си от район в Северна Сирия, в който са кюрдските войски. Досега Турция беше предпазлива с нахлувания в съседни страни. Този път обаче турците възнамеряваха да изпратят голям брой сили, вероятно за продължителен период, разширявайки неофициалната граница на Турция в териториите от епохата на Османската епоха. Това беше интересен ход, но не и окончателен.       Решението за представлява драматично разширяване на тази политика. В миналото Турция изпрати войски в Кипър, за да се противопостави на това, което вижда като заплаха на кипърските гърци срещу турците. Но стъпката по отношение на Либия е голяма промяна. Един от мотивите безспорно е петролът. Налице е глобално пренасищане с петрол и цените остават умерени, но това може да се промени и дори при глобално пренасищане достъпът до петрол може да бъде оформен от политиката. Турция зависи от петрола от различни регионални източници, включително Русия. Това е несигурно положение за Турция, тъй като тя не може да бъде регионална сила без достъп до енергия. Страната се стреми, заедно с други, към дълбочинно сондиране около Кипър. Но търсенето на Турция за нефт и газ в Източното Средиземноморие беше трудно, страшно скъпо и неуспешно. Либия е разработила нефтени находища и, ако бъде умиротворена, би могла да подкрепи турските нужди и да намали уязвимостта на Анкара от други източници. Интересното е, че турците набират протурски сили в Сирия, за да се присъединят към усилията ѝ в Либия.\r\nОт голямо значение е фактът, че Русия подкрепя Хафтар чрез икономическа подкрепа, военна техника и руски наемници. Подкрепяното от Съединените американски щати ПНС е в защита от продължителен период с голяма международна подкрепа под формата на силни изявления, но не достатъчно сила, за да победи Хафтар. Руската подкрепа изглежда е решаваща засега.\r\nОсвен че иска да си осигури източници на енергия, Турция иска ясно да се разбере, че Източното Средиземноморие е регион, в който трябва да се имат предвид турските интереси. Това предизвиква противоречие с почти всяка власт в региона. За Москва планираната турска намеса в Либия противоречи на дългогодишните руски интереси, въпреки че е възможно Турция и Русия да сключат споразумение за съвместно администриране на Либия. Турските претенции в Източното Средиземноморие също противоречат на израелските проекти за сондиране  край бреговете на Кипър. Израел протестира енергично, съвместно с Гърция. Египет, привърженик на Либийската национална армия на Хафтар, също е враждебен на турските действия  и има добри отношения с Израел и Гърция, като проявява интерес към защитата на своя богат на ресурси континентален шелф. По този начин изглежда, че в Средиземноморието се появяват два блока: Турция и либийското ПНС от едната страна, и Израел, Кипър, Египет, Гърция и либийската ЛНА от друга.\r\nВажен въпрос е какво ще правят европейците. Италия има съществени интереси в Либия, фокусирана върху петрола и е част от газопровода EastMed, заедно с Израел, Кипър и Гърция. Гърция, макар и привлечена от турската подкрепа за централното правителство, е член на Европейския съюз, враждебно настроен на турците и следователно вероятно ще иска да ги блокира. От друга страна, и други европейски страни имат интерес към Либия и либийско-френският блок може да бъде решаващ.\r\nТози въпрос няма да бъде решен бързо. Французите разговарят с египтяните, докато руснаците разговарят с германците, които се опитват да играят ролята на посредник. Гърците разговарят с този, който чува, а израелците стоят настрана и гледат резултатите, въпреки че турско-израелските отношения и конкуренцията за петрола са такива, че позицията на Йерусалим е ясна. Официалната позиция на всички тези страни е, че никой не трябва да дестабилизира Либия. Реалността е, че Либия е пример на дестабилизацията и изборът в момента е между бунт, подкрепян от Русия, и официалното правителство, сега твърдо подкрепено от Турция .      Може би най-интересният момент, освен действията на Турция, е, че несигурните отношения между Русия и Турция приключват. Тази връзка никога не е била удобна, тъй като Турция и Русия са били исторически противници в региона, но действаха за овладяване на войната в Сирия и за постигане от турска страна на начин на действие със САЩ. Това може да оцелее известно време, тъй като всяка страна тества другата страна и, понякога, намира основа за наместване. Сирийският въпрос обаче е потенциално експлозивен между двете страни. Русия трябва да задържи контрол заради доверието, а Турция исторически се противопоставя на режима на Асад, следователно набира сирийски бойци за Либия. Разбира се, турските войски все още не са пристигнали и може да се случат  още много други неща, но Турция заяви, че е станала регионална сила и нейните действия предизвикват реакции. Това само по себе си е важно.\r\nСъединените щати присъстват, но интересите им са неясни. САЩ са решаващата морска сила в Средиземноморието, ако искат да бъдат, но е малко вероятно да оспорят турския ход. Досега САЩ бяха тихи. Държавният секретар Майк Помпео планира да посети Кипър през януари, но темата на дискусията ще бъде Законът за партньорство в областта на сигурността и енергетиката в Източното Средиземноморие, а не засиленото присъствие на Турция в региона. По-важното е, че преобладаващият интерес към Средиземноморието е ограничаване на руската сила. Руснаците и сирийците провеждат морски маневри в Източното Средиземноморие. В същото време САЩ искат да запазят отношенията си с Турция, особено след като се превръща в значителна сила. Въпросът е каква цена ще иска Турция за това приятелство. Прави впечатление, че САЩ започнаха да бомбардират ирански бази в Сирия и Ирак, без очевидно да уведомяват руснаците. Няма помирение между Турция и Съединените щати, но има паралелна игра, поне за момента.\r\nСега навлизаме в нова фаза. Турците нямат толкова голям контрол в Източното Средиземноморие, но всички страни в региона трябва да приемат сериозно техните желания и намерения. Те не доминират в Средиземноморския басейн, но доминират в определящите проблеми на Средиземноморието - морските граници и петрола сред тях. Най-важното е, че споразумението за делимитация на морето с Либия направи засега Турция движеща сила в региона засега и, според нас, в дългосрочен план. Автор:  . . Превод:   ", "date": "2020.01.02", "title": "Ще се сблъскат ли Турция и Русия в Либия?"}
{"url": "https://www.actualno.com/healthy/belodrobnata-bolnica-v-sofija-s-postradali-kabineti-povredeno-oborudvane-i-bez-arhiv-sled-pojar-news_1420092.html", "text": "      Продължават огледите в белодробната болница в София, част от която изгоря при големия пожар в последния ден на 2019 г.      Унищожен е архивът на лечебното заведение, има и пострадали кабинети с повредено или напълно изгоряло оборудване, съобщи Bulgaria ON AIR.   Най-спешен е ремонтът на покрива на поликлиниката. Лечението на пациентите ще продължи в други сгради, където се премества оцелялата техника.\r\nДнес оглед ще направят инженери, които ще преценят как ще се ремонтират изгорелите помещения.  Лаборатории, кабинети и рентгенът на болницата засега не могат да бъдат използвани. ", "date": "2020.01.02", "title": "Белодробната болница в София с пострадали кабинети, повредено оборудване и без архив след пожар "}
{"url": "https://www.actualno.com/america/majk-pompeo-otloji-vizitata-si-v-ukrajna-zaradi-situacijata-v-irak-news_1420054.html", "text": "      Американският държавен секретар Майк Помпео отложи пътуването си до Украйна след атаката срещу американското посолство в Ирак, съобщи Държавният департамент, цитиран от АФП.      Помпео трябваше да пътува в края на седмицата до Украйна, Беларус, Казахстан, Узбекистан и Кипър.   На 1 януари тълпа от проирански демонстранти щурмува американското посолство в Багдад заради американските авиационни удари, при които загинаха две дузини паравоенни.\r\nПодробности за ситуацията в Багдад можете да прочетете в . Напрежението пред американското посолство накара САЩ да реагира с военни маневри. Част от американската 82-а въздушнопреносима дивизия получи заповеди за бързо разгръщане в Кувейт след атаката срещу американското посолство в Багдад от членове на проирански милиции. Най-малко 750 парашутисти вече са на път към Близкия изток, потвърди министърът на отбраната на САЩ Марк Еспър, заявявайки, че допълнителни сили са подготвени за разполагане през .  Пътуването на Помпео беше насрочено неочаквано и отложено също така внезапно „поради необходимостта секретарят да бъде във Вашингтон, окръг Колумбия, за да продължи да наблюдава текущата ситуация в Ирак и да гарантира безопасността и сигурността на американците в Близкия изток“, съобщи говорителят на Държавния департамент Морган Ортагус.\r\n\"Пътуването на секретар Помпео ще бъде планирано отново в близко бъдеще и той очаква го очаква с нетърпение”, добави Ортагус.   Пътуването щеше да направи Помпео най-високопоставеният американски служител, който посещава Киев, след като през 2019 г. избухна скандал заради противоречиво телефонно обаждане, в което Тръмп уж се опитвал да окаже натиск върху украинския си колега Зеленски, за да злепостави фаворитът на демократите за президентския пост Джо Байдън.    Помпео, непоколебим защитник на Тръмп, трябваше да се срещне с Зеленски и други висши украински служители, заяви Ортаг.\r\nПри нападението на посолството на САЩ в Багдад няма пострадал персонал, а американските служители заявиха, че не планират евакуация. ", "date": "2020.01.02", "title": "Майк Помпео отложи визитата си в Украйна, заради ситуацията в Ирак"}
{"url": "https://www.actualno.com/society/rosen-bychvarov-prez-mart-shte-sa-gotovi-predvaritelno-popylnenite-danychni-deklaracii-news_1420095.html", "text": "      \"Всеки притежател на персонален код, издаден от НАП, и електронен подпис, през месец март ще може да види така наречената \"предварително попълнена данъчна декларация\" като една отделна електронна услуга,      В нея ще са попълнени всички доходи, за които НАП знае - това са доходи от трудови правоотношения и хонорари. Но ако има други източници на доходи - наем или някой вид данъчни облекчения, човекът трябва да допопълни ръчно или да коригира данъчната си декларация\".   Това каза пред БНР говорителят на Националната агенция по приходите Росен Бъчваров. Той уточни, че се очаква повече хора да поискат да получат персонален код.\r\nОт могат да се подават данъчни декларации на хартия, уточни Бъчваров, но посъветва да не се бърза с това, защото предстои да бъде пусната предварително попълнената данъчна декларация.  Бъчваров посочи, че 5% отстъпка е валидна тази година до края на март за хора, които са декларирали по електронен път доходите си.\r\n\"Има период от началото на март, когато ще бъде пусната попълнената данъчна декларация, до края на март - до когато може да се ползва 5% намаление от данъка за довнасяне, ако освен че е подал декларация по електронен път, няма и стари неплатени задължения\", уточни още говорителят на НАП и добави:   \"Вече служебни бележки не са необходими - нито трябва да бъдат прилагани към данъчната декларация, нито се налага да се искат и получават. Същата информация се съдържа в т.нар. \"сметки за изплатени суми\", които работодателите издават\".    Няма промяна в дизайна на данъчната декларация и в електронната услуга. ", "date": "2020.01.02", "title": "Росен Бъчваров: През март ще са готови предварително попълнените данъчни декларации "}
{"url": "https://www.actualno.com/america/v-nadprevara-s-vremeto-voenni-evakuirat-turisti-v-avstralija-video-news_1420089.html", "text": "      Кораб на военноморските сили на Австралия е пристигнал в крайбрежния град Малакута, щата Виктория, за да евакуира хиляди граждани и гости на града, който е блокиран от пожари, съобщава WTP.      На борда му има храна, вода и лекарства. Той може да евакуира до 1000 души за един курс, уточниха австралийските военни. Спасителните операции вече са започнали.  В градчето, което се намира на около 500 км източно от Мелбърн, се намират 4000 души, които заради наближаващите пламъци от вторник са потърсили спасение на морския бряг. Населението на Малакута е около 1000 души, но то е популярна дестинация за туристите през лятото.    По-рано противопожарните служби в щатите Виктория и Нов Южен Уелс приканиха туристите и всички приходящи да напуснат районите с пожари заради очакваните високи температури в края на седмицата, които могат да влошат положението.      Премиерът на Нов Южен Уелс обяви бедствено положение за период от една седмица като реакция на от горските пожари.\r\nАвстралийската метеорологична служба обяви, че замърсяването на въздуха в столицата Канбера е 20 пъти над нивото на безопасност за здравето на хората, и че заради дима от пожарите понастоящем това е най-замърсеният град в света.  Горските пожари на Австралия от октомври. Огънят е опустошил над 5,36 млн. хектара и е унищожил подече от 1200 жилища във Виктория и Нов Южен Уелс. Загинали са 18 души. Най-малко 17 души се водят за безследно изчезнали след пожарите само през тази седмица.        Междувременно, австралийският пушек от бушуващите пожари оцвети Новозеландските ледници в кафеникав цвят, предаде АФП.\r\nДимът от Австралия е създал мъгла в Нова Зеландия пропътувала хиляди километри, като нормално белите ледници добиват цвят на карамел, според публикациите в социалните медии.  Димът и миризмата се появиха за първи път в страната вчера, когато в много райони слънцето изглеждаше като червено или златисто кълбо, в зависимост от дебелината на димната мараня.   „Димът, който е изминал около 2000 км през Тасманско море, може ясно да се види“, туитира синоптик от Metlander в Нова Зеландия.  „Видимостта в димната мараня е едва 10 км в най-тежко засегнатите райони“, написа друг потребител.\r\nВ мрежата беше публикувана и снимка на ледника „Франц Йосиф”, отдалечен на около 2000 километра, който е сменил белият си цвят с кремав.   ", "date": "2020.01.02", "title": "В надпревара с времето: военни евакуират туристи в Австралия (ВИДЕО)"}
{"url": "https://www.actualno.com/europe/za-pyrvi-pyt-zelenite-shte-uchastvat-v-upravlenieto-na-avstrija-news_1420067.html", "text": "      Зелените влизат в правителството за първи път, присъединявайки се към консерваторите на Курц, съобщи „ ”.      Австрийските консерватори и Зелените обявиха споразумение за съставяне на правителство след седмици на преговори. Смятан за „експеримент“ от местната преса, това е първото включване на Зелените в австрийското правителство.   Лидерът на Австрийската консервативна народна партия (OVP), Себастиан Курц, на когото беше предоставен мандат да сформира кабинет, изрази през декември 2019 г. намерението си да сформира стабилно правителство до средата на януари.\r\nСлед заключителни дискусии с опозиционната партия на Зелените, беше съобщено, че и двете страни са постигнали коалиционна сделка.  В Австрия се проведоха предсрочни парламентарни избори на 29 септември. Според окончателни данни на Министерството на вътрешните работи, партията на Курц спечели с 37,5 процента от гласовете. След разговорите с всички политически партии, представени в парламента на страната, Курц обяви на 11 ноември, че партията му ще започне преговори за формиране на коалиционно правителство със Зелената партия, която постигна четвърто място с рекорд от 13,9 процента от гласовете.\r\nСпоред съобщенията това ще е първият път, когато партията на Зелените ще бъде на власт, след като съюзът на Курц се разпадна при политически скандал - наречен от медиите „Скандал с Ибиса“, който предизвика предсрочните избори през септември 2019 г.   Шефът на Зелените Вернер Коглер по-рано заяви, че всички основни въпроси, които са разделяли неговата партия и консерваторите, са разчистени.     ", "date": "2020.01.02", "title": "За първи път \"Зелените\" ще участват в управлението на Австрия"}
{"url": "https://www.actualno.com/crime/ombudsmanyt-sezira-glavnija-prokuror-zaradi-smyrtta-na-24-dushi-v-dom-za-hora-s-demencija-news_1420099.html", "text": "      Омбудсманът Диана Ковачева сезира главния прокурор Иван Гешев с искане да бъде извършена проверка в Дом за пълнолетни лица с деменция в с. Горско Косово. Внезапна проверка на експертите на обществения защитник през декември 2019г. е констатирала изключително лоши условия, при които живеят хората, настанени в социалната институция, съобщиха от кабинета на омбудсмана.      „Към момента са настанени 57 лица, при капацитет 60 (мъже и жени). Голяма част от тях са на легло, повечето от тях са в кахексия и обездвижени. Националният превантивен механизъм - НПМ (дирекция към омбудсмана, която проверява всички институции, в които са настанени деца и лица, без да могат да напускат доброволно като затвори, интернати, социални домове за деца и възрастни, психиатри, центрове за нелегални мигранти и бежанци) установи случай на скоро настанено лице с декубитални рани, които не са обработени в продължение на 4 дни поради отсъствие на медицинската сестра“, пише в писмото си до главния прокурор доц. Ковачева. И още - в резултат на проверката и проведените разговори с лица, настанени в институцията, е установено наличие на системно неглижиране на техните потребности.   „Независимо, че през 2013 г. екип на НПМ е проверявал този дом и е отправил препоръки към Министерство на труда и социалната политика и към кмета на община Сухиндол за подобряване на предоставяната грижа, в настоящата проверка констатациите са сходни“, пише в сигнала си до главния прокурор омбудсманът.\r\nНай-притеснителен, според обществения защитник, е  фактът, че от началото на 2019 г. до момента на проверката има 24 смъртни случая в дома.  „Като омбудсман считам, че това представлява голям процент починали от общия брой настанени лица, дори като се вземе предвид спецификата на заболяванията им“,  посочва доц. Ковачева.\r\nПри проверката си експертите установяват лоши санитарно-битови условия за живот за настанените и пренаселеност. Друга констатация на проверяващия екип е свързана с недостатъчна площ в стаите спрямо броя на настанените, както и липса на лично пространство. Домът има два санитарни възела и един душ за всички лица. Коридорът на спалните помещения е отделен от административната част с решетка, която е заключена. В разговор с директора на ДПЛД той посочва, че коридорът и вратата към двора са заключени през по-голямата част от деня. Лицата, които се движат самостоятелно, излизат навън само с придружител.   Екипът на омбудсмана определя описаните обстоятелства като унизително отнасяне спрямо настанените, което е недопустимо при предоставяне на социална услуга за пълнолетни лица с деменция. Екипът смята, че има предпоставки за увреждане на физическото и психично здраве на настанените лица поради обстоятелството, че няма възможност за постоянно наблюдение в стаите, тъй като мониторът е в кабинета на управителя. Над леглата е имало алармени звънци, повечето от които към момента не работят. Това намалява гаранцията за сигурност на лицата и своевременната реакция на персонала.    „С оглед на гореизложеното, в качеството си на Национален превантивен механизъм по смисъла и в съответствие с Факултативния протокол към Конвенцията на Организацията на обединените нации против изтезанията и други форми на жестоко, нечовешко или унизително отнасяне или наказание, считам, че установеното системно неглижиране на потребностите на настанените в дома лица нарушава чл. 16, ал. 1 на Конвенцията против изтезания и други форми на жестоко, нечовешко или унизително отнасяне или наказание, а именно: „Всяка държава - страна по конвенцията, се задължава да предотвратява на териториите под нейна юрисдикция други прояви на жестоко, нечовешко или унизително отнасяне или наказание, които не влизат в определението за изтезание, съдържащо се в чл. 1, когато те са извършени от държавен служител или друго официално действащо лице или по негово подстрекателство, или с негово явно или мълчаливо съгласие. В частност задълженията, съдържащи се в чл. 10 , 11, 12 и 13, се прилагат, като терминът „изтезание“ се заменя с „други форми на жестоко, нечовешко или унизително отнасяне или наказание.“\r\nВ тази връзка, пише доц. Ковачева, на основание чл. 19, ал. 1, т. 13 от Закона за омбудсмана, се обръщам към Вас с предложение да разпоредите проверка в Дома за пълнолетни лица с деменция - с. Горско Косово, община Сухиндол, с цел предотвратяване на унизително отношение към настанените лица и гарантиране на нормални условия за живот.\r\nОмбудсманът е сезирала за случая кмета на общината инж. Пламен Чернев, доставчик на социалната услуга и Министерството на труда и социалната политика, посочва още БГНЕС.    ", "date": "2020.01.02", "title": "Омбудсманът сезира главния прокурор заради смъртта на 24 души в Дом за хора с деменция"}
{"url": "https://www.actualno.com/football/arsenal-nadvi-manchestyr-unajted-i-specheli-pyrvi-mach-u-doma-ot-oktomvri-news_1420094.html", "text": "      Арсенал победи Манчестър Юнайтед с 2:0 във възловия двубой от 21-и кръг на Премиършип. Мачът се игра на стадион \"Емирейтс\" в Лондон пред 60 300 зрители.      \"Артилеристите\" отбелязаха и двата си гола през първото полувреме.   В 8-ата минута Никола Пепе даде преднина на домакините, а в 42-ата Сократис Папастатопулос бе оставен непокрит след изпълнение на корнер и от близко разстояние порази вратата на \"червените дяволи\" за втори път.\r\nАрсенал записа първа домакинска победа от октомври 2019 г. и първи пълен успех под ръководството на Микел Артета.  С актив от 27 точки тимът се изкачи на 10-о място в класирането, а Юнайтед с 31 т. са на пето място. В следващия кръг Арсенал гостува на Кристъл Палас, а Манчестър Юнайтед посреща Норич. . ", "date": "2020.01.02", "title": "Арсенал надви Манчестър Юнайтед и спечели първи мач у дома от октомври "}
