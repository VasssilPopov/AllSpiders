{"url": "https://www.actualno.com/society/novinite-naj-vajnoto-za-denja-13-maj-news_748585.html", "text": "   Редакционният екип на ви представя най-важните новини за изминалия ден, 13 май.       Сред близо 80 000 декларации, публикувани в сайта на КПКОНПИ, тази на земеделският министър Румен Порожанов се оказва \"уникална\". Това показва проверка на сайта за разследваща журналистика \"Биволъ\".   Правомощията на главния прокурор не бива да бъдат променяни преди избора на следващ, а президентът Румен Радев е подранил с консултациите за нов обвинител номер едно. Това стана ясно от думите на главния прокурор Сотир Цацаров след среща с президента, предаде репортер на . ГЕРБ призоваха държавният глава Румен Радев да запази радиомълчание по отношение на инвестициите, инвеститорите и бизнес климата в България.     Правим организация за паралелно преброяване\", заяви председателят на БСП Корнелия Нинова, съобщиха от пресцентъра на партията.  Посланикът на Република Турция твърди, че думите му са били погрешно интерпретирани от медиите, съобщават от Министерството на външните работи.   Традиционните християнски ценности, традиционното християнско семейство – тези словосъчетания стават все по-популярни, когато политици – обикновено националисти, защитават дадена позиция. Макар Върховният административен съд (ВАС) да не видя нередност в това, че ЦИК реално проверява само по адресна регистрация т.е. не фактически дали Делян Пеевски е живял в последните 6 месеца в ЕС, за да може да се кандидатира за евродепутат, гражданско движение \"Боец\" се обърна с въпрос по темата и към Върховната касационна прокуратура (ВАП). България, заедно с Латвия (74.9 години), е сред страните с най-ниска средна продължителност на живота на населението в Европейския съюз , а с най-висока са Испания (83.4) и Италия (83.1 години), съобщиха от НСИ. Албанският премиер Еди Рама не се отказва от идеята за обединяване на Албания и Косово, като оценява, че албанците в двете страни са братя, които сега живеят в две различни страни и следователно трябва да се обединят.  , съпруга на президента Румен Радев, се закани никога повече да не лети с авиокомпанията Lufthansa, след като неин полет бил отменен.  ", "date": "2019.05.13", "title": "Новините: Най-важното за деня, 13 май"}
{"url": "https://www.actualno.com/balkani/dva-iztrebitelja-f-16-sa-narushili-vyzdushnoto-prostranstvo-na-gyrcija-news_748610.html", "text": "  Два изтребителя F-16 на турските ВВС са нарушили гръцкото въздушно пространство, прелитайки над островите Инусес и Хиос в източната част на Егейско море, съобщава електронното издание на атинския ежедневник Kathimerini, цитиран от \"Фокус\".     Машините са забелязани в 15:55 часа местно време (съвпада с българското време) на височина от 27 000 фута, според данни от Министерството на отбраната на Гърция.   Длъжностни лица заявиха, че е бил регистриран втори турски изтребител в 15:59 часа над северното крайбрежие на остров Хиос в източната част на Егейско море, отново на височина 27 000 фута.", "date": "2019.05.13", "title": "Два изтребителя F-16 са нарушили въздушното пространство на Гърция"}
{"url": "https://www.actualno.com/balkani/skopie-ochakva-prez-uni-data-za-pregovori-s-es-news_748602.html", "text": "  \"Очакваме през юни всички държави-членки на ЕС да дадат зелена светлина на страната ни. Очаквам Брюксел най-накрая да обяви датата за преговори с Република Северна Македония. Страната ни има солидно досие, което ни позволява да бъдем оптимисти.     Република Северна Македония се доказа като успешен модел за Западните Балкани за много кратък период от време и доказа, че не искаме да говорим за замразени конфликти и че тези исторически конфликти могат да се превърнат в приятелство и голямо предимство“. Това заяви заместник-министърът на външните работи Андрей Жерновски, преди стартирането на форума \"Укрепване на европейската интеграция на Западните Балкани – учейки се от миналото, подготвяйки бъдещето\", организиран от Института за демокрация \"Социетас Цивилис\" - Скопие в сътрудничество с Центъра за източни изследвания от Варшава и посолството на Република Полша в Скопие.   \"Разбира се, това решение зависи не само от нас, то зависи от изхода на изборите за Европейски парламент. Но очакваме победа на проевропейските сили, които работят за единство и обединяване на континента и сме оптимисти, че най-накрая ще постигнем дата за договаряне\", каза зам-министърът, цитиран от БГНЕС.", "date": "2019.05.13", "title": "Скопие очаква през юни дата за преговори с ЕС "}
{"url": "https://www.actualno.com/balkani/albanskijat-premier-poiska-obedinjavane-na-albanija-i-kosovo-news_748606.html", "text": "  Албанският премиер Еди Рама не се отказва от идеята за обединяване на Албания и Косово, като оценява, че албанците в двете страни са братя, които сега живеят в две различни страни и следователно трябва да се обединят.     Рама също подчерта, че се стреми към регион без граници, съобщава МИА, цитирана от БГНЕС.\r\n„Не искам граници с Косово, Македония, Черна гора и Сърбия. Трябва да работим, за да може това да се случи. Необходимостта от помирение е неизбежна и тъй като Сърбия продължава да вярва в съня, че това не се е случило или че може да го предотврати, ще бъде по-болезнено за всички”, каза Рама в интервю за сръбската телевизия Пинк.\r\nСпоред него Сърбия трябва да се изправи пред реалността и да приеме, че Косово е независима и свободна държава.     Рама каза, че никога не е говорил за т.нар. „Велика Албания” и че това е термин, създаден да бъде използван срещу албанците.\r\n„Смятам, че сърбите и албанците могат да направят за Балканите това, което Франция и Германия направиха за Европа”, посочва Рама.\r\nВ интервюто той признава, че е обещал временно да отмени 100-процентното мито, което правителството на Косово въведе през ноември миналата година за продуктите на Сърбия и Босна и Херцеговина.    В част от интервюто той говори за символа двуглав орел, казвайки, че той е само символ, с който албанците са разпознаваеми.", "date": "2019.05.13", "title": "Албанският премиер поиска обединяване на Албания и Косово"}
{"url": "https://www.actualno.com/politics/bsp-shte-broi-paralelno-glasovete-ot-evroizborite-news_748596.html", "text": "  \"От цялата страна постъпва информация, че ГЕРБ използват администрацията в кампанията и упражняват натиск върху хората. Кметовете, избрани от БСП, се оплакаха от целенасочени, засилени проверки.     Правим пълна мобилизация за защита на хората. Бъдете до всеки, върху който се упражнява натиск. Знаем, че ГЕРБ, в деня на изборите, манипулират вота. Затова ще имаме масирано присъствие в комисиите със застъпници и наблюдатели.    , заяви председателят на БСП Корнелия Нинова, съобщиха от пресцентъра на партията. \r\nРъководството на БСП днес събра около двеста областни председатели, кметове, председатели на общински съвети и депутати на среща.  На нея беше обсъден ходът на кампанията за Европейските избори и организацията на изборния ден. \r\nПреди дни от БСП поискаха и срещу премиера Борисов затова, че използва държавен ресурс за водене на предизборна кампания.   В предаването \"Лице в лице\" обаче Борисов обясни, че просто си върши работата като премиер и това няма нищо общо с изборите. ЦИК също не установи нарушения.    По-късно БСП пък премиерът да излезе в служебен отпуск по време на изборите. \r\nБорисов е категоричен, че няма намерение нито да подава оставка, нито да излиза в отпуск, тъй като според него обвиненията на БСП и държавния глава са неоснователни.", "date": "2019.05.13", "title": "БСП ще брои паралелно гласовете от евроизборите"}
{"url": "https://www.actualno.com/balkani/nato-shte-provede-serija-ot-voenni-uchenija-v-bylgarija-i-drugi-balkanski-strani-news_748583.html", "text": "  По инициатива на НАТО за засилване на мерките за сигурност в Югоизточна Европа и Черноморския регион през май и юни 2019 г. на териториите на България, Румъния, Унгария, Хърватия, Словения и Северна Македония ще се проведат серия от национални и многонационални , които са свързани помежду си. Това съобщиха от пресцентъра на Министерството на отбраната.     В периода от 26 май до 28 юни 2019 г. на територията на нашата страна ще се проведат учения, в които ще участват военнослужещи, щабове и военни формирования с щатно въоръжение, снаряжение и бойна техника от въоръжените сили на България, САЩ, Великобритания, Украйна, Гърция, Северна Македония, Канада и Италия. В тях ще се включат до 6000 (шест хиляди) души, до 1200 единици сухопътна техника и въоръжение и до 80 военни въздухоплавателни средства.   Ученията се провеждат в изпълнение на „Споразумението между правителството на Република България и правителството на Съединените американски щати (САЩ) за сътрудничество в областта на отбраната”, „Плана за подготовка на Въоръжените сили на Република България през 2019 година” и „Плана за съвместна българо-американска подготовка в страната и в чужбина през 2019 година”.\r\nПреминаването през и пребиваването на територията на нашата страна с невоенен характер на съюзнически и чуждестранни въоръжени сили във връзка с провеждането на ученията е разрешено с решение на правителството, прието на заседание на 24 април 2019 г.  Общото планиране на ученията се извършва под ръководството на командващия на Сухопътните войски на САЩ в Европа съвместно със страните - домакини. Ръководството и контролът на ученията ще се осъществяват от многонационална структура, която ще бъде разположена в гр. Графенвьор, Германия.\r\nВ района на българо-американското съоръжение на Учебен полигон „Ново село” под ръководството на Съвместното командване на силите ще бъде развърната национална структура, която ще осъществява общото ръководство и контрола на ученията на територията на нашата страна и ще координира участието на Въоръжените сили на Република България в свързаните учения и структури извън територията на страната. Директор на националната структура за ръководство и контрол на учението ще бъде генерал-майор Иван Лалов – заместник-командващ на Съвместното командване на силите.   Участието в тези учения е израз на съюзна решимост, сплотеност и взаимна ангажираност към сигурността в Черноморския регион. Целта е усъвършенстване на оперативните способности и постигане на съвместимост във войските на национално и съюзническо ниво, твърдят още от ведомството.    ", "date": "2019.05.13", "title": "НАТО ще проведе серия от военни учения в България и други балкански страни"}
{"url": "https://www.actualno.com/smolyan/kmetyt-na-dospat-s-dvete-instalacii-otpadycite-v-depoto-shte-padnat-napolovina-news_748591.html", "text": "  Чрез изграждането на компостираща инсталация и на инсталация за предварително третиране ще се намалят наполовина битовите отпадъци в депото и ще се увеличи неговият експлоатационен срок. Освен това стремежът е да се намалят таксите, които общината плаща на тон депониран отпадък по чл. 64 от Закона за управление на отпадъците, заяви днес кметът на Доспат Елин Радев.     Днес стартираха строително-монтажните работи на обекта, намиращ се в землището на село Барутин, в местността „Гайтанина“. Това е бившият уранов рудник, който беше консервиран и рекултивиран след закриването му, в началото на демокрацията. Депото е в съседство, върху същия рекултивиран терен. Проектът за двете инсталации е на стойност над 9,5 млн. лв., а в регионалното сметище се превозват отпадъците на и на други четири общини - Сатовча, Борино, Девин и Сърница. Финансира се от Оперативна програма „Околна среда“.  „Всички общини плащаме такси, които събираме от гражданите. За 2018 година тя е 45 лева на тон, за 2019 г. - 57 лева, а 2020 ще стане 95 лева. Другата цел е да можем да намалим наполовина тази такса след януари 2020 г. като започнем да преработваме над 50% от отпадъците, отделяйки стъкло, пластмаса и хартия. А когато реализираме и компостиращата инсталация, в депото да постъпват не повече от 35% от биоразградимите отпадъци, тогава има вероятност и да не плащаме такси. Освен това ще се открият нови 12 работни места, ще намалим замърсяването, ще осигурим по-добро оползотворяване на отпадъците“, посочи още Радев. При старта на строителството на обекта присъства и председателят на комисията по опазване на околната среда в парламента Ивелина Василева. Тя заяви, че чрез проекти като този в Доспат Европа стига до всеки човек, защото се грижи за изграждането на базисна инфраструктура.    По думите й това е проект, който има своята значимост преди всичко за природата и за хората, макар че такива инвестиции  извън населените места, не се виждат.\r\n„Трудно се осъзнава важността им, но тя е свързана със здравето на хората, защото чрез тях опазваме чистотата на природата и осигуряваме здравословна среда. Ползите са свързани с това, че чрез подобни проекти ние извличаме всичко полезно от отпадъците. Те са пряк израз на европейската солидарност. Те са и израз на партньорство – между местната власт, правителството, законодателната власт и Европейските институции. В случая имаме и партньорство между пет общини от три области“, отбеляза Василева. На събитието присъстваха Красимир Даскалов – кмет на Девин, Мустафа Караахмед – кмет на Борино, Неби Бозов – кмет на Сърница.", "date": "2019.05.13", "title": "Кметът на Доспат: С двете инсталации отпадъците в депото ще паднат наполовина"}
{"url": "https://www.actualno.com/asia/shri-lanka-nalaga-nacionalen-policejski-chas-sled-buntove-news_748613.html", "text": "  Шри Ланка обяви шестчасов вечерен вечерен полицейски час след серия бунтове срещу мюсюлмани в няколко района на север от столицата Коломбо, предава AFP.     По-рано през деня в три окръга бе въведен полицейски час в отговор на нападения на християни срещу няколко мюсюлмански предприятия и срещу джамии. Тя бяха реакция на вълната от нападения навръх Католическия Великден, за която бяха обвинени местни джихадисти. По-късно полицейският час бе въведен за целия остров, стана ясно от изявление на властите.   ", "date": "2019.05.13", "title": "Шри Ланка налага национален полицейски час след бунтове"}
{"url": "https://www.actualno.com/balkani/sasht-tyrsi-privatizator-na-pristanishte-aleksandrupolis-planira-i-proekti-s-bylgarska-vryzka-news_748406.html", "text": "  По време на седмата годишна конференция Exposec-Defenseworld, американският посланик в Атина Джефри Пят подчерта, че геостратегическото местоположение на Гърция е от ключово значение за сигурността и стабилността в Югоизточен Средиземноморие, пише Ставрос Цимас във в. „Катимерини“.     Междувременно, имайки предвид посещението на гръцкия министър на отбраната Евангелос Апостолакис във Вашингтон следващия месец, той подчерта    Американският пратеник многократно се оплаква, че пристанище Солун в миналото е било използвано за прехвърляне на западни войски и доставки, включително по време на Първата световна война и по време на косовския конфликт в края на 90-те години - е дала .\r\nСега американците са насочили вниманието си към пристанището на Александруполис, което преди няколко години беше използвано само от рибарски лодки. Но с оглед на последните геополитически промени и нестабилността в по-широкия регион   По време на речта си Пят посочи ясно: пристанището на Александруполис има огромен потенциал и капацитет, като в същото време .\r\n„От гледна точка на сигурността и икономиката има смисъл да продължим развитието на пристанището, за да се възползват както стратегическите ни взаимоотношения, така и гръцката икономика”, каза Пят.   \"И в това отношение оставам много фокусиран върху , тъй като приватизацията на това пристанище продължава.\"    Не само (ВПГ) ще може да достигне до Александруполис по море. САЩ виждат , свързващ Черно море със Средиземно море.\r\nПристанището може да бъде разширено и модернизирано, разположено е на сравнително кратко разстояние от бреговете на Черно море и вече В случай на черноморска криза, , в нарушение на конвенцията от Монтрьо и с толерантност си към своите руски съюзници.   Нищо чудно, че Пят рядко пропуска възможността да говори за Александруполис, подчертава авторът.", "date": "2019.05.13", "title": "САЩ търси приватизатор на пристанище Александруполис, планира и проекти с българска връзка"}
{"url": "https://www.actualno.com/balkani/ochakva-se-interpol-da-objavi-mejdunarodna-zapoved-za-arest-na-gruevski-news_748612.html", "text": "  Министерството на вътрешните работи на Северна Македония очаква Интерпол да обяви международна заповед за арест на бившия премиер Никола Груевски, предава Радио \"Свободна Европа\" в местната си редакция, предаде \"Фокус\".     Според вътрешния министър на югозападната ни съседка Оливер Спасовски необходимите документи вече са изпратени до международната полицейска организация и няма пречки за издаването на исканата от Скопие заповед. Тя е във връзка с \"кървавия четвъртък\" в македонския парламент, припомня медията.   ", "date": "2019.05.13", "title": "Очаква се Интерпол да обяви международна заповед за арест на Груевски"}
{"url": "https://www.actualno.com/velikotarnovo/suhindol-kupuva-kosmicheski-korab-vtora-upotreba-news_748615.html", "text": "  Обществена поръчка за доставка на космически кораб обяви община Сухиндол. Той трябва да е втора употреба и максималната цена на покупката е 100 000 лева без ДДС, става ясно от публикация в електронния регистър за обществени поръчки.     Лицето за контакт е кметът на общината Пламен Чернев, а видът на процедурата – публично състезание.   Публикуван е и комплект документация за кандидатстване – график за подаване на оферти, параметри на поръчката, изисквания за лично състояние, техническа спецификация и цена, които по-скоро са отчасти попълнени бланки.\r\nИ всичко това се оказа закачка, но с доста интересен замисъл.  Пред \"Нова ТВ\" градоначалникът обясни, че идеята дошла от негови колеги при стартирането на новата система за обявяване на обществените поръчки.\r\nТе предложили да се пусне една нестандартна обява, за да проверят как работи тя.   Шеговитата идея е вече и доразработена – космическият кораб щял да е необходим за нуждите на бъдещия космодрум в Сухиндол, който щял да бъде изграден до читалището с име \"Трезвеност\".    ", "date": "2019.05.13", "title": "Сухиндол \"купува\" космически кораб втора употреба"}
{"url": "https://www.actualno.com/balkani/pyrvi-ekspresen-vlak-atina-solun-trygva-ot-sledvashtata-sedmica-news_748611.html", "text": "  Атина и Солун ще бъдат свързани с първия електрически експрес от следващия понеделник, което ще намали времето за пътуване с повече от пет часа до три часа и 55 минути, според генералния секретар на Министерството на транспорта и съобщенията на Гърция Танос Вурдас.     Той каза пред гръцката информационна агенция АНА-МПА, че става въпрос за три нови високоскоростни влака, които ще бъдат част от дневното разписание на  гръцката железница по трасето Атина-Солун, а на пътниците ще бъде осигурен и интернет“, съобщи МИА, цитирана от БГНЕС.   Очаква се от Италия да бъдат пуснати още два нови бързи влака, а според АНА-МПА следващата сряда министърът на транспорта и съобщенията на Гърция, заедно с представители на гръцките железници, ще представи новата двупосочна електрифицирана линия между Солун и Атина.", "date": "2019.05.13", "title": "Първи експресен влак Атина-Солун тръгва от следващата седмица "}
{"url": "https://www.actualno.com/politics/cacarov-schita-che-prezidentyt-e-podranil-s-konsultaciite-za-nov-glaven-prokuror-news_748572.html", "text": "  Правомощията на главния прокурор не бива да бъдат променяни преди избора на следващ, а президентът Румен Радев е подранил с консултациите за нов обвинител номер едно. Това стана ясно от думите на главния прокурор след среща с президента, предаде репортер на .     Цацаров изрази удовлетворение, че на срещата с държавния глава била изразена \"ясна липса на съвпадения\" с вчерашните изявления на лидера на БСП, за орязване на правомощията на главния прокурор. Цацаров изрази недоумение защо да се искат промени в статута и правомощията на главния прокурор преди избора на нов главен прокурор - \"дали не се цели  страната да изпадне в положение, в което прокуратурата да бъде в неособено стабилно положение\".\r\n\"Дайте да не правим политическа спекула от това - първо да променим статута, после да изберем главен прокурор - много нелогично изглежда\", коментира Цацаров. Той отказа да сподели според него от кои професионални среди да бъде новият главен прокурор. Всякакъв подобен коментар предопределя номинациите и избора. \"Нито аз искам това, нито законът го разрешава, нито президентът има такова намерение\", подчерта Цацаров.    отказа да коментира изказванията на председателя на ВКС . \"Не мога да давам оценки на онова, което Панова е казал. Институционални конфликти не са необходими, лични конфликти - още по-малко. Всеки отговаря за думите си - аз за моите, Панов за неговите. Отговарям до последната буква на това, което съм казал, но не ме карайте да коментирам Панов. И днес денят е много хубав, за да се занимавам с него\", каза Цацаров.  Запитан дали президентът е споделил при срещата  с него критичните си бележки за безнаказаност, за недълбоки разследвания на корупцията, офшорни сметки и пр., Цацаров каза, че \"направените изявления вчера са изявления, свързани и с политически позиции, и с правомощията на държавния глава и малко или много е напълно ясно, че не могат да бъдат предмет на разговор сега, защото са по друга тема\".\r\nЗапитан дали трябва да се намалят правомощията на главния прокурор, Цацаров заяви, че по отношение на правомощията на обвинител номер едно, както и по отношение на статута на другите двама големи в съдебната система, трябва да бъдат изпълнени препоръките на Европейската комисия. По думите му няма място за какъвто и да е институционален инат и това, ако трябва да е цената за излизане от механизма, тази цена трябва да бъде платена, а и за да се създаде някакъв механизъм на контрол. \"Това само да се направи, е достатъчно\", добави Цацаров и съобщи, че новият правосъден министър Данаил Кирилов работи в тази посока. \"До три седмици Министерството на правосъдието ще внесе законопроект в Народното събрание\", уточни Цацаров и обяви, че според него Данаил Кирилов \"ще изненада много хора с много предложения за изменения, които никой не е очаквал от него, визирайки предстоящи промени в Закона за съдебната власт.    \"Имам предвид механизъм, който да позволи контрол и разследване на главния прокурор, от една страна, а от друга страна, на съдебна фаза да позволи и съответен справедлив процес по отношение на шефовете на върховните съдилища. Ако някой казва, че на досъдебната фаза влиянието на главния прокурор съществува, на съдебната фаза пирамидата е същата, само че по отношение на шефовете на върховни съдилища\", поясни Цацаров.   Президентът Румен Радев е подранил с консултации за нов главен прокурор, посочи Цацаров. Той припомни, че мандатът на главния прокурор изтича на 10 януари 2020. „Това означава, че според закона най-рано процедурата може да бъде открита на 10 юли, а най-късно – на 10 септември тази година. При това положение, когато и да се открие процедурата, гласуването е възможно да се състои теоретично в края на октомври или ноември. Провеждането на такава среща или започването на консултации днес, на 13 май, е доста прибързан процес”, заяви Цацаров и добави, че е посочил това пред държавния глава. Този, който е дал подкуп и е съобщил това на разследващите - да не се наказва, за да се възнагради добросъвестното му поведение. Това предложение за законова поправка в Наказателния кодекс (НК) е записал главният прокурор. Според Цацаров има нужда от промени в НК, с които наказанието на обвиняем след самопризнание да се редуцира. Друга от идеите на главния прокурор е да започне дискусия за отпадането на наказателната отговорност за провокация към подкуп.\r\nГлавният прокурор предлага в Данъчно-осигурителния процесуален кодекс да се въведе възможност разследващите пряко да изискват от НАП информация, необходима им за дадено дело. Такава възможност сега имат съдебни изпълнители или митничари. Цацаров е на мнение, че в Закона за кредитните институции трябва да има текст, даващ възможност на разследващите самостоятелно да искат от съда разкриването на банкова тайна.   Отново той настоя, че прилагането на СРС по  разследвания срещу престъпни банди трябва да продължи повече от 6  месеца и до 2 г. за разследване чрез служител под прикритие.", "date": "2019.05.13", "title": "Цацаров счита, че президентът е подранил с консултациите за нов главен прокурор"}
{"url": "https://www.actualno.com/crime/hvanaha-syuchastnicite-na-kradeca-pregazen-ot-arendator-news_748621.html", "text": "  Районна прокуратура-Пловдив привлече като обвиняеми двама мъже за опит за кражба на две крави. Това са съучастниците на 30-годишния мъж, прегазен от 60-годишния собственик на животните - кипърецът Димитракис Пирилис, съобщава DarikNews.      в землището на пловдивското село Болярино. Според прокуратурата действията на мъжете са извършени в условията на опасен рецидив, след предварителен сговор.   До момента е установено, че около полунощ на 11 май двамата обвиняеми, заедно с починалия им съучастник, отишли във ферма в землището на с. Болярино, с намерение да извършат кражба на селскостопански животни - две крави. Те били забелязани от собственика на фермата, който ги подгонил с автомобила си. Тримата се разбягали в различни посоки. След кратко преследване 30-годишният бил застигнат и блъснат от автомобила. Пострадалият мъж е починал от нараняванията си, като по случая е образувано досъдебно производство в Окръжна прокуратура-Пловдив. Другите двама, 28-годишни, успели да избягат, но по-късно са задържани от полицията.\r\nЕдиният от тях е осъждан 9 пъти, а другият - два (за кражби на селскостопански животни).  „Обвиняемите са задържани за срок от 72 часа, като преценката е на наблюдаващия прокурор дали ще внесе искане за вземане на мярка за неотклонение „задържане под стража“ спрямо тях. По досъдебното производство ще бъдат разпитани свидетели и назначени експертизи“, уточни Чавдар Грошев, районен прокурор на Пловдив. Разследването по случая продължава.", "date": "2019.05.13", "title": "Хванаха съучастниците на крадеца, прегазен от арендатор"}
{"url": "https://www.actualno.com/balkani/ekoaktivisti-podadoha-jalba-sreshtu-kosovskoto-pravitelstvo-news_748623.html", "text": "  Пет местни и международни екологични организации подадоха жалба днес до Европейския енергиен съюз (ЕЕС) срещу властите в Прищина, оспорвайки законността на споразумение, в което те поемат ангажимент за закупуване на цялото производство на електроенергия от бъдещата въглищна електроцентрала на стойност 1,3 млрд. долара, съобщава МИА, цитирана от БГНЕС.     Енергийната компания „Контур Глобъл”, която оперира на  косовския и британския пазар, избра на 3 май консорциум съставен от дъщерното дружество на „Дженерал Електрик”  за изграждане на въглищна централа с капацитет от 500 мегавата, която трябва да осигури почти половината от електричеството в Косово.   Правителството в Прищина, се е ангажирало с 20-годишно споразумение, очакващо ратификация в парламента, да закупи цялото производство на електроенергия от тази електроцентрала.\r\nСтроителството на централата ще започне тази година.  Понастоящем около 90% от електроенергията в Косово се произвежда в двете електроцентрали, работещи на въглища - \"Косово А\" и \"Косово Б\", които са сред най-големите замърсители в Европа.\r\nПреди това правителството обяви, че новата електроцентрала, която ще замени \"Косово А\", ще изгаря с 40% по-малко въглища и ще освобождава 20 пъти по-малко вредни газове.   Екологичните активисти смятат, че тази сделка ще \"притисне\" бюджета на Косово и ще доведе до увеличение на цените за потребителите.    В жалбата се посочва, че договорът не е в съответствие с правилата на ЕЕС, тъй като \"”Контър Глобал” има привилегии,  които ѝ дават предимство пред другите производители на енергия.\"", "date": "2019.05.13", "title": "Екоактивисти подадоха жалба срещу косовското правителство  "}
{"url": "https://www.actualno.com/society/bolnichnite-po-praznici-rjazko-i-symnitelno-narastvat-alarmirat-ot-noi-news_748628.html", "text": "  Увеличени болнични по майските празници. НОИ са обезпокоени от съмнителни отпуски по болест. Бизнесът отново настоя първите три дни от болничния лист да не се заплащат, нито от държавата, нито от работодателя, съобщава Нова телевизия.     Според данните на НОИ оказва се, че за 2018 г. държавата е изплатила над петстотин милиона лева за . 2018 г. бележи ръст от 13% на обезщетенията, спрямо 2017 г., когато НОИ е изплатил малко над 486 млн. лв. Сред регионите – първенци с най-много обезщетения за 2018 г. се нареждат:   -              София – град 189 576 704 лв.\r\n-              Пловдив 52 437 791 лв.  -              Варна 30 618 014 лв.\r\n-              Стара Загора 29 419 946 лв.\r\nКак бизнесът и синдикатите виждат битката с фиктивните болнични – всички гледни точки, обобщаваме с Георги Манев.       Владимир Спасов е прокурист във фабрика за хидравлични помпи. В нея работят 1500 човека. Проблемите със съмнителните болнични не липсват и в неговата компания:\r\n„Ние имаме от 5 до 7% в персонала, който ежемесечно липсва. Бизнесът страда много от неистинските болнични”, казва Спасов. Решението за него е създаването на нов контролен орган.\r\n„Той трябва да бъде информиран, при съмнение от страна на работодателя за фалшиви болнични. Този орган да може да проверява тяхната истинност”, добави Спасов.\r\nРаботодателските организации за пореден път призоваха - първите дни – дали ще са 3 или по-малко, да не се заплащат изобщо. Нито от държавата, нито от НОИ. Нито от работодателите. Така било в редица европейски държави. И се аргументират с ръста на болничните за 2018 г.\r\n„От 2018 г. са нараснали с 13%. И вече са близо 550 млн. разходите на НОИ за болнични”, казва Васил Велев, АИКБ.      Синдикатите обаче контраатакуваха и се изправиха срещу новата – стара идея на бизнеса. Причината според тях е, че бизнесът в България трябва да запомни, че доходите в България са на едно от последните места в Европа.\r\n„Ще бъде смешно да си плащаме, за да ходим на работа”, казва Валери Апостолов, конфедерален секретар на КТ „Подкрепа”.\r\nЗа синдикатите пък било ясно - покрай празниците болничните нараствали, още от 2017 г., когато бе премахнато сливането на почивни с работни дни. Затова предлагат сливане на празниците със съботите и неделите и да се отработва. Това щяло да доведе до рязко намаляване на болничните в периода около празниците.", "date": "2019.05.13", "title": "Болничните по празници рязко и съмнително нарастват, алармират от НОИ"}
{"url": "https://www.actualno.com/politics/cik-syglasuva-grafika-za-dostavka-na-buletinite-v-stranata-news_748627.html", "text": "  Днес, 13 май 2019 г., ЦИК съгласува графика за доставка на бюлетините в страната. Бюлетините ще бъдат доставените до всички областни администрации до 21 май, включително.     На 12 май 2019 г. печатницата на Българска народна банка предаде на упълномощени представители на Министерство на външните работи бюлетините за гласуване в секциите извън страната.   В изпълнение на решението на Централната избирателна комисия за осъществяване на контрол при отпечатването на бюлетините предаването се извърши в присъствието на представител на Министерство на финансите и на ЦИК.", "date": "2019.05.13", "title": "ЦИК съгласува графика за доставка на бюлетините в страната "}
{"url": "https://www.actualno.com/africa/bivshijat-sudanski-prezident-e-obvinen-za-ubijstvoto-na-protestirashti-news_748630.html", "text": "  Сваленият судански президент Омар ал-Башир е обвинен за убийството на протестиращи по време на протестите против режима, които доведоха до края на неговото управление, съобщи главният прокурор, цитиран от БГНЕС.     „Омар ал-Башир и други бяха обвинени за и подбуждането и участието в убийството на протестиращи”, съобщиха от офиса на суданския главен прокурор Ал-Уалед Сайед Ахмед.   Обвиненията срещу него идват след разследването на смъртта на лекар, който бе убит по време на протестите в столицата.\r\n„Главният прокурор препоръча да се забърза разследването на убийството на протестиращи”, заявиха от неговия офис.  ", "date": "2019.05.13", "title": "Бившият судански президент е обвинен за убийството на протестиращи "}
{"url": "https://www.actualno.com/europe/es-nastoja-pred-pompeo-za-vyzdyrjane-ot-eskalacija-okolo-jadrenata-sdelka-s-iran-news_748645.html", "text": "  Външните министри на страните-членки на ЕС са заявили на държавния секретар на САЩ Майк Помпео, че е необходимо максимално въздържане от ескалация около споразумението за ядрената програма на Иран, предаде \"Фокус\".     Това заяви върховният представител на ЕС по външната политика Федерика Могерини.   „Ние, както знаете винаги призоваваме за диалог и дипломатически мерки, включително за ситуацията около Иран. Ние винаги се обявяваме за преговори, винаги е по-добре да говориш, отколкото да не говориш, особено тогава, когато напрежението расте. Този смисъл Помпео ясно чу от нас, че ние живеем във важно време, когато най-отговорния подход трябва да бъде максималната сдържаност, с цел недопускане на всякаква ескалация, в това число военна“, заяви Могерини, на пресконференция след заседанието на Съвета на ЕС на ниво министри на външните работи.\r\nМогерини за пореден път отбеляза, че Брюксел ще изпълнява Съвместния всеобхватен план за действия (СВПД) за ядрената програма на Иран, докато Техеран изпълнява своите задължения.  „От страна на ЕС има ясно желание да бъде направено всичко, за да реализираме нашата част от сделката, докато Иран изпълнява своите задължения. Аз ще настоявам за това, докато Международната агенция за атомна енергия (МАЕЕ) потвърждава в своите доклади изпълнението на сделката от страна на Иран“, допълни Могерини.", "date": "2019.05.13", "title": "ЕС настоя пред Помпео за въздържане от ескалация около ядрената сделка с Иран"}
{"url": "https://www.actualno.com/society/teo-ushev-za-prezidenta-i-jena-mu-tezi-hora-sa-chudovishtno-prosti-news_748584.html", "text": "   \"Не знам за децата, но мисля, че е крайно време да бъде внесена стратегия за превъзпитание на президента и жена му. Тези хора са чудовищно прости... Tова по повод на последната изцепка (с нескрит расистки привкус) на т. н. първа дама за Lufthansa. И илюстрацията с Rammstein. Във всяка Нормална държава тези хора щяха да бъдат изхвърлени завинаги от политиката и работа в държавната администрация.       Искам сега президентът да излезе и да се похвали как заради него щели да дойдат немски инвестиции!\". Това написа в профила си във фейсбук известният аниматор и режисьор Теодор Ушев.   Причината за неговия коментар е дама Десислава Радева срещу световната авиокомпания Lufthansa. Компанията, с която трябвало да лети президентшата отменила полет, с което си навляква гнева на Радева, която пропуснала фестивал във Верона. Повече по темата - !", "date": "2019.05.13", "title": "Тео Ушев за президента и жена му: Тези хора са чудовищно прости"}
{"url": "https://www.actualno.com/plovdiv/plovdiv-zablestja-v-zlato-news_748595.html", "text": "  От днес до края на октомври Пловдив може да се нарича и \"златна\" столица заради изложбата \" \", събрала накуп пет златни съкровища, намерени в нашите земи. На фона на артефактите, свидетелства на бита и поминъка от 8 000 години назад, златните съкровища блестят с непомрачения си блясък от вековете. След гостуване в норвежкия град Берген, в парижкия Лувър, в Третяковската галерия в Русия и в Япония, в музея се върна оригиналът на с ювелирните си ритони и съдове. До него, не по-малко красиво и блестящо, е , по-старо с десет века от Панагюрското.      Съдовете тук са тежки, а земята се е разделила с него през 1924- та година. В музейните зали са изложени и златните съкровища от Долнослав и Хотница. Най- старото злато, намерено в нашите земи, пък е част от съкровището от карловското село Дъбене. са намерени в българските земи през годините, пет заедно се събират за пръв път в подобен формат изложба, която се подготвя от пет години.  Днес събитието бе открито от зам.-министъра на културата Амелия Гешева, от директора на Националния археологически институт с музей към БАН доц. Христо Попов, от кмета на града Иван Тотев и председателя на общинския съвет Савина Петкова. От утре до 28 октомври изложбата в Регионалния археологически музей е отворена за посетители.", "date": "2019.05.13", "title": "Пловдив заблестя в злато"}
{"url": "https://www.actualno.com/starazagora/1339-zrelostnici-zavyrshvat-v-stara-zagora-news_748510.html", "text": "  Седемнадесет старозагорски училища ще изпратят 1339  зрелостници в света на възрастните. Три средни училища обаче нямат абитуриенти - Средно училище (СУ) „Христо Смирненски“, СУ „Христо Ботев“ и СУ „Железник“. Най-многобройни са завършващите в Гимназията с преподаване на чужди езици (ГПЧЕ) “Ромен Ролан” - 216. Само десет са абитуриентите от Професионалната гимназия по строителство и дървообработване (ПГСД) „Инж. Недьо Ранчев“.     Начало на тържествата ще дадат зрелостниците на Вечерно средно училище  „Захарий Стоянов“ на 15 май, а апогеят на абитуриентските балове ще бъде в Деня на славянската писменост и култура 24 май, когато ще празнуват възпитаниците на осем училища. На 25 май ще купонясват абитуриентите на пет, на 26 - на две училища.", "date": "2019.05.13", "title": "1339 зрелостници завършват в Стара Загора"}
{"url": "https://www.actualno.com/pleven/bezplaten-internet-veche-moje-da-se-polzva-v-centralnata-zona-i-okolo-garata-v-pleven-news_748502.html", "text": "  Жителите и гостите на Плевен от днес могат да ползват безплатен високоскоростен безжичен интернет в централната зона на града и около ж.п. гарата. Wi-Fi-устройства са монтирани в 11 точки.     Устройствата осигуряват безплатен достъп до глобалната мрежа в Градската градина, около Водната каскада, на площад „Стефан Стамболов” около театър „Иван Радоев”, в къщата-музей „Цар Освободител Александър II”, в района на автогарата и в градинката пред ж.п. гарата.   Като бонус фирмата изпълнител на мрежата е монтирала Wi-Fi-устройство и до градинката пред входа на Медицинския университет в града. Това съобщи зам.-кметът на Плевен Стефан Милев.\r\n„Тестовият период за работата на мрежата вече изтече. Само в една от 11-е точки, в които са поставени Wi-Fi-устройства – тази при театъра, ще трябва да се сложи по-мощна антена. Останалите устройства работят нормално“, поясни Милев.  Той припомни, че Община Плевен е кандидатствала по европейската програма за осигуряване на безплатен интернет достъп. Спечелила е финансиране до 15 000 евро и системата вече е изградена.", "date": "2019.05.13", "title": "Безплатен интернет вече може да се ползва в централната зона и около гарата в Плевен"}
{"url": "https://www.actualno.com/politics/ot-80-000-deklaracii-v-kpkonpi-tazi-na-porojanov-se-okaza-unikalna-news_748462.html", "text": "  Сред близо 80 000 декларации, публикувани в сайта на КПКОНПИ, тази на земеделският министър Румен Порожанов се оказва \"уникална\". Това показва проверка на сайта за разследваща журналистика .     \"Няма друг такъв случай на укриване на данни сред всички декларации, публикувани на сайта на , за 2018 г. Става дума за 77 923 декларации за периода 2008-2018 г. По-голямата част от тях са от периода, когато декларациите се публикуваха на сайта на Сметната палата, но системата е същата\", отбелязват от \"Биволъ\".   От анализа на изходния код на декларацията на Порожанов става ясно, че тя съдържа данни, че имотите и нивите му и на съпругата му са декларирани във вътрешната база данни на , но впоследствие информацията е заличена.\r\nПритеснителното според разследващите журналисти е, че гражданите нямат никаква информация за поисканата намеса и за скритите данни, защото едва ли всеки би тръгнал да разглежда изходния код, за да установи, че е имало укрита информация.  До момента заличаването на данните въпреки уверенията на министъра, че е поискал да бъде публикувано цялата информация за имотите, придобити и продадени от съпругата му през 2017 година.    През 2017 г. ( съпруга на земеделския министър - бел. ред. ) е получила имоти от две дружества, в които е имала участие, но в които вече не фигурира - \"Частни инвестиционни проекти\" и \"Армар Корпорейшан Дженерал Техникал Ко-оперейшан\". От \"Армар\" Порожанова е взела два апартамента на бул. \"Черни връх\" с подземен гараж, а от \"Частни инвестиционни проекти\" - над 13 декара земеделска земя в Банкя, отбелязва в. .    От справката в имотния регистър става ясно, че сделките са сключвани в изпълнение на дълг, а от Земеделското министерство обясниха, че това представлява разпореждане с ликвидационни дялове в дружествата. Апартаментите от \"Армар\" са придобити на цена от 240 000 лв., като единият е продаден още през 2017 г. за 152 554 лв., а вторият - през 2018 г. за 247 412 лв. Материалният интерес по сделката със земеделската земя в Банкя е 2180 лв.\r\nТези сделки не фигурират в годишната декларация на министър Румен Порожанов, а той е бил длъжен да ги обяви. В декларациите има изрична графа, в която следва да се отбележи прехвърлянето на имоти през съответната година. Съпругата на Порожанов изобщо не се появява и в останалите части на декларацията. От Земеделското министерство твърдят, че сделките на Веска Порожанова от 2017 г. са били отразени в декларацията и не знаят защо те не фигурират в копието, качено на сайта на Антикорупционната комисия.", "date": "2019.05.13", "title": "От 80 000 декларации в КПКОНПИ, тази на Порожанов се оказа уникална"}
{"url": "https://www.actualno.com/blagoevgrad/za-pryv-pyt-nagradite-na-bg-radio-njama-da-se-provedat-v-blagoevgrad-news_748529.html", "text": "  Традиционните награди на БГ радио, които по традиция се провеждат в центъра на Благоевград, тази година ще бъдат в Пловдив. За това съобщи кметът на общината д-р Атанас Камбитов на официална пресконференция.     \"Предвид предстоящите европейски избори и актуалната тема за солидарността, решихме и ние да бъдем солидарни по свой начин. Знаете, че Пловдив е първият български град, обявен за Европейска културна столица и като знак на солидарност и приятелски жест, заедно с БГ Радио, решихме да направим своеобразен подарък и тази година церемонията за Годишните музикални награди на БГ Радио да се проведат в Пловдив. В този момент това е една европейска сцена и смятаме, че това една възможност и българската музика да се презентира пред тази широка аудитория\", каза Камбитов.   За вярната публика в Благоевград обаче също ще имат концерти. Те ще бъдат на 14-ти и 15-ти юни в парк \"Македония\", където ще пеят вече наградените от радиото. На наградите в Пловдив ще се появи и кметът Камбитов, който заедно с кмета на Пловдив Иван Тотев ще връчват статуетки.\r\nОт утре пък в Благоевград започва изложението \"Литера Експо\". В него десетки шатри на различни издателства ще бъдат разположени из центъра на града, където верни читатели ще избират между любимите си книги. Жители и гости на града ще могат да се срещнат с известни писатели и поети като част от програмата на \"Литера Експо\". Очаква се в града да пристигне писателката Здравка Евтимова, както и поетите Добромир Банев и Маргарита Петканова.  ", "date": "2019.05.13", "title": "За пръв път наградите на БГ радио няма да се проведат в Благоевград"}
{"url": "https://www.actualno.com/varna/mladeji-osnovaha-fondacija-sreshtu-syrdechnite-zaboljavanija-news_748492.html", "text": "  Загубата на един скъп човек мотивира няколко младежи от Варна и Кюстендил да учредят заедно фондацията \" \". Тяхната цел е да организират благотворителни спортни събития, които да носят усмивки и хубави емоции на деца, млади хора и техните семейства. В същото време младежите искат да се даде гласност на риска от сърдечни заболявания при млади хора от 19-35 години в България.     Те създават фондацията след като губят скъп за тях човек- Цветослав, който напуска този свят много млад. Те описват приятеля си така: \"Цвети, както всички го наричахме - Едно голямо сърце, една голяма усмивка. Остър ум и заразително чувство за хумор. Създаването на фондацията е нашият начин да материализираме всичко, в което Цвети вярваше. Цвети бе млад, щастлив, много активен и на пръв поглед в прекрасно здраве. Ежедневните му натоварващи спортни занимания и липсата на симптоми успешно скриха хроничния ендокардит, който доведе до внезапно спиране на сърцето му и отне Цвети от нас.\"  Мисията на Фондацията е да се повиши обществената осведоменост за внезапното спиране на сърдечна дейност при младите хора в България на възраст между 19-35 години. Младежите имат идея да промотират здравословния начин на живот, освободен от сърдечни заболявания.\r\nИменно затова създателите на Legendary Heart ще организират благотворителни спортни събития, които да обединяват деца, млади хора и техните семейства.   \"Надяваме се, че точно чрез тези спортни мероприятия ще промотираме превенция на сърдечните заболявания при младите хора и ще ги насърчим за целенасочена грижа за своите сърца.\", споделят младежите.    Всички събрани от Фондацията средства ще бъдат използвани за:\r\n- подпомагане, стимулиране и финансиране на развитието на млади спортисти; - популяризиране на спортните постижения на млади спортисти; - подпомагане и финансиране опазването, ремонта и строежа на спортни съоръжения; -закупуване и монтаж на дефибрилатори на обществени места.\r\nМоже да подкрепите младежите, както и да заявите участие в събития и инициативи на страницата на Фондацията: Legendary Heart Tsvetoslav Raychev Foundation", "date": "2019.05.13", "title": "Младежи основаха Фондация срещу сърдечните заболявания"}
{"url": "https://www.actualno.com/curious/dneven-horoskop-za-14-maj-news_748486.html", "text": "        Днес ще имате изключителна нужда от любов. Дали ще го покажете или кажете - изборът е ваш. И само от вас зависи какви ще са последиците. Този вторник забравете за плановете. Всичко ще се случва изневиделица и в последния момент. Опитайте се да се забавлявате със случващото се.   Днес ще имате хиляди по-интересни дейности за правете извън работата ви. Ще трябва да устоите на изкушенията, освен ако не искате сериозни проблеми в офиса.     Днес ще ви бъде възложена интересна задача. Не бързайте да казвате, че няма да може да се справите. Скоро ще намерите решение и ще се изявите. Това е ден, в който да помислите за приятелите си. Импровизирайте събиране у дома или у ваш близък. Важното е да се отпуснете и да поговорите. Това е ден, в който да внимавате с покупките. Ако ви се налага да пазарувате задължително се ограничете само до най-необходимото, за да не фалирате.   Това е ден, в който съдбата ще е на ваша страна. Бъдете стриктни и внимателни. Търсете знака, който ви трябва дори да е с отрицателен знак. Това е ден, в който ще знаете отговорите на всички въпроси. Просто ще ви е нужно малко повече време, затова не питайте другите преди да сте попитали себе си. Този вторник не горете мостове зад себе си. Настроението ви ще е  променливо и може да направите погрешна стъпка. Най-добре се въздържайте от крайни решения.    Това е ден, в който да се щадите. Пестете силите и нервите си. Днес рискувате да ги вложите в незначителни битки, а важните предстоят тепърва. Това е ден, в който ще имате дар слово. Сега няма да ви е трудно да убедите, когото и да било в правотата ви и да спечелите важни съмишленици. Този вторник имате голяма възможност да довършите важна задача. Ако все пак не успеете - не се укорявайте - важното е да работите с пълния ви ресурс.", "date": "2019.05.13", "title": "Дневен хороскоп за 14 май"}
{"url": "https://www.actualno.com/goodnews/bdj-organizira-atrakcionno-pytuvane-do-bankja-na-19-maj-news_748561.html", "text": "  Поради засиления интерес към атракционния влак с парния локомотив Баба Меца в събота на 18-и май, „БДЖ-Пътнически превози” ЕООД ще осигури още едно ретро пътуване по маршрута София - Банкя - София и в неделя (19-и май).     Атракционният влак ще замине от Централна гара София в 09:00 ч. В обратното направление композицията ще потегли от гара Банкя в 14:30 ч., съобщиха от БДЖ.   Продажбата на билети и резервацията на запазени места за пътуване с атракционните влакове ще започне от утре (14-и май). Билети могат да бъдат закупени от билетните каси и железопътните бюра във всички гари в страната след 14:00 ч.\r\nЦената на билета за влака с парния локомотив № 46.03 между София и Банкя ще бъде 17.50 лв. за пътуване в двете посоки (с включени запазени места). Децата до 7-годишна възраст ще пътуват безплатно без да ползват отделно седящо място. Възрастта на децата ще се удостоверява с акт за раждане или копие от него при закупуване на билети. Децата на възраст до 10 години задължително пътуват с придружител.  Припомняме, че по време на престоя си в курортното градче всички посетители ще могат да се насладят на първия национален фестивал на уличните артисти. Целта на проекта е представянето и развитието на уличната сцена в рамките на четири основни направления: музика, театър, циркови изкуства и изобразително изкуство.\r\nПарният локомотив с експлоатационен № 46.03 е произведен през 1931 г. в Полската локомотивна фабрика „H. CEGIELSKI – POZNAN”, с фабричен № 203, тип Тт 1-6-2. Той е представител на най-мощните парни локомотиви в България, най-големите тендерни машини в Европа, първите и всъщност единствените у нас с две безребордни колооси в ходовата си част. Уникално постижение в локомотивостроенето.   Всички локомотиви от серия 46.00, всеки от които за персонала в софийския район бе просто „баба Меца” – едно нарицателно, получено заради компактната им конструкция, не особено висока конструктивна скорост и голямата им сила, прекарват неуморимо тежките товарни влакове през Владая и Разменна до замяната им с дизеловата тракция в периода 1967 – 1969 г.    Парен локомотив № 46.03 е със система „Zwilling”.\r\nПо време на своята работа като локомотивен огняр в депо София на този локомотив е служил по съвкупност най-дълго време поетът-революционер Никола Йонков Вапцаров.\r\nТрудно може да се намери друга железопътна администрация, която да е използвала в продължение на 50 години без прекъсване такива тендерни локомотиви при условията на една редовна експлоатация.   Експлоатационният живот на парен локомотив № 46.03 е около 44 години.", "date": "2019.05.13", "title": "БДЖ организира атракционно пътуване до Банкя на 19 май"}
{"url": "https://www.actualno.com/smolyan/obshtina-chepelare-organizira-blagotvoritelen-bal-news_748573.html", "text": "  Община Чепеларе кани всички жители и гости на града на Благотворителен бал на спортиста. Всички присъстващи ще имат възможност да се снимат с най-изявените спортисти от града, сред които , , Антон Синапов, Димитър Герджиков, Стоян Андреев, както и с младите надежди на Чепеларе и техните треньори.     За да присъствате е необходимо да закупите . /10 лв. – благотворителност, 10 лв. – куверт/. Покани могат да бъдат закупени от Туристически информационен център – Чепеларе, от стая № 10 в сградата на Община Чепеларе или на място преди събитието.   По време на събитието ще може да участвате в томбола, като закупите билети на стойност 5 лв. Ще имате възможността да спечелите някоя от големите и атрактивни награди, които са осигурени изцяло от дарители.\r\nСъбраните парични средства от даренията и томболата са за , занимаващи се с активна спортна дейност на територията на Община Чепеларе.  ", "date": "2019.05.13", "title": "Община Чепеларе организира благотворителен бал"}
{"url": "https://www.actualno.com/politics/gerb-prizovaha-prezidenta-da-mylchi-shtabyt-na-bsp-bil-pri-nego-news_748567.html", "text": "  ГЕРБ призоваха държавният глава Румен Радев да запази радиомълчание за инвестициите, инвеститорите и бизнес климата в България. Тази препоръка бе отправена от \"острието\" на партията Тома Биков, който внесе жалба в ЦИК срещу Радев за \"нерегламентирано и абсолютно безцеремонно участие на президента в предизборната кампания в полза на БСП\".     Според Тома Биков няма как в едно изречение да се констатира, че правителството има свръхпроблем с корупцията и в същото изречение да се говори за преговорите с голям стратегически инвеститор. Радиомълчанието ще е \"за да не се попречи на преговорите\", обясни депутатът и допълни, че един президент не е в състояние да води инвеститори, но е в състояние да ги прогонва.   Предизборният щаб на БСП се намира в президентството, тъй като г-н Иво Христов, в качеството му на евродепутат в листата на БСП, продължава да бъде председател на Стратегическия съвет към президента. БСП и президентът са в много добра позиция, тъй като опорните точки се пишат от един и същи човек, и те ги ползват едновременно.\r\nТова каза зам.-председателят на националния предизборен щаб на ГЕРБ и лидер на столичната организация на партията Цветомир Паунов, след като заедно с Биков внесоха жалбата в ЦИК.  \"За нас е абсолютно недопустимо президентът, който според конституцията олицетворява единството на нацията и съгласно член 14 от конституцията е обединителят, човекът, който би трябвало да бъде изцяло неангажиран с политическа агитация, той да прави предизборна кампания в полза на една партия\", подчерта Паунов.\r\n\"Бихме призовали президента да запази мълчание по отношение на инвестиционната политика още няколко седмици, за да не попречи на преговорите. Защото един президент не е в състояние да води големи инвеститори, но е в състояние да ги прогонва. С подобни необмислени изявления президентът пречи, а не помага\", заяви Биков по повод вчерашните думи на , че благодарение на поканата му към германския му колега у нас ще дойде Volkswagen.   Биков посочи, че поведението на президента е абсолютно недопустимо и предизвиква учудване изключително добрата стиковка между Румен Радев и лидера на БСП Корнелия Нинова. Но това не е толкова учудващо, тъй като кандидатът от листата на БСП Иво Христов продължава да председателства Стратегическия съвет към президента - т.е. опорните точки и на двамата се пишат от един и същи човек.    Показателно било и това, че изявлението си Румен Радев направил точно в Асеновград, от където е единственият депутат, обвиняем за купуване на гласове, Манол Генов.\r\nТома Биков също така призова Румен Радев да посъветва съпругата си да не атакува големи компании, които в даден момент може да бъдат и стратегически инвеститори в България. \"Освен това когато говори за сметките президентът да се обърне към собствената си партия и към собствената си листа\", заяви Тома Биков и обясни, че всъщност водачът на листата на БСП Елена Йончева е подозирана за пране на пари точно в офшорни сметки.\r\nДепутатът сравни поведението на Румен Радев, като: \"Все едно е шефът на БФС през три дена да казва колко зле играе \"Левски\".   ", "date": "2019.05.13", "title": "ГЕРБ призоваха президента да мълчи, щабът на БСП бил при него  "}
{"url": "https://www.actualno.com/europe/v-kipyr-ostaviha-v-aresta-serijnija-ubiec-s-bylgarski-proizhod-news_748540.html", "text": "  Съд в Кипър удължи мярката за неотклонение \"задържане под стража\" с осем дни на армейския капитан, който призна, че е , информира АП.     Съдът удовлетвори молбата на полицията 35-годишният заподозрян да остане в ареста и следователите да получат повече време, за да завършат разследването.   Мъжът е изправен пред възможни обвинения в предумишлено убийство и отвличане на три жени от Филипините и дъщерята на една, румънска майка и дъщеря й и жена, която се смята, че е от Непал.\r\n35-годишният, който се яви в съда и носеше бронежилетка, обяви, че не възразява срещу задържането. Той признава за убийствата на 10 страници и е завел полицията, където е изхвърлил телата, включително и в езеро.  Стана ясно, че , тъй като майка му е българка от Стара Загора.\r\nСлучаят коства две оставки досега - на и на шефа на полицията в страната.   ", "date": "2019.05.13", "title": "В Кипър оставиха в ареста серийния убиец с български произход"}
{"url": "https://www.actualno.com/society/desislava-radeva-vyzropta-sreshtu-svetovna-aviokompanija-news_748577.html", "text": "        Във Facebook тя написа \"Lufthansa never again! (\"Никога повече Lufthansa!\" - бел.ред). Дълго и объркано е.\"\r\nОказва се, че заради отменения полет първата дама не е могла да стигне до фолклорен фестивал във Верона, Италия. Радева обещава догодина да успее да посети събитието.\r\n\"Събор \"На Мегдана на Другата България\", съжалявам, че не можах да съпреживея с вас емоцията. Но духом бях с вас!!!  Надявам се да се срещнем догодина във Верона! Ще се постарая да избера сигурна самолетна компания, за да бъда с вас всичките - 60 български фолклорни състава от 13 европейски държави!\r\nОще по-тъжно беше, че отменяйки полета ни за Валенсия 2,5 часа преди него, никой от славеното летище Frankfurt Airport не каза едно човешко \"Съжаляваме за неудобството\". Да не говорим за тяхна служителка, която подигравателно попита \"Можете ли да четете?\", пише в статуса си Радева.\r\nТя завършва с думите: \"Иначе положението е Дойчланд, Дойчланд, убер алес\", като е допълнила публикацията си с песента на Rammstein - Deutschland.     ", "date": "2019.05.13", "title": "Десислава Радева възропта срещу световна авиокомпания"}
{"url": "https://www.actualno.com/crime/bylgarija-i-kazahstan-veche-shte-mogat-da-razmenjat-osydeni-news_748560.html", "text": "  Осъдени в България може да бъдат предавани на Казахстан и обратното. Това стана ясно след като правосъдният министър Данаил Кирилов и генералният прокурор на Казахстан Гизат Нурдаулетов подписаха Договор за между Република България и Република Казахстан, съобщиха от Министерството на правосъдието.     Според договора, хората, осъдени на затвор, могат да изтърпят наказанието в тяхната държава по произход. Целта е да се постигне по-ефективно превъзпитание и социална рехабилитация на лишените от свобода.   Договорът посочва централните органи, условията и процедурите по трансфера. В него са определени и необходимите документи, съгласията на осъдилата и изпълняващата държава, както и на осъденото лице, отказа от трансфер, въпросите за изпълнението на наказанието в изпълняващата държава, амнистията, помилването, както и въпроси за действието на договора.\r\nСпоред генералния прокурор на Казахстан Гизат Нурдаулетов българските правосъдни органи винаги могат да разчитат на пълно съдействие от тяхна страна.  Подписаният Договор е изготвен в съответствие с установените международни стандарти за трансфер на осъдени лица и при отчитане на особеностите на националните правни системи на България и Казахстан.\r\nПодписаният днес договор бе определен от Кирилов и Нурдаулетов като добър финал на изграждане на системата от договори в сферата на правното сътрудничество по наказателни дела между двете страни.   След подписването на договора имаше среща между главния прокурор Сотир Цацаров и генералния прокурор на Република Казахстан Гизат Нурдаулетов.    Предмет на разговор между двамата бяха двустранното сътрудничество по наказателноправни въпроси, трансграничната престъпност и противодействие на тероризма.\r\nВ момента между България и Казахстан са подписани и се прилагат сключените през 2014 г. Договор за правна помощ по наказателни дела и Договор за екстрадиция. Те създават условия за ефективно преследване и наказване на извършителите на престъпления.", "date": "2019.05.13", "title": "България и Казахстан вече ще могат да разменят осъдени"}
{"url": "https://www.actualno.com/europe/silen-vjatyr-blokira-trafika-po-krajbrejieto-na-albanija-news_748556.html", "text": "  Бурите, последвани от силни ветрове и обилни валежи, създадоха проблеми в голяма част от , най-вече в крайбрежните райони, където лошото време доведе до нарушения в морския трафик, предава скопската НОВА ТВ.     Поради силния вятър и високите вълни, движението на фериботите бе преустановено. Остава в сила заповедта за закотвянето им в пристанищата, предаде агенция Фокус.   Бурите създадоха хаос и в трафика в останалата част в страната, най-вече заради изкоренени дървета и счупени клони. Съобщено бе и за прекъсване на електроподаването, както и за нанесени щети на овощните насаждения.\r\nМетеоролозите предупреждават, че заради проливните дъждове и топенето на снега в планините може да се увеличат нивата на нивата на реките и изкуствените водоеми, особено на река Дрин, в северната част на страната. Поради тази причина не е изключено преливане на реките и дори наводнения.  Жителите на северната част на Албания се страхуват от наводнения, които са редовно явление в този период на годината – при това почти ежегодно.", "date": "2019.05.13", "title": "Силен вятър блокира трафика по крайбрежието на Албания"}
{"url": "https://www.actualno.com/asia/kitaj-vyvejda-mita-za-vnos-na-poveche-ot-pet-hiljadi-vidove-stoki-ot-sasht-news_748554.html", "text": "  Китай въвежда мита за внос на повече от пет хиляди видове стоки от САЩ, които ще бъдат в диапазон от 5% до 25%, съобщава англоезичното издание Global Times.     Мерките на Пекин са в отговор на решението на САЩ да повишат митата за китайския внос от 10% на 25%, след като двудневните разговори за разрешаване на търговския спор приключиха без сделка. Преговорите за уреждане на търговския спор между двете държави обаче ще продължат.   Ответните мита влизат в сила от 1 юни 2019 г. по отношение на повече от 5000 стоки от САЩ на обща стойност 60 млрд. долара. Според изявление, публикувано от Държавния съвет за митнически тарифи на КНР, мерките са в отговор на повишението на американските мита за внос на китайски продукти.\r\n\"От 00:00 на 1 юни 2019 г. митата ще бъдат увеличени за част от стоките от САЩ\", се казва в официалното съобщение.  Както следва от изявлението на ведомството, по отношение на 2493 продукта от САЩ митата ще се увеличат до 25%, подобни такси ще се увеличат до 20% ще е увеличението за 1078 други видове продукти. Митата за 974 артикула ще бъдат увеличени до 10%. Четвъртата група стоки, включващи 595 видове стоки, ще бъдат обложени с мита от 5%.", "date": "2019.05.13", "title": "Китай въвежда мита за внос на повече от пет хиляди видове стоки от САЩ"}
{"url": "https://www.actualno.com/america/vyv-venecuela-i-kriza-na-krasotata-news_748539.html", "text": "   винаги е била известна със своите красавици. Седем момичета от размирната страна са се окичили с короната на Мис Свят, а шест с тази на Мис Вселена. Сега обаче страната е обхваната от невиждана криза. Жените се отказват от козметични средства, за да може да изхранят семействата си. В козметичните салони се плаща с хранителни продукти. Над три милиона жители на страната са я напуснали.     16-годишната студентка Валерия Диас е решила да продаде част от косата си за 100 долара. С парите тя смята да си купи телефон и да помогне на семейството си.  Все повече жени от по-бедните региони на страната продават косите си в салоните за красота. Това не е никак лека стъпка, тъй като именно косите са едно от най-големите предимства на красавиците от .   Някои жени са толкова бедни, че не могат да си позволят да купят шампоан. Неговата цена превишава минималната месечна заплата на венецуелките. Някои жени се мият с веро, други пестят от скъпоценната вече течност, пише Лента. ру.\r\nВалерия се лишава от 60 см от косата си, която пази от детство. По думите ѝ сега ѝ е много по-лесно и леко.  Майка ѝ признава, че повече от година не купува козметика и всички пари отиват за храна. Случвало се е 2-3 седмици да не можем да измием косите си. \r\nМагазините също се приспособяват към обстановката. От рафтовете са изчезнали продуктите на известни козметични марки. Сега те са заменени с евтини варианти от Китай или местна продукция от натурални съставки.   49-годишната фризьорка Кармен Мерчани сама предложила на клиентите си да заплащат с хранителни продукти, след като вижда спада на посещенията.    ", "date": "2019.05.13", "title": "Във Венецуела - и криза на красотата"}
{"url": "https://www.actualno.com/europe/v-germanija-razsledvat-zagadychni-ubijstva-sys-streli-news_748566.html", "text": "  Германската полиция разследва странни случаи на . На 12 май телата на мъж и две жени бяха открити в баварския град Пасау в близост до австрийската граница, предаде БГНЕС. Те са били в хотелска стая, а по телата им е имало следи от стрели.     На 13 май са открити още две тела. Те са на жени и са намерени в град Гифхорн в близост до Хановер.   Двете местопрестъпления са в двата края на Германия на 654 км едно от друго. От полицията казват, че са намерили другите две тела докато са претърсвали дома на една от жените намерени в Бавария.\r\nКъм момента няма информация дали и намерените жертви били убити със стрели.  ", "date": "2019.05.13", "title": "В Германия разследват загадъчни убийства със стрели "}
{"url": "https://www.actualno.com/books/sofijski-mejdunaroden-literaturen-festival-za-deca-i-mladeji-za-vtora-godina-s-intenzivna-programa-i-raznoobrazni-gosti-news_748568.html", "text": "        Между 28.05. и 02.06. за втора година в София ще се проведе Софийски международен литературен фестивал за деца и младежи, организиран от Асоциация “Българска книга”. Форумът  ще се състои успоредно с традиционния Пролетен базар на книгата. Домакин на събитията е Национален дворец на културата, а мястото на срещите с гостите – Мраморното фоайе.\r\nВъв фокуса на Софийския международен литературен фестивал за деца и младежи е да се създаде неформална атмосфера, в която децата и младежите да се запознаят с творчеството на съвременни европейски и български автори и художници. Да се обособят условия за образователно-артистични кампании с цел насърчаване на четенето и въображението сред подрастващите. Децата да получат свободен, неограничен достъп да литературни събития, срещи с писатели, творчески ателиета, да посетят театрален спектакъл и да се насладят на изложба.\r\nСофийският международен литературен фестивал за деца и младежи цели да развие платформа за съвременна литература и култура, която има всички предпоставки да наложи траен и пълноценен диалог между писателите и обществото. Да популяризира четенето, езика, многообразните взаимовръзки на литературата с останалите изкуства.  Събитията, предложени от тазгодишната програма на фестивала, обхващат широк спектър от теми, обърнати към подрастващи в различни възрасти и сфери на интереси.                                        Изложба, посветена на майстора на детската илюстрация Любен Зидаров ще се открие на 28-ми май от 10.30 часа. От началото на 50-те години на 20-ти век до сега големият артист е илюстрирал над 200 книги, сред които българските издания на класически произведения на световната литература за млади читатели: „Приказки на Шехерезада”, „Островът на съкровищата”, „Андерсенови приказки”, „Том Сойер” и др.\r\nВ съботния 1-и юни от 10:15 ч. заедно с Велиана Симеонова от блога „Двама с мама“, отправяме покана към малките читатели и техните мами, да се присъединят към нашето пъстро ателие по изработка на обложки за книги в Международния ден на детето. Във веселата компания на Том Сойер, пирати и приказни герои, въоръжени с моливи и усмивки, ще сътворим уникални обложки за любимите си детски книги, вдъхновени от кориците, рисувани от Любен Зидаров.\r\nДруга покана към гостите на фестивала е срещата с любимите влогъри и автори на тийнейджърите – Стан и Стефи на 1-и юни от 12,00 ч. В рамките на „Магия или наука” чрез игра и експерименти ще бъде представена новата книга на Стан.                                                                                                                                   „Тайните на студийния фотографски проект”, събитие, организирано  от издателство „Знаци”, цели да запознае в детайли с работата на първия ателиерен художник-фотограф Петър Папакочев. Своеобразен гид на срещата ще бъде Георги Папакочев, синът на изявения майстор на кадъра, а за публиката е предвидена прожекция на фотографски илюстрации и техники, както и ще бъде представена най-новата книга-албум „Паметта на светлината”, включваща над 340 образа на видни българи от всички сфери на изкуството. Събитието е на 2-ри юни от 12.00.                                                                                                                                                                          Театралното предложение към публиката на фестивала е сценична интерпретация на произведението „Карлсон, който живее на покрива” в изпълнение на Театър „Карлсон”.   Датата и часът за срещата на децата с чудния свят на ексцентричния герой на Астрид Линдгрен е 30-ти май от 12.30 часа.    Любопитна покана към подрастващите и по-големите изкушени читатели на хубавите истори отправя издателство „Еуниката”. Среща разговор с Владимир Шишков и д-р Людмила Емилова ще покаже нетрадиционен прочит към често невидимите супергерои, които помагат на всички ни да растем здрави и силни, а именно – зеленчуците. Всеки ще може да се запознае с техните тайни заедно с Боби в царството на зеленчуците. Датата е 1-ви юни от 11.00 часа.\r\nДругият основен акцент в програмата на фестивала са срещите с български литератори и чуждестранните им колеги. Сред ключовите между тях са „Майсторския клас по творческо писане с Петя Кокудева”(2-ри юни, 13.30), представено от издателство „Жанет 45”; разговор, организиран от издателство „Фют” с Цвета Брестничка, председател на Асоциация Родители (29-ти май, 10.30); среща с илюстратора Борис Стоилов, представено в програмата от издателство „Хермес” (2-ри юни, 11.00). Сред международните гости на фестивала, с които публиката ще може да се срещне отблизо са Алесандро Гати, писател, преводач и сценарист от Италия, получил широка популярност със серията си истории за Шерлок Холмс (29-ти май, 11.30); Бьорн Суртлан от Норвегия: публицист с диплома от художествена академия, посветил въображението си на истории за деца и тинейджъри (30-ти май, 10.30), Макис Цитас от Гърция, признат като автор на една от най-добрите гръцки книги за деца – „Бездомният Костас” (28-ми май, 13.00); Гюдрюн Скретинг от Норвегия, отличена с наградата за дебют в областта на литературата за деца и юноши на норвежкото Министерство на културата (31-ви май, 11.30).", "date": "2019.05.13", "title": "Софийски Международен Литературен Фестивал за деца и младежи за втора година с интензивна програма и разнообразни гости"}
{"url": "https://www.actualno.com/balkani/turcija-s-mashtabni-voenni-uchenija-v-sredizemno-egejsko-i-cherno-more-news_748488.html", "text": "  Военноморските сили (ВМС) на Турция започнаха най-мащабните си военни учения едновременно в три морета, информира \"Дейли сабах\".     Ученията \"Морски вълк\" 2019 ще продължат до 25 май в източната част на Средиземно море, Егейско море и Черно море.   Ще участват 131 бойни кораба, 57 бойни самолета и 33 хеликоптера, обявиха от Генералния щаб на Турция.\r\nВМС на Турция ще проведат стратегически и оперативни учения със сценарии, подобни на кризисни ситуации и война.  В игрите ще бъдат включени турски оръжия, включително безпилотен апарат Şimşek и бойна лодка Albatros.\r\nЩе участват също фрегати, корвети, подводници, военноморска артилерия, безпилотни самолети и други. Общо 25 900 военнослужещи ще вземат участие в ученията.   ", "date": "2019.05.13", "title": "Турция с мащабни военни учения в Средиземно, Егейско и Черно море"}
{"url": "https://www.actualno.com/plovdiv/fermer-pregazi-rom-vljazyl-da-krade-posred-nosht-v-imota-mu-news_748493.html", "text": "  Прегазеният от фермер Петър Гаджанов и неговите съучастници от кипърски произход Димитракис Пирилис. Това съобщи на специален брифинг окръжният прокурор на Пловдив Румен Попов. Той потвърди тиражираната по-рано информация, че , като за последно е излязъл от затвора през 2017-та година.     31-годишният Петър Гаджанов, който е от ромски произход, е излежавал 7-годишна присъда, като сред провиненията му има и предишни набези над фермата на Пирилис. По думите на прокурор Румен Попов случката е станала около 1 часа след полунощ в неделя в село Болярино. Гаджанов нахлул заедно с още двама роми във фермата на Пирилис, като тримата били въоръжени с коса и други земеделски уреди. Собственикът на фермата обаче забелязал апашите и ги подгонил с пикапа си. Последвало кратко преследване в рамките на около 400 метра, като тримата се разбягали в различни посоки. Кипърецът обаче успял да настигне Гаджанов и да мине през него с тежката машина, като го убил на място.\r\n„Дали е имало повторно прегазване или не ще бъде установено от назначената комплексна съдебно-медицинска и автотехническа експертиза. От огледа на моторното превозно средство, което видимо има биологичен материал от убития“, заяви прокурор Румен Попов. Той уточни, че тепърва ще се уточняват всички обстоятелства около случая. Прокурорът допълни, че двамата съучастници в кражбата на Гаджанов също са многократно осъждани и са задържани заради незаконно навлизане в частен имот. . Срещу него има внесено искане в Окръжен съд-Пловдив за вземане на мярка за неотклонение. Ако се докаже вината му то той може да получи присъда от 10 до 20 години „лишаване от свобода“.  ", "date": "2019.05.13", "title": "Фермер прегази ром, влязъл да краде посред нощ в имота му"}
{"url": "https://www.actualno.com/showbusiness/pochina-holivudskata-kinoikona-doris-dej-news_748571.html", "text": "  Дорис Дей, американската киноикона, известна с романтичните си роли в поредица от боксофис хитове, почина на 97-годишна възраст.     Фондацията за животни „Дорис Дей“ заяви, че актрисата и активист за правата на животните, преживяла пристъп на пневмония, е починала в дома си в Кармел, Калифорния, заобиколена от приятели и семейство. Това съобщиха редица новинарски издания.   През по-голямата част от кариерата си, Дей царува като най-печелившата актриса в Холивуд - любимка на публиката, избиваща се за билети за нейни мюзикъли, комедии, трилъри и уестърни.   Снимка: Getty Images/Guliver Достолепната руса филмова звезда, чиято кариера обхваща близо 40 филма от 1948 до 1968 г., се отличава в един конкретен филмов жанр – т. н. „фарс в спалнята“ – най-известен от които е филма от 1959 г. „Разговор с възглавници“ с Кари Грант, Рок Хъдзън и Джеймс Гарнър.   Известният филмов експерт Моли Хаскъл я нарича \"най-недооценената актриса, която някога е виждал Холивуд\". Критиците обаче са по-малко очаровани. Тя има само една номинация за „Оскар“ - за „Разговор с възглавници“.    Дей се е омъжвала четири пъти, последният от които за ресторантьора Бари Комдън от 1976 до 1981 година.\r\nТя има едно единственото си дете от филмовия агент и продуцент Марти Мелчър - продуцента Тери Мелчър, починал след дълго боледуване през 2004 година.", "date": "2019.05.13", "title": "Почина холивудската киноикона Дорис Дей "}
{"url": "https://www.actualno.com/america/guajdo-oficialno-pojela-voenna-podkrepa-ot-sasht-news_748580.html", "text": "  Лидерът на опозицията във Венецуела Хуан Гуайдо, официално е поискал подкрепата на американските военни в продължаващата политически и хуманитарна криза в южноамериканската страна. Това става ясно от писмо, публикувано от неговия пратеник в САЩ Карлос Векио, съобщават световните осведомителни агенции.     \"Приветстваме стратегическото и оперативното планиране, така че да изпълним нашето конституционно задължение към венецуелския народ, за да облекчим страданията им и да възстановим нашата демокрация\", пише Векио в писмото до командира на южното командване на САЩ (SOUTHCOM) адмирал Крейг Фолър.     В писмото, което е с дата 11 май и беше публикувано от Векио в \"Туитър\", той иска среща между SOUTHCOM и \"подходящите членове\" на приближения кръг на Гуайдо.  \"Благодарим на САЩ за тяхното приятелство, решителност и готовност да подкрепят нашите непрекъснати усилия да поставим гражданите на Венецуела на първо място и очакваме с нетърпение плодотворно планиране и координация\", пише Векио.\r\nИнформацията идва скоро след като самопровъзгласилия за временен президент Хуан Гуайдо заяви, че е помолил Векио да се срещне с представители на Пентагона, за да \"сътрудничи\" за разрешаване на политическата криза във Венецуела.   През миналата седмица Гуайдо заяви, че все още като \"вариант\", твърдейки, че се опитва да намери \"най-добрия изход от конфликта\".    Венецуела преживява влошаваща се политическа криза от януари насам, след като Гуайдо се самопровъзгласи за временен президент. Гуайдо обяви Векио за свой посланик в САЩ, като Вашингтон го приза за такъв.\r\nСАЩ и други страни признаха Гуайдо, докато Русия, Китай, Турция и няколко други страни заявиха, че признават действащия държавен глава Николас Мадуро за единствен легитимен президент на Венецуела.\r\nМадуро нарече Гуайдо американска марионетка и обвини САЩ в организирането на преврат във Венецуела, за да извърши принудителна промяна на правителството и да претендира за ресурсите на страната.   ", "date": "2019.05.13", "title": "Гуайдо официално пожела военна подкрепа от САЩ"}
{"url": "https://www.actualno.com/society/kat-zapochva-masovi-proverki-na-kamioni-mikrobusi-i-avtobusi-news_748534.html", "text": "  От днес до края на седмицата ще има масови проверки на товарните автомобили и автобусите от Пътната полиция. Акцията ще продължи до края на седмицата.     Органите на реда ще следят за спазването на времето за почивка, превишаването на скоростта, употребата на алкохол и упойващи вещества, както и превоз на необезопасени товари.   Подобна акция се провежда на територията на цяла Европа четири пъти в годината. За 2019-а това е втора такава.\r\nПри първата от страна на водачи на товарни автомобили са констатирани 10 случая на употреба на алкохол и пет случая на употреба на наркотични вещества. От страна на водачи на автобуси не са констатирани случаи на употреба на наркотици. Има два случая на употреба на алкохол.  Повече са установените случаи на шофиране с превишена скорост. Водачите на товарни автомобили в 760 случая превишават максимално допустимата скорост.\r\nСлужителите на Пътна полиция ще бъдат разположени на територията на цялата страна. Освен това ще участват екипи на Криминална и Икономическа полиция.", "date": "2019.05.13", "title": "КАТ започва масови проверки на камиони, микробуси и автобуси"}
{"url": "https://www.actualno.com/business/povecheto-bylgari-haresvat-vkusa-na-produktite-sobstveni-marki-na-lidl-pokazva-vkusov-test-news_748441.html", "text": "  86% от българите одобряват вкуса на собствените марки на Lidl, 82% потвърждават качеството им, а 81% биха препоръчали на свои близки, познати и приятели да опитат тествания от тях продукт. Това показаха резултатите от най-големия вкусов тест на собствени марки на Lidl, проведен от IPSOS в България, предаде репортер на .     19 900 оценки на вкусовите качества на тестваните продукти са дали 4600 души от 6 областни града на страната в рамките на теста. Предмет на дегустациите са били 199 продукта от 24 собствени марки на Lidl от категориите млечни продукти, месо (грил и зимен асортимент) и риба, колбаси, бира и сладолед.\r\nС  92% одобрение на вкуса сладоледът на Lidl е отличник в теста, показват резултатите. 85% одобряват вкуса на млечните продукти, 81% за бирата, 92% за сладоледа собствена марка на Lidl и 84% - колбасите. В категорията месо и риба резултатите за одобрение на вкуса са: 88% за грил серията, 89% за зимния асортимент и 95% за рибата.  “С този най-мащабен вкусов тест, който направихме, валидирахме още веднъж факта, че голяма част от нашите клиенти идват при нас, защото има нещо, което самите те – или пък техните близки – много обичат, и което купуват само от Lidl – било то сладоледа или шоколада, ементала или немската шунка, както и любимите на множество продукти „Родна стряха“, коментира  Милена Драгийска, главен изпълнителен директор на Lidl България.\r\n\"Това са продуктите от собствените ни марки, които са в основата на нашия бизнес модел. Те са гарант за качество и за характерното за Lidl оптимално съотношение качество-цена\", изтъкна още тя.       Компанията анонсира предстоящи дегустации за всички потребители, желаещи да опитат някои от продуктите собствена марка на Lidl, веригата стартира серия от дегустации на избрани продукти, участвали в проучването. Дегустациите започват на 25 май в София и ще продължат във всички градове в страната, в които има магазини на Lidl.\r\n„Това беше най-мащабният продуктов тест, който сме правили до момента. Определено случването му беше предизвикателство за целия екип, но нещата протекоха гладко, стиковайки се чудесно и с колегите от Lidl. Високите резултатите, които регистрирахме, са доста консистентни от гледна точка на пол, възраст и населено място на респондентите, което води до балансирани общи оценки на тестваните продукти и съответните продуктови групи“, сподели Виолета Танчева, ръководител отдел „Стратегически пазарни проучвания“, IPSOS България. е най-голямата верига магазини за хранителни стоки в Европа, част e от немската Schwarz-Gruppe и присъства в 30 държави. В България Lidl стартира своята дейност през 2010 г. Днес компанията има 95 магазина в 47 града и близо 2700 служители, а марката Lidl е затвърдила водещата си позиция на пазара на хранителни стоки. Категория млечни продукти - според вкусов тест на 72 млечни продукта от 9 собствени марки, на база 3900 респонденти, 7200 получени оценки.      Категория месо и риба грил асортимент – според вкусов тест на 12 продукта от 1 собствена марка, на база на 600 респонденти, 1200 получени оценки\r\nКатегория месо и риба зимен асортимент – според вкусов тест на 7 продукта от 2 собствени марки, на база на 600 респонденти, 700 получени оценки\r\nКатегория колбаси - според вкусов тест на 67 продукта от 3 собствени, на база на 3600 респонденти, 6700 получени оценки\r\nКатегория сладолед – според вкусов тест на 18 продукта от 1 собствена марка, на база на 1600 респонденти, 2000 получени  оценки\r\nКатегория бира - според вкусов тест на 17 продукта от 3 собствени марки, на база на 1400 респонденти, 1700 получени оценки.", "date": "2019.05.13", "title": "Повечето българи харесват вкуса на продуктите - собствени марки на Lidl, показва вкусов тест"}
{"url": "https://www.actualno.com/society/tradicionnoto-hristijansko-semejstvo-i-cennosti-kakvo-pishe-v-biblijata-news_748388.html", "text": "  Традиционните християнски ценности, традиционното християнско семейство – тези словосъчетания стават все по-популярни, когато политици – обикновено националисти, защитават дадена позиция. Последният случай в България, в който се използват въпросните словосъчетания, касае Националната стратегия за детето, чието обсъждане беше спряно изрично от премиера Бойко Борисов. Въпреки това, през почивните дни в много градове в България се проведоха протести срещу стратегията - ето например .     Какво обаче означават понятията \"традиционно християнско семейство\" и \"традиционни християнски ценности\"? направи проверка директно в най-святата книга на християнството – Библията. И се оказа, че тези сочени за най-висша форма на развитие ценности изобщо не са това, което много хора си представят.    Съгласно , бракът се описва така: \" Искайте от мене вено и дарове, колкото желаете, ще дам, според както ми речете; само ми дайте момата за жена \". Преведено на съвременен език това означава, че бракът се урежда буквално с пазарлък срещу материално богатство, обикновено на ниво родители, т.е. бракът по любов е на заден план.  Във четем следното: \" Но ако е истинно това нещо, че не се е намерило девство у момата, тогава да изведат момата и да я поставят пред вратата на бащиния й дом, и мъжете от града й да я убият с камъни, та да умре; защото е сторила безчестие в Израиля, като е блудствувала в бащиния си дом. Така да отмахнеш злото изсред себе си \". Такива норми сега се прилагат от най-примитивния вариант на ислямското право – шериата. За подобно тълкуване на изневярата в брака от Бруней да спре въпросното тълкуване, а холивудската звезда Джордж Клуни и сър Елтън Джон призоваха всички известни хотели, зад които стои султана на Бруней Хасанал Болкиа.\r\nПродължаваме – : \" Ако живеят братя заедно, и един от тях умре бездетен, жената на умрелия да не се омъжи вън от семейството му за чужд; братът на мъжа й да влезе при нея и да я вземе за своя жена, и да изпълни към нея длъжността на девер. Но ако човекът не желае да вземе жената на брата си, тогава братовата му жена да отиде на градските порти при старейшините и да рече: Деверът ми отказва да възстанови името на брата си в Израиля; не иска да изпълни към мене длъжността на девер \". В същия дух звучи : \" Учителю, Моисей е казал: Ако някой умре бездетен, брат му да се ожени за жена му, и да въздигне потомък на брата си \".   По линията брак по принуда много ясно е описано какво се случва във : \" Ако някой намери млада несгодена девица и като я хване да лежи с нея, и ги намерят, тогава оня, който е лежал с нея, да даде на бащата на момата петдесет сребърни сикли; и тя да му стане жена понеже я е обезчестил; не бива да я напуска през целия си живот \". Статистиката на НСИ за 2017 година сочи, че в България има 10 411 развода, което е със 192 по-малко от 2016 година, а браковете са доста повече – 28 593.    Специално място е отделено на случаите, в които става въпрос за един вид брачни взаимоотношения по време на война. В четем следното (17-18): \" За това, убийте сега всичките мъжки от децата, и убийте всяка жена, която е познала мъж, като е лежала с него. А всичките момичета, които не са познали мъж, които не са лежали с такъв, оставете живи за себе си \".\r\nВ пък де факто се разказва как се е зародил де факто исляма. Първоначално законната съпруга на Авраам не зачева и дава благословия на мъжа си да си легне със слугинята им. Плодът на това е Исмаил - човекът, който е считан за баща на арабите. А съпругата, Сара, след като вижда колко лесно се случва зачеването с друга, обръща палачинката и затова майката на Исмаил е прогонена и бяга с бебето, което става родоначалник на арабите - според Библията.", "date": "2019.05.13", "title": "Традиционното християнско семейство и ценности - какво пише в Библията"}
{"url": "https://www.actualno.com/business/poshtenska-banka-e-naj-aktivna-v-tyrgovskoto-finansirane-v-bylgarija-za-2018-g-news_748468.html", "text": "  Пощенска банка получи за пети път високо отличие от Европейската банка за възстановяване и развитие (ЕБВР) – наградата за „Най-активна банка в България в търговското финансиране за 2018 г.” (Most Active Issuing Bank in Trade Finance for 2018). Призът беше връчен на официална церемония, която се проведе в Сараево, Босна и Херцеговина.     Пощенска банка постигна общ обем на реализираните по програмата сделки, който възлиза на над 17 млн. евро за изминалата година. Институцията, с помощта на програмата за търговско финансиране на ЕБВР, активно подкрепя външнотърговската дейност на български фирми, като им предоставя пълен пакет от продукти, които намаляват до минимум рисковете за тях и им осигуряват възможности за развитие на външни пазари.   Пощенска банка традиционно отчита отлични резултати в предлаганите факторинг услуги и за поредна година е водеща на пазара на факторинг услуги в България – с над 45% пазарен дял от цялостния обем на факторинг бизнеса и 60% дял от експортния факторинг. На годишна база за 2018 г. финансовата институция бележи ръст на факторинг услугите от около 37%. Пощенска банка предлага услугите си в областта на факторинга в над 90 държави от Европа, Югоизточна Азия, Северна и Южна Америка.\r\n„За Пощенска банка е чест да получи за пети път престижното отличие от Европейската банка за възстановяване и развитие. Тази награда е важно и обективно признание за усилията на целия екип, насочени към подпомагане на бизнеса в България и създаването на работещи решения за компаниите, съобразени изцяло с техните конкретни потребности.  За нас, като иновативна финансова институция, е призвание да създаваме условия за развитие на добрите идеи и проекти, защото те носят добавена стойност за икономиката и водят до повишаване на стандарта, благосъстоянието и конкурентоспособността. Тази награда показва, че сме изградили дългосрочни доверени партньорства с бизнеса, основани на професионализъм, отлично обслужване и надеждна консултация. Тя допълнително ни мотивира да продължим да работим още по-усилено в тази посока и занапред“, коментираха от Пощенска банка.\r\nУправляващият директор в ЕБВР Франсис Малиж коментира, че търговското финансиране е ключово за стимулиране на икономическото развитие и растеж и именно силната мрежа от банки-партньори помага то да се осъществи, защото те предоставят финансови средства и подкрепа, които позволяват на компаниите да идентифицират, проучват и завладяват нови пазари. „В ЕБВР сме изключително горди да работим с тези банки-партньори. Наградите ни днес отразяват тази гордост, както и нашето признание за техните усилия за постигане на резултат“, допълни той.   Церемонията в Сараево беше част от 28-ата годишна среща на ЕБВР. Тя беше съчетана с бизнес форум, посветен на дигитализацията и възможностите за иновации, развитието на икономиките в държавите от Западните Балкани чрез насърчаване на малките и средни предприятия и др. Целта на Европейската банка за възстановяване и развитие, която присъства в 29 държави от Европа и Азия, е да подпомага изграждането на пазарни икономики, да съдейства за осъществяване на структурни и секторни реформи, развитието на конкуренцията, инфраструктурата и др.    ", "date": "2019.05.13", "title": "Пощенска банка е най-активна в търговското финансиране в България за 2018 г."}
{"url": "https://www.actualno.com/america/stotici-hiljadi-albanci-mechtajat-za-zelena-karta-news_748474.html", "text": "   е една от страните с най-голям брой участващи на глава от населението в лотарията на САЩ за зелени карти, предаде БГНЕС.     Държавният департамент на САЩ съобщи, че през миналата година са били подадени 189 000 молби за зелени карти. Всъщност става дума за 376 000 желаещи, ако се броят и членове на техните семейства.   Миналата година визи за САЩ получили 4 500 албанци, което е почти два пъти повече отколкото през 2017 г.\r\nСпоред статистиката през 2015 г. албански граждани са подали 100 000 искания за общо около 200 000 души, през 2016 г. бройката вече скача на 246 000, ако през 2017 – на 367 000. Миналата година налице е поредният рекорд – 376 000.  Според преброяването от октомври 2011 г. е с население от 2 891 977 жители. От тях едва половината са с постоянно местоживеене в родината си.", "date": "2019.05.13", "title": "Стотици хиляди албанци мечтаят за зелена карта "}
{"url": "https://www.actualno.com/showbusiness/angelite-na-victorias-secret-slizat-ot-ekran-news_748503.html", "text": "  Годишното модно шоу на \"Victoria's Secret\", известно с инкрустираните си с бижута сутиени и супермодели с огромни ангелски крила, се сбогува с телевизионния ефир.     Компанията-майка \"L Brands Inc\" заяви, че преосмисля телевизионното си излъчване със съображенията, че марката \"Victoria's Secret\" трябва да се развива и да се променя, за да расте\", имайки за цел да преобърне идеите на бизнеса си.   \"През последните няколко месеца преразглеждаме всеки аспект от нашия бизнес\", се казва в съобщение, изпратено до служителите от главния изпълнителен директор Лес Уекснър и публикувано от CNBC. \"Решихме да преосмислим традиционното модно шоу на „Victoria's Secret\". Гледайки напред, не вярваме, че телевизионното излъчване е правилната форма на представяне\", каза Уекснър.  Решението е вследствие на нарастващата критика на към телевизионното предаване, в което участват модели като Джиджи Хадид, Кендал Дженър, Алесандра Амброзио и Лили Олдридж, дефилиращи в оскъдно бельо – колкото секси, толкова и недосегаеми.\r\n\"Victoria's Secret\", някога продавач на всякакви видове бельо, губи клиенти, тъй като все повече жени се пренасочват към по-евтини бюстиета и спортни сутиени от компании като \"American Eagle Outfitter's Aerie\". Линията за бельо на поп певицата Риана \"Savage X Fenty\" също отне от пазарния дял на борещия се търговец на дребно.\r\nЕдуард Разек, главен маркетинг директор на \"L Brands\", разбуни духовете миналата година, когато каза, че няма място за модели с по-голям размер или транссексуални модели, \"защото шоуто е фантазия.\"        Снимки: Getty Images/Guliver Телевизионната аудитория на шоуто спадна през последните няколко години. Декемврийското шоу през 2018 г., излъчено по ABC, бе наблюдавано от 3,3 милиона американци, в сравнение с 12 милиона през 2001 г., когато за първи път е излъчено по телевизията, предава БГНЕС.\r\nУекснър твърди в писмото си, че компанията, базирана в Кълъмбъс, Охайо, ще се фокусира върху създаването на съдържание и \"нов вид събитие\", достигащо до клиентите \"чрез платформи, подходящи за нея\". Той обаче не дава повече подробности.\r\nИнвеститори вече призоваха \"L Brands\" да отдели \"Victoria's Secret\" бизнеса си от \"Bath Body Works\". Активистът инвеститор \"Барингтън Капитал\" през март посъветва компанията да преразгледа бизнеса си с \"една от най-слабо представящите се марки\" - \"Victoria's Secret\", или да се фокусира върху \"финансово по-силната\" - \"Bath Body Works\".      ", "date": "2019.05.13", "title": "Ангелите на \"Victoria's Secret\" слизат от екран"}
{"url": "https://www.actualno.com/europe/momche-vze-za-zalojnici-uchenici-i-uchitel-v-rusko-uchilishte-news_748500.html", "text": "  Момче взе за заложници свои съученици и учител. Инцидентът е станал в улище №7 в Казан, съобщи Лента.ру. Нападателят е бил въоръжен с кухненски нож и пистолет. Той блокирал входа на класната стая и отказал да пусне учениците и учителката.     Дошлите на място полицаи са обезвредили ученика. Той е арестуван. Мотивите му се изясняват.   ", "date": "2019.05.13", "title": "Момче взе за заложници ученици и учител в руско училище"}
{"url": "https://www.actualno.com/starazagora/kitajci-s-interesi-v-selskoto-stopanstvo-na-poseshtenie-v-stara-zagora-news_748415.html", "text": "  Делегация от представители на Китайската асоциация на пазари за търговия на едро, на международния изложбен център Hunan Hongxing International Exhibition Co. Ltd на Пекинския университет по технологии и бизнес и на Qinhuangdao Yideli Technology Corp. Ltd - корпорация, разработваща софтуер за проследяване на хранителни продукти, се срещна със старозагорски фирми, работещи в аграрния бизнес.     Интересите на китайците са към възможности за внос на българска прясна и преработена селскостопанска продукция, биопродукти, вино, етерични масла и козметика, произведени в региона на Стара Загора. Предложено е да се осъществи партньорство между Тракийския университет и пекинското висше училище. Двете страни са обсъдили и все по-засилващата се роля на електронната търговия двустранното сътрудничество между България и Китай. Гостите са поканили българска делегация да посети Китай през октомври и и да участва в изложение в Международния изложбен център Hunan Hongxing.   Посещението на китайската делегация е първото, след като през април в Стара Загора се проведе , на който бяха представени дейността и проектите на Центъра за насърчаване на сътрудничеството в областта на селското стопанство между Китай и страните от Централна и Източна Европа.", "date": "2019.05.13", "title": "Китайци с интереси в селското стопанство на посещение в Стара Загора"}
{"url": "https://www.actualno.com/sofia/protest-v-strelbishte-zaradi-2-godini-problemi-poradi-nejelan-nebostyrgach-video-news_748423.html", "text": "  Проблемите със на София продължават да висят с пълна сила и в даден момент да ескалират на различни места в столицата.     Ескалация назрява в столичния квартал \"Стрелбище\". Там вече 2 години тече сагата с желанието на строителната компания НИКМИ АД да прави 43-44-етажен . Плановете на НИКМИ са да строи точно на ъгъла на кръстовището на булевардите \"България\" и \"Петко Тодоров\". Многократно от Столична община – кметицата и главният архитект , както и общински съветници от ГЕРБ, говореха за воля за решаване на проблема, но все още достъпът до квартала от тази страна е блокиран, тъй като ключова вътрешноквартална улица с мотив, че минава незаконно през имота на фирмата. Тече обаче дали НИКМИ законно е получила имота – точно с решение на Столичния общински съвет и с подпис на тогавашния кмет на София Бойко Борисов.\r\nТърпението на жителите на \"Стрелбище\" вече се изчерпва и на входа на улица \"Дедеагач\", при бул. \"Петко Тодоров\", ще има протест. А исканията можете да видите в долното видео:   Същевременно, от сдружение \"Кинопамет\" задават въпрос на Столична община и Министерството на културата дали на мястото на бившето кино \"Възраждане\" (и бившето заведение Sin City) се готви строеж на поредната висока сграда в София. От сдружението напомнят, че сградата, известна като Профсъюзен дом на културата – театър \"Ренесанс\", не е със статут на паметник на културата от национално значение, а е в категория паметник на културата \"за сведение\". Затова и стои въпросът дали парцелът вече не е отреден за високо строителство и съгласно Общия устройствен план на София. Сдружението обаче пита дали се налагат глоби за липса на поддръжка на фасадата на сегашната сграда, която все пак е паметник на културата и ако не – защо? Собственик на парцела е бизнесменът Красимир Георгиев.", "date": "2019.05.13", "title": "Протест в \"Стрелбище\" заради 2 години проблеми поради нежелан небостъргач (ВИДЕО)"}
{"url": "https://www.actualno.com/europe/sasht-poiskaha-ot-rusija-sreshta-na-visoko-ravnishte-news_748511.html", "text": "   поискаха от Русия среща на високо равнище. Това съобщи \"Коммерсант\" по информация на източник, близък до държавния депарамент.     Според експерти вероятността от провеждането на срещата се оценява като висока. Предполага се, че тя може да се състои през юни в Осака. В момента Вашингтон очаква отговор от Москва, допълни Лента.ру.   ", "date": "2019.05.13", "title": "САЩ поискаха от Русия среща на високо равнище"}
{"url": "https://www.actualno.com/ruse/vecherni-djaz-koncerti-shte-radvat-melomani-na-turistichesko-izlojenie-v-ruse-news_748393.html", "text": "  В рамките на XV туристическо изложение „Уикенд туризъм“, за първи път в Русе ще се проведе „Джаз уикенд“.     На 17 май, на сцената на Доходно здание за местните меломани и гости на града ще покажат вълнуващи джаз-изпълнения музикантите от Glo Bal Kan project. Джаз бандата е сформирана през есента на 2017 г. В нейния състав са утвърдените музиканти Недялко Недялков – кавал, Владимир Кърпаров – саксофон, Петър Миланов – китара, Стоян Янкулов – Стунджи – ударни, а песните изпълнява Богдана Петрова, която спечели първия сезон на музикалния формат „България търси талант”. По-късно концертната програма ще продължи с изпълнения на Дует SENZA от Португалия.  Катарина Дуарте (вокал) и Нуно Калдейра (китара) за около 2 години са изнесли над 80 концерта на 5 континента по целия свят. Те са музиканти и пътешественици, които композират песни, вдъхновени от своите пътувания по света. Тайната, казват те, се крие в интензивността, с която живеят, в пътуващите преживявания и тяхната отдаденост и страст към музиката. В своите дискове те „пренасят“ своите страсти, местата, които са посетили, хората, които са срещнали, както и преживяванията си по света.   На следващия ден, на Голямата сцена на Доходно здание ще бъде концерта на Теодосий Спасов заедно с Биг Бенд „Русе“. Билети за концертите се продават на касата на Доходно здание.", "date": "2019.05.13", "title": "Вечерни джаз концерти ще радват меломани на туристическо изложение в Русе "}
{"url": "https://www.actualno.com/europe/shvecija-vyzobnovjava-razsledvaneto-za-iznasilvane-sreshtu-asandj-news_748422.html", "text": "  Швеция възобновява разследването по обвинение в изнасилване срещу основателя на „Уикилийкс“ Джулиан Асандж, съобщи заместник главният прокурор на страната Ева-Мари Персон на пресконференция в Стокхолм, цитирана от CNN.     Австралиецът бе и изнасилване от две жени в Швеция, след като е посетил страната през август 2010 г.   След дългогодишна битка за екстрадиране от 2012 г. Асандж потърси убежище в лондонското посолство на Еквадор, заявявайки, че се страхува от екстрадиция в Съединените щати за работата си с Уилкилийкс“.\r\nТой остана там почти седем години, докато миналия месец драстично не бе . Асандж многократно е отричал всякакви нарушения.  През август 2015 г. изтече срокът на давност на исковете за сексуално насилие. Две години по-късно Швеция отложи разследването на обвинението в изнасилване, като заяви, че няма практически начин, по който да продължи, докато той е в посолството.\r\nСлед това директорът на прокуратурата в страната Мариан Ню каза, че ако ситуацията се промени, решението може да бъде преразгледано.   Този момент настъпи на 11 април, когато британските власти бяха повикани в посолството и вече 47-годишен компютърен програмист беше изведен от дипломатическото си убежище.    По време на драматичния му арест Елизабет Маси Фриц, адвокат на жената, обвинила Асандж в изнасилване, писа, че тя и нейната клиентка ще подновят искането си основателя на „Уикилийкс“ да бъде доведен в Швеция.\r\nСъгласно шведското законодателство, всички документи, материали и показания, свързани с обвиненията в изнасилване, трябва да бъдат представени до август 2020 г.", "date": "2019.05.13", "title": "Швеция възобновява разследването за изнасилване срещу Асандж "}
{"url": "https://www.actualno.com/politics/dumite-na-turskija-poslanik-za-zadyljitelno-uchene-na-turski-u-nas-bili-prieti-pogreshno-news_748515.html", "text": "  Посланикът на Република Турция твърди, че думите му са били погрешно интерпретирани от медиите, съобщават от Министерството на външните работи. По разпореждане на вицепремиера и министър на външните работи Екатерина Захариева посланикът на Република Турция в Република България от директора на Дирекция \"Югоизточна Европа\" Деян Катрачев, за да обясни изказването си от 11 май 2019 г., в което призовава между другото като предпоставка за увеличаване на турските инвестиции в страната.     На посланика е обяснено, че изказването му е политически неприемливо и не отговаря на очакванията на българската страна за поддържане на приятелски и добросъседски отношения. От МВнР наблягат, че турските инвестиции в България не могат да бъдат обвързвани по никакъв начин с изучаването на турски език, а следва да се основават на икономическа логика.   Турските инвеститори следва да се съобразяват с официалния език в България и по-подходящо би било те да подкрепят подготовката на кадри, владеещи български език. В същото време в България изучаването на чужди езици е въпрос на свободен избор на всеки български гражданин, а условията за това са налице.\r\nНа срещата са изразени очакванията на България турската страна да се придържа към фундаменталните принципи, на които се базират двустранните отношения, а именно добросъседство, равнопоставеност, взаимно уважение и ненамеса във вътрешните работи.  Посланикът на Република Турция от своя страна заяви, че думите му са били погрешно интерпретирани от медиите. Той е предоставил текста на своето изказване, обяснявайки, че не е отправял препоръки за задължително изучаване на турски език от страна на българските граждани.\r\nПосланик Улусой увери, че турската страна няма намерение да се намесва по какъвто и да е начин във вътрешната политика на Република България, а в дейността си той се ръководи изцяло от целта да развива приятелските и взаимноизгодни отношения с България.   Думите на посланика предизвикаха остри реакции, включително и . Президентът Румен Радев заяви, че всеки опит за чужда намеса в българското образование трябва .    Това е втори подобен скандал за последните 2 месеца, след като в края на март турският външен министър Мевлют Чавушоглу каза, че . Улусой оправда външния си министър, твърдейки, че .", "date": "2019.05.13", "title": "Думите на турския посланик за задължително учене на турски у нас били приети погрешно"}
{"url": "https://www.actualno.com/politics/politik-predlaga-pensii-za-decata-news_748505.html", "text": "  Докато тече надпреварата за евро избoрите, се появи независим кандидат от театрален произход: \"Аз за Вас\", с бюлетина номер 28. Става дума за човек, който борави с всички възможни клишета по отношение на изборите с лекота, на определени въпроси , предлага пенсии за децата и е наясно с целия абсурдизъм на вота. Той е готов да се срещне с потенциалния си електорат в щаба на ул. „Екзарх Йосиф“ №9. \"Очаквайте богата програма от събития, качествени кюфтета и нетрадиционен подход за информираност на избирателите\", се казва в прессъобщението на политика (става дума, разбира се, за арт пърформанс, чиято цел е да иронизира политическата клишета и да провокира малко по-целесъобразен вот сред избирателите), а ето и какъв е графикът му:           От щаба припомнят основните точки, по които ще работи той за вас:     Повече за събитието може да видите , а страницата на \"Аз за Вас\" - .\r\nА ето какви са приоритетите на кандидатът: - Интеграция – скъсяване дистанцията между икономическите и етническите прослойки на обществото;\r\n- Ценности – приобщаване към толерантността и отстояването на добри практики;   - Традиции – разпространение и популяризиране на културното наследство и разнообразие;\r\n- Иновации – . ;\r\n- Туризъм – подпомагане развитието равния достъп до вътрешен и външен туризъм. - Храна – адекватни цени и осигурен достъп до нея;\r\n- Здравеопазване – работещ общодостъпен механизъм до постиженията на съвременната медицина;\r\n- Право – постоянен достъп до органите на реда и съдебното производство;\r\n- Изкуство – децентрализация и искреност в държавноподпомогнатите художествено-творчески културни услуги;\r\n- Добър стандарт – подобряване на всички европейски практики в българския контекст; - Глобланата икономика– регулиране в полза на природата и човека;\r\n- Малкия и среден бизнес – поощряване и подпомагане на “малкия човек” по пътя към достоен живот;\r\n- Екология – опазването на екологията и природното разнообразие от специалисти в областта;\r\n- Благоустройство – ефективно оползотворяване функционалността на архитектурните паметници и естетиката в строителството;\r\n- Енергетика – Достъпност, адекватност, модернизации. - Мобилност – обмен на социални придобивки;\r\n- Пенсии – достойно изравняване нивата на социална справедливост;\r\n- Образование - равен достъп до постижения и възможност за тяхното усвояване и прилагането им;\r\n- Мир – гаранция за усвояването на добрите практики;\r\n- Здраве, защото това е най-важното.", "date": "2019.05.13", "title": "Политик предлага пенсии за децата"}
{"url": "https://www.actualno.com/curious/zodiite-koito-shte-imat-naj-mnogo-kysmet-v-lubovta-prez-mesec-maj-news_748435.html", "text": "        Всъщност голяма част от хората се чудят какво ще им се случи и как ще се развие животът им в любовен план. Точно поради тази причина днес сме ви приготвили една доста интересна информация. Продължете да четете и ще разберете кои са зодиите, на които най-много ще им върви в любовта през месец май. Ако зодията ви не е в по-долу изброените, не се отчайвайте. Може би вие ще имате късмет на работното място или пък ще подобрите отношенията си с близки и приятели.    Ето кои ще имат най-много късмет в любовта през май:    Тях ги очаква наистина пълна хармония в любовта. Всичко ще бъде повече от прекрасно този месец за всеки един представител на този зодиакален знак. За тези, които са обвързани, този месец ще бъде много специален. Те ще разберат, че е време за по-сериозна крачка. Водолеите ще покажат на половинките си любовта, която изпитват към тях. Необвързаните Водолеи също ще имат огромен късмет, защото ще най-сетне ще открият човек, който си заслужава и човек, с когото наистина си прекарват добре.         Тези хора наистина много обичат приключенията и любовните трепети, а този месец ще е изпълнен точно с такива и ще е наистина много приятен за всеки един представител на този зодиакален знак. За тях месец май ще бъде доста интересен. Те няма да намерят любовта на живота си, нито пък ще направят сериозна крачка във връзката си. Скорпионите ще се срещнат с човек, който е бил част от живота им в миналото. Всичко ще започне с невинен флирт, но определено няма да завърши така. Ще се появят неочаквани искри и може би тази среща със стар познат ще се превърне в силна и изпепеляваща любов. Представителите на този зодиакален знак обикновено са доста емоционални, а този месец за тях ще е точно такъв-изключително емоционален и изпълнен с приятни моменти и доста любовни трепети. Лъвовете обожават вниманието на хората около тях, а сега ще получат точно това. Те ще са обсипани от внимание от човек, който наистина ще иска да даде всичко за тях. Това ще ги кара да се чувстват сякаш са на седмото небе. Стотиците любовни емоции и изненади, които очакват представителите на този зодиакален знак, със сигурност ще ги накарат да се чувстват уникално този месец.        Този месец е изключително благоприятен за Козирозите. Ще бъдете настроени на романтична вълна и с лекота ще разкривате чувствата си – нещо, което за тази зодия е доста трудно. Необвързаните Козирози ще завързвт разговори с лекота и ще се сближават с хората. А, ако вече имате половинка до себе си, ще ви бъде много лесно да му покажете от какво точно имате нужда, без да го карате да гадае. Отдайте се на емоциите и усещанията си и се опитайте да ги запазите и през следващите месеци.", "date": "2019.05.13", "title": "Зодиите, които ще имат най-много късмет в любовта през месец МАЙ"}
{"url": "https://www.actualno.com/cars/skoda-scala-se-izkachi-do-klasa-na-golf-test-drajv-news_748430.html", "text": "         Новата Skoda Scala е първият модел на чехите, построен върху модулната платформа MQB-A0. Дължината на хечбека от 4,36 метра превъзхожда Volkswagen Golf (4,26 метра), широчината от 1,79 метра е почти същата с германския еталон, който губи и в междуосието със своите 2,62 метра срещу 2,65 метра за чешкия хечбек. Единствено на височина новата Scala е по-ниска от Golf с 3 сантиметра.  Новата Skoda Scala може да се гордее с външния си вид, който е заимстван от спортния прототип Vision RS, представен през миналата година. В стилната предна част изпъква широката радиаторна решетка, като от двете страни са стреловидните фарове с LED светлини. Новост в задната част са извитите светлини, между които на черен фон гордо стои надпис Skoda вместо логото на марката. Спортният пакет комбинира 18-инчови алуминиеви джанти вместо стандартните 16-инчови колела.     Влизайки в салона на Skoda Scala приятно съм изненадан от новото оформление на интериора, което досега не е познато от други модели на марката. Обяснимо в най-високото ниво на оборудване Style материалите в интериора са много качествени, а сглобката е смайващо прецизна, така че всички фуги са еднакви. Точно пред мен е поставен 10,25-инчов цифров виртуален кокпит, който се появи за първи път при второто поколение на Audi Q7. Воланът е скосен в долната си част, а някои от детайлите са познати от последните модели на Volkswagen. На централната конзола се намира 9,2-инчовият сензорен дисплей на мултимедийната система, който в базовата версия е 6,5-инчов. В салона има много отделения за предмети, дълбоки ниши във вратите, джобове в гърбовете на предните седалки и жабка с обем 6 литра. Лесно и бързо заемам много удобна позиция за шофиране, благодарение на това, че кормилната колона се регулира в дълбочина и височина, а седалката ми се повдига на височина. Предните седалки са много удобни, дори и със страничните опори, които придържат пътниците в завои. Между предните седалки е поставен подлакътник с ниша. Под шофьорската седалка е скрита светлоотразителната жилетка. На втория ред има щедро пространство за краката и главите на пътниците, но там седят удобно двама човека. Багажникът с обем 467 литра е най-големият в сегмента, а със сгънати задни седалки достига 1410 литра. Капакът на багажника може да бъде с електрическо задвижване, което се задейства сензорно с крак.   Както всички съвременни модели на Skoda, така и Scala има множество умни решения от фирмената гама Simply Clever, като чадър във вратата на шофьора, двоен под на багажника, мрежи и куки за закрепване на багаж, джобове, ниши и USB портове за пътниците отпред и отзад. От вътрешната страна на капака на резервоара за гориво е закрепена стъргалка за лед. Още в базовото оборудване Skoda Scala има електрически прозорци и огледала за обратно виждане, климатик, аудиосистема, 6 въздушни възглавници, стабилизираща система, технология за автоматично спиране и спазване на зададената лента. Най-високата версия Style е оборудвана с двузонов климатроник, парктроник, круиз контрол, Bluetooth и безконтактен достъп. При старта на продажбите през този месец, новата Skoda Scala дебютира с четири двигателя с турбокомпресор и директно впръскване на горивото. Най-малкият 1,0-литров 3-цилиндров бензинов турбомотор 1.0 TSI се предлага с мощност 115 к.с. и въртящ момент 200 Нм, съчетан с 6-степенна механична скоростна кутия. По-късно към средата на годината същият агрегат ще се предлага с мощност 95 к.с. Оптимален избор за Skoda Scala е 1,5-литровият 4-цилиндров бензинов турбомотор 1.5 TSI със 150 к.с. и тяга от 250 Нм в интервала от 1500 до 3500 об/мин. Моторът е съчетан със 7-степенната роботизирана автоматична трансмисия DSG с два съединителя, която избира оптималната предавка, така че двигателят бодро тегли колата дори с четири човека и техния багаж. Агрегатът е оборудван със система за изключване на два от цилиндрите и разходът на гориво е 6,4 л/100 км в града и 4,2 л/100 км в извън него. Още по-икономичен обаче е турбодизеловият двигател 1.6 TDI с мощност 115 к.с., при който разходът на гориво в града е 5,1 л/100 км, а на междуселищен път може да падне до 3,6 л/100 км. Този 1,6-литров 4-цилиндров турбодизелов мотор има добър максимален въртящ момент от 250 Нм при 1500 об/мин, като стандартно е съчетан с 6-степенна механична скоростна кутия. Именно с нея агрегатът ускорява прилично, като от 0 до 100 км/ч му трябват 10,3 секунди и дава възможност за сигурно изпреварване на планински път, но е по-шумен от бензиновия мотор. Педалът на съединителя е много информативен, а скоростите се сменят прецизно. Пътуването с новата Skoda Scala е приятно и комфортно, особено ако не я шофирате на лимита в завоите. Хечбекът вози сравнително меко, като повечето неравности се поемат от окачването. На планински път с остри завои колата не се наклонява много, особено с допустимата скорост. Управлението не е особено остро, но е относително информативно като за този клас. Ако колата е оборудвана с адаптивни амортисьори и 18-инчови джанти се управлява по-прецизно, но вози една идея по-твърдо.\r\nЦената на новата Skoda Scala започва от 31 980 лева. По-достъпна базова версия ще струва само 28 580 лева. С тази атрактивната цена, новият компактен хечбек бие конкурентите си по цена и се превръща в заплаха за лидерите в компактния сегмент.   Дължина: 4362 мм\r\nШирочина: 1793 мм\r\nВисочина: 1456 мм\r\nМеждуосие: 2649 мм\r\nСобствено тегло: 1265 кг\r\nВместимост на резервоара: 50 литра Тип: 4-цилиндров редови с турбокомпресор\r\nРаботен обем: 1498 куб.см\r\nМаксимална мощност: 150 к.с. при 5000-6000 об/мин\r\nМаксимален въртящ момент: 250 Нм при 1500-3500 об/мин\r\nСкоростна кутия: 7-степенна автоматична DSG Максимална скорост: 219 км/ч\r\nУскорение от 0-100 км/ч: 8,2 секунди\r\nСреден разход: 5,0 л/100 км\r\nВредни емисии СО2: 113 г/км\r\nЦена на модела Style: 40 770 лева с ДДС   Дължина: 4258 мм\r\nШирочина: 1790 мм\r\nВисочина: 1492 мм\r\nМеждуосие: 2620 мм\r\nСобствено тегло: 1202 кг\r\nВместимост на резервоара: 50 литра Тип: 4-цилиндров редови с турбокомпресор\r\nРаботен обем: 1498 куб.см   Максимална мощност: 150 к.с. при 5000-6000 об/мин\r\nМаксимален въртящ момент: 250 Нм при 1500-3500 об/мин\r\nСкоростна кутия: 7-степенна автоматична DSG Максимална скорост: 216 км/ч\r\nУскорение от 0-100 км/ч: 8,3 секунди   Среден разход: 5,1 л/100 км\r\nВредни емисии СО2: 116 г/км\r\nЦена на модела Highline: 45 111 лева с ДДС  Денислав Стоянов   Skoda ", "date": "2019.05.13", "title": "Skoda Scala се изкачи до класа на Golf (тест-драйв)"}
{"url": "https://www.actualno.com/europe/polsha-otmeni-poseshtenie-na-predstaviteli-na-izrael-news_748465.html", "text": "   заяви на 13 май, че е отменила посещението на израелски представители заради намерението им да повдигнат въпроса за реституцията на еврейски имоти, конфискувани по време на Холокоста, твърди Варшава.     \"Полша реши да анулира посещението на израелски официални лица, след като израелската страна направи промени в последния момент в състава на делегацията, като заяви, че преговорите ще се съсредоточат главно върху въпросите, свързани с реституцията на собствеността\", се казва в изявление на външното министерство неговия уебсайт, предаде БГНЕС.   В него се казва, че делегация начело с Ави Коен-Скали, генерален директор на израелското министерство за социално равенство, трябваше да пристигне във Варшава на 13 май.\r\nВъв връзка с това АФП поиска коментар от израелското външно министерство, но не получи отговор.  Нито пък от израелското министерство на социалното равенство.  Яир Лапид, сълидер на основната опозиционна партия Синьо и Бяло, заяви, че министър-председателят Бенямин Нетаняху и външният министър Израел Кац трябва да спрат дебатите по въпросите за с Полша.\r\n\"Полското правителство отново затруднява Израел заради спомена за Холокоста\", каза той. \"Ако Нетаняху и Кац не спрат това и не престанат да преговарят по въпроса, светът ще разбере, че паметта за Холокоста не е свещена за правителството на Израел.\"   Няколко хиляди националисти се събраха в полската столица в събота срещу американски закон за реституцията на еврейски имоти, конфискуван по време на Холокоста.    Управляващата дясна партия Право и справедливост (ПиС), както и центристката и либералната опозиция омаловажават закона, подписан от президента на САЩ Доналд Тръмп през май 2018 г., като настояват, че той няма да окаже влияние върху Полша.\r\nЗаконът за некомпенсираните оцелели днес (JUST) - известен като закон 447 - изисква от Държавния департамент на САЩ да докладва пред Конгреса за напредъка на страните, включително Полша, по реституцията на еврейски активи, конфискувани по време на Втората световна война.\r\nПреди войната Полша се населяваше от векове от еврейска общност, наброяваща около 3,2 милиона души, или около 10 процента от населението на страната по онова време.   Напоследък изглежда че антисемитските настроения в Полша се възраждат. Миналата година Варшава прие закон, който прави противозаконно полския народ или държава да бъд0ат обвинявани за съучастие в нацистки военни престъпления.", "date": "2019.05.13", "title": "Полша отмени посещение на представители на Израел "}
{"url": "https://www.actualno.com/business/kampanijata-za-direktnite-plashtanija-na-fermerite-moje-da-se-udylji-do-22-maj-news_748480.html", "text": "  Министерството на земеделието, храните и горите има готовност да удължи срока на кампанията за директни плащания с една седмица. Крайният срок на кампанията е 15 май.     Всяка година официално кампанията стартира на 1 март, но реално обработката на документите започва месец-два по-късно. Винаги проблемът е един и същ – фирмата, която поддържа системата ИСАК или не е избрана, или пък има някакъв проблем със системата, пише Mediapool.   Кампания 2019 не направи изключение от това правило. Документи можеха да се подават от 1 март, но заявленията на фермерите не можеха да бъдат приключени. Така реално обработката на документите започна в седмицата преди Великден – около 23 април, т.е. дори с удължаването на срока общинските служби за \"Земеделие\" ще разполагат само с един месец. Това води до напрежение и огромни опашки от фермери.\r\nСпоред МЗХ причината за закъсненията е в задължителна регистрация на правни основания за ползване на земеделските земи. Те бяха въведени през 2015 г. През първите години на прилагане беше предвиден срок до 15 февруари за регистрация на документите, доказващи наличието на правни основания.  Представянето на значителен брой документи в края на срока водеше до определено забавяне в регистрацията и обобщаването на правните основания и предаването им на Държавен фонд \"Земеделие\" – Разплащателна агенция за използване при продаването на заявления за подпомагане, се казва в отговора на МЗХГ до електронната медия.\r\nПрез 2018 г. срокът за регистриране на правни основания беше удължен до края на периода за подаване на заявления за подпомагане.   През настоящата година забавяне в предаването на обобщена информация относно регистрираните правни основания беше предизвикано от забавяне в провеждането на обществена поръчка за разработване на модул за връзка между софтуера за регистрация на правните основания и ИСАК на Разплащателната агенция, се казва в отговора на МЗХ.    Към 11 часа на 13 май са подадени 93 100 заявления по кампанията за директни плащания 2019 г. Общата очертана площ е около 3.6 млн. хектара (36 млн. дка). Данните са съпоставими към същата дата на миналата година, посочват от Министерството на земеделието.\r\nНезависимо че кампанията върви към приключване, Министерството на земеделиетоима готовност за удължаването ѝ с 1 седмица до 23 май, се казва в съобщението.\r\nУдължаването ще бъде възможно, след като излезе регламентът за дерогация от регламент за изпълнение (ЕС) №809/2014 по отношение на крайния срок за подаване на единното заявление за 2019 г. Той се очаква да бъде подписан и публикуван до 15 май в Официалния вестник на Европейския съюз, уточняват от МЗХ.", "date": "2019.05.13", "title": "Кампанията за директните плащания на фермерите може да се удължи до 22 май"}
{"url": "https://www.actualno.com/europe/za-unker-populjarnite-partii-trjabva-da-imat-nad-30-podkrepa-news_748421.html", "text": "  Председателят на Европейската комисия Жан-Клод Юнкер, в навечерието на предстоящите избори за Европейски парламент, каза  кои партии, според него, може да се нарече наистина популярна.     \"Според мен вие сте популярна партия, ако получите 30% от гласовете. Под това вие сте просто партия\", коментира Юнкер в електронната версия на Politico.\r\nРедовните избори за новия Европейски парламент ще се провеждат в държавите-членки на ЕС от 23 до 26 май. Гражданите на обединена Европа ще трябва да изберат 705 евродепутати - ако, разбира се, дотогава Великобритания излезе от ЕС.\r\nПроучванията, проведени в страните от ЕС, показват, че сред европейците нивото на доверие в общността и нейните институции е намаляло значително. В същото време активността на политическите сили, действащи от националистически и антиглобалистки позиции, рязко се увеличи. Засега в новия ЕП да има много повече евроскептици.  ", "date": "2019.05.13", "title": "За Юнкер популярните партии трябва да имат над 30% подкрепа"}
{"url": "https://www.actualno.com/asia/velikobritanija-predupredi-za-nov-seriozen-konflikt-v-persijskija-zaliv-news_748431.html", "text": "  Британският външен министър Джереми Хънт направи официално предупреждение за опасностите от конфликта, избухнал \"случайно\" в Персийския залив, с оглед на покачилото се напрежение между Съединените щати и Иран.     Саудитска Арабия съобщи по-рано, че два от петролните ѝ танкери са повредени в \"саботажни атаки\" в Персийския залив, като вечният ѝ съперник Иран призова за разследване и предупрежди за \"авантюризъм\" от страна на чуждестранни играчи с цел нарушаване на морската сигурност.   Регионът вече е на ръба на конфликта заради сблъсъка между Вашингтон и Техеран във връзка с ядрената сделка с Иран и Хънт заяви, че ще сподели притесненията на Великобритания с държавния секретар на САЩ Майк Помпео в Брюксел днес.\r\n\"Много сме притеснени за риска от конфликт, заради случили се по случайност събития, които биха довели до ескалация, нежелана от двете страни\", каза Хънт, пристигайки на среща на външните министри от ЕС.  \"Мисля, че това, от което се нуждаем, е период на спокойствие, за да се уверим, че всеки разбира какво мисли другата страна и най-вече трябва да бъдем сигурни, че няма да върнем Иран от пътя на денуклеаризацията. Защото ако Иран стане ядрена сила е вероятно и неговите съседи да пожелаят да станат ядрени сили. Това вече е най-нестабилният регион в света и ще бъде огромна стъпка в погрешна посока\", добави Хънт\r\nОАЕ заявиха в неделя, че четири търговски плавателни съда от различни националности са били обект на саботажи в емирата . Саудитският министър на енергетиката Халид ал-Фалих пък каза, че са претърпели \"значителни щети\", но няма жертви или разлив на петрол.   ", "date": "2019.05.13", "title": "Великобритания предупреди за нов сериозен конфликт в Персийския залив"}
{"url": "https://www.actualno.com/sofia/misterija-v-kutija-v-noshtta-na-muzeite-v-nvim-news_748443.html", "text": "  С интересна програма и вход свободен Националният военноисторически музей се включва за поредна година в Европейската „Нощ на музеите“ на 18 май (събота) 2019 г. Входът за постоянната хронологична и външната експозиция на музея, както за най-новата изложба „На борда на флотската история“ ще бъде безплатен от 18.00 до 23.00 ч.     „Мистерия в кутия“ е предизвикателството, което НВИМ ще отправи към своите посетители в Нощта на музеите. Водени единствено от своите сетива те ще трябва да откриват какво е скрито в тайнствени кутии, а мобилно приложение ще ги провокира да разгадаят загадките. Инсталацията за пръв път ще запознае софийската публика с част от предстоящата нетрадиционна изложба на НВИМ – „Музеят – неочакван, отворен, споделен“, която ще бъде открита в края на май в Пловдив.   Всички, избрали да „нощуват“ в музея, ще могат да станат част от фотография, запечатала важно историческо събитие, както и да чуят Представителния оркестър на Сухопътни войски, чиято разнообразна музикална програма ще зарадва малки и големи. Любителите на киното пък ще имат възможност да се насладят на филмите „Помни войната 1915 – 1918. България влиза в Първата световна война“ (2 и 3 част), както и на лентата „Непобеденият генерал Владимир Вазов“.\r\nВ Нощта на музеите със специална програма и вход свободен се включват и филиалите на Националния военноисторически музей – Военноморският музей и Парк-музеят на бойната дружба 1444 г. „Владислав Варненчик“ във Варна и Музеят на авиацията в Пловдив.   18.00 – 23.00 ч. ВХОД СВОБОДЕН за постоянната хронологична и външната експозиция на Музея\r\n18.00 – 23.00 ч.  МИСТЕРИЯ В КУТИЯ  открий неочакваните експонати       18.00 – 23.00 ч. В КРАК С ИСТОРИЯТА стани част от фотография, запечатала важно историческо събитие\r\n19.00 – 20.00 ч. КОНЦЕРТ на Представителния духов оркестър на Сухопътни войски\r\n18.00– 23.00 ч.  НА БОРДА НА ФЛОТСКАТА ИСТОРИЯ временна изложба\r\n20.30\t– 22.30 ч. ЛЯТНО КИНО\r\nПомни войната 1915 – 1918. България влиза в Първата световна война, 2 и 3 част – филм с продуценти ВТК и НВИМ      Непобеденият генерал Владимир Вазов – филм с режисьори сценарист Татяна Пандурска и копродуцент НВИМ.", "date": "2019.05.13", "title": "\"Мистерия в кутия\" в нощта на музеите в НВИМ "}
{"url": "https://www.actualno.com/society/razgovorite-kym-es-poevtinjavat-ot-15-maj-news_748495.html", "text": "  От 15 май влиза в сила нова максимална цена за всички международни повиквания и SMS в рамките на ЕС. В резултат на това, потребителите, които се обаждат от своята държава към друга държава от ЕС, ще плащат не повече от 19 цента на минута с ДДС и 6 цента за SMS съобщение с ДДС, съобщиха от Европейската комисия.     След премахването на таксите за роуминг през юни 2017 г. тези нови тавани на цените за международни телефонни повиквания и съобщения в ЕС са част от промените на правилата за далекосъобщенията.   \"Таваните на цените за повиквания в рамките на ЕС са конкретен пример за това как цифровият единен пазар въздейства върху ежедневието на хората. Всъщност изграждането му е породило 35 нови цифрови права и свободи. В общ план новите правила в областта на далекосъобщенията ще помогнат на ЕС да отговори на нарастващите потребности от свързаност на гражданите и ще стимулират неговата конкурентоспособност\", коментира Андрус Ансип, заместник-председател, отговарящ за единния цифров пазар.\r\n\"След премахването на таксите за роуминг през 2017 г. сега ЕС предприема мерки срещу прекомерно високите такси за трансгранични повиквания от родината. Благодарение на тези две действия европейските потребители вече са напълно защитени от шокови сметки за повикванията към който и да било европейски номер, независимо дали у дома или в чужбина. Това е едно от многото конкретни постижения на цифровия единен пазар\", обяснява Мария Габриел, комисар по въпросите на цифровата икономика и цифровото общество.  Новите правила целят да преодолеят значителните разминавания в цените, които съществуваха по-рано между държавите в ЕС. Обичайната цена на повикване в ЕС от стационарен или мобилен телефон беше средно три пъти по-висока от обичайната цена за национално повикване, а обичайната цена за изпращане на текстови съобщения в ЕС беше над два пъти по-висока от националната цена. В някои случаи обичайната цена за повикване в рамките на ЕС може да бъде до 10 пъти по-висока от обичайната цена за национални повиквания.\r\nСпоред ново проучване на Евробарометър за международните разговори четирима от всеки десет анкетирани - 42% са се свързали с някого в друга държава от ЕС през изминалия месец. 26% пък са използвали стационарен телефон, мобилен телефон или SMS, за да се свържат с някого в друга държава от ЕС.   Далекосъобщителните оператори в ЕС ще трябва да уведомят потребителите за новите пределни цени. Правилата ще се прилагат във всички 28 държави членки, считано от 15 май, а скоро и в Норвегия, Исландия и Лихтенщайн.    Максималната цена е ограничена само за лично ползване, т.е. за частни клиенти. Бизнес клиентите са изключени от това регулиране на цените поради факта, че няколко доставчика имат специални оферти, които са особено привлекателни за бизнес клиенти.", "date": "2019.05.13", "title": "Разговорите към ЕС поевтиняват от 15 май"}
{"url": "https://www.actualno.com/europe/ek-predupredi-za-opasnost-ot-dezinformacija-v-kampanijata-za-evropejskite-izbori-news_748452.html", "text": "  Европейският комисар по правосъдието Вера Йоурова предупреди за организирана дезинформационна кампания в навечерието на , съобщава германският национален ежедневник Die Frankfurter Allgemeine Zeitung.     \"Не можем да допуснем дори в една държава-членка резултатите от изборите да бъдат манипулирани. Тези избори са съдбоносно решение за Европа\", заяви чешкият политик пред германски медии.   От редакцията припомнят, че Европейската комисия се тревожи от месеци, че Русия може да се намеси в предизборната кампания и да окаже влияние върху изхода от гласуването в края на месеца. Изборите за следващия състав на ЕП ще се проведе в периода 23-26 май.", "date": "2019.05.13", "title": "ЕК предупреди за опасност от дезинформация в кампанията за европейските избори"}
{"url": "https://www.actualno.com/cars/pyrvijat-nov-hibrid-na-opel-izleze-na-pytja-news_748454.html", "text": "  Германският производител Opel представи първия си собствен хибрид, който може да се зарежда от електропреносната мрежа. Това е кросоувърът Grandland X, който вече е оборудван с новия задвижващ агрегат. Предстои той да бъде поставен още на хибридните Peugeot 508 и 508 SW, Peugeot 3008, а също така и на Citroën C5 Aircross. Opel GrandLand X Hybrid4 се задвижва от 1,6-литров бензинов турбомотор, чиято мощност е 200 к.с. Той работи в комбинация с автоматична скоростна кутия с 8 предавки, а на задната ос е поставен електрически двигател. Той развива 110 к.с., като осигурява задвижване на четирите колела, както и допълнителен въртящ момент. Като цяло системата развива 300 к.с. и използва за захранване батерия с мощност 13,2 кВт/ч, която осигурява на кросоувъра пробег на електричество от 50 км. Акумулаторите могат да се зареждат на специална станция Wallbox, като целият процес ще отнема не повече от 2 часа. От Opel засега не съобщават цената на новата версия на Opel GrandLand X Hybrid4, както и кога тя ще се появи на пазарите в Европа.     ", "date": "2019.05.13", "title": "Първият нов хибрид на Opel излезе на пътя"}
{"url": "https://www.actualno.com/help/da-pomognem-na-mladija-bashta-ivan-peshtenski-da-se-prebori-s-levkemijata-news_748464.html", "text": "  До края на настоящия месец май трябва да се съберат за лечението на 35-годишния Иван Пещенски. До момента в сметката му има едва 25 хил. долара.     Иван страда от остра миелоидна левкемия с много висок риск. Диагнозата му е поставена преди година. До него е съпругата му Гергана и 3-годишната им дъщеричка Калина. За известно време обаче Иван не може да гушка малката си принцеса, защото е със срината имунна система. Гледа я само през стъкло, разказват през сълзи негови приятели.\r\nСлед поставянето на диагнозата силният и енергичен мъж не успява да измине и 100 м и да стои седнал повече от 5 минути. След шока идва ред на лечението. Първо със силна химиотерапия, последвана от поддържащи химиотерапии и тежка процедура – трансплантация на стволови клетки в НСБАЛХЗ - София. След всички усилия обаче, успехът е краткотраен и няма лечебен ефект, а възможностите за това в България са вече изчерпани.    Иван е завършил НСА, като кинезитерапевт и е върнал към живот стотици, хиляди пациенти. Благодарностите към него нямат край. . Когато е било необходимо, Иван се раздава, защото за него е въпрос на чест да помогне на пациентите си. Сега, когато той се нуждае, му е трудно да приема помощ. Но тя е задължителна, за да победи в битката за живота и да може отново да бъде чудотворецът, който вдига хората от инвалидни колички и след счупвания. Иван е любимият съпруг, обичаният баща, верният приятел и всеотдаен кинезитерапевт.", "date": "2019.05.13", "title": "Да помогнем на младия баща Иван Пещенски да се пребори с левкемията!"}
{"url": "https://www.actualno.com/ruse/malki-bukvopletci-izlychiha-bylgarski-shampion-v-ruse-news_748440.html", "text": "  В Русе се проведе първото национално състезание по правопис на български език „Буквоплет“. Това е адаптирана версия на български език на английското spelling bee, за ученици от втори клас. В рамките на няколко месеца децата се готвят за надпреварата, заучавайки и наизуст правилното изписване на стотици думи с особености в правописа на български език под формата на игра и забавление.     Организатор на проявата е Асоциацията на Лайънс клубовете от Дистрикт 130 България, както и Лайънс клуб „Русе – Север“, който създаде формата „Буквоплет“, превърнал се от миналата година в национална кампания. На състезанието присъства и дистрикт управителят на Асоциацията на Лайънс клубовете от Дистрикт 130, България Веселин Георгиев.\r\nВ надпреварата участваха 24 деца от 12 български града: Варна, Велинград, Велико Търново, Видин, Добрич, Пазарджик, Панагюрище, Плевен, Пловдив, Свиленград и Стара Загора и домакините от Русе. Крайдунавският  град бе представен от Емили Бохосян от ОУ „Любен Каравелов“ и Александра Димитрова, от СУПНЕ „Фридрих Шилер“. \r\nСъстезанието се проведе в три кръга, а компетентното жури бе в състав: преподавателят в РУ „Ангел Кънчев“ д-р Никола Бенин, председател; филологът, редактор и журналист Ива Колева и писателката, преподавателка и автор на учебници Анелия Янковска-Сенгалевич.  В оспорваната конкуренция победител стана Кристина Манчева от НУ „Христо Ботев“ в Плевен. Нейни подгласници са Елица Борисова от  ОУ „Св. Патриарх Евтимий“ във Велико Търново и Тома Тетимов от ИСУ „Св. Св. Кирил и Методий“ във Велинград.", "date": "2019.05.13", "title": "Малки буквоплетци излъчиха български шампион в Русе"}
{"url": "https://www.actualno.com/tennis/kyde-da-gledame-grigor-dimitrov-na-starta-na-turnira-v-rim-news_748470.html", "text": "  Най-добрият български тенисист започва своето участие на турнира от сериите \"Мастърс\" в Рим днес.     Хасковлията ще дебютира в надпреварата на двойки в тандем с Борна Чорич, а техни съперници са Франсис Тиафо и Лука Пуи.   Двубоят ще се изиграе на корт №4, като е четвърти по програмата за деня.\r\nПървият мач се очаква да започне около или след 12 часа, което означава, че Димитров и Чорич ще трябва да почакат няколко часа, преди да се появят на корта (около 16:30 часа прогнозно време).  След и раздялата с Даниел Валверду, в екипа му влиза . Димитров ще продължи да работи и с Андре Агаси.\r\nТурнирът в Рим е генерална репетиция за \"Ролан Гарос\", който започва на 26 май.    .    ", "date": "2019.05.13", "title": "Къде да гледаме Григор Димитров на старта на турнира в Рим"}
{"url": "https://www.actualno.com/bgfootball/cska-pravi-razprodajba-prez-ljatoto-petima-se-razdeljat-s-chervenite-news_748481.html", "text": "  Сериозна разпродажба готвят шефовете на ЦСКА през летния трансферен прозорец.     Причина за това е клонящият към нулев сезон за тима, който все още изостава с 3 точки от лидера Лудогорец и не успя да спечели дербито с тях.\r\nСпоред вестник \"България Днес\" стадион \"Българска армия\" може да напуснат до петима играчи.\r\nНа първо място в списъка с изходящи трансфери са чужденците Едвин Джеси и Джеферсон. Двамата започнаха титуляри срещу Лудогорец в събота, но бяха сред най-слабите играчи с червени фланелки.  Според изданието е много вероятно ганаецът и бразилецът да са пуснати в игра само с цел да бъдат продадени. И за двамата ще се търсят суми от порядъка на милион евро.\r\nКои са останалите играчи, които не заслужиха \"червената\" фланелка, разберете в .", "date": "2019.05.13", "title": "ЦСКА прави разпродажба през лятото, петима се разделят с \"червените\""}
{"url": "https://www.actualno.com/starazagora/pijani-shofiori-zadyrjani-v-starozagorsko-edinijat-s-blizo-4-promila-news_748485.html", "text": "  Заради управление на лек автомобил след употреба на алкохол полицията задържа за за 24 часа 51-годишен мъж. На 11 май около 18 часа той управлявал на улица в Мъглиж \"Фиат Пунто\" с концентрация от 3.89 промила в издишания въздух, установено при проверка с техническо средство.     Ден по-рано, на 10 май в 9:40 часа, в Стара Загора за проверка е спрян \"Форд Ескорт\". След тестване за употреба на алкохол с техническо средство е установено, че 66-годишният водач шофира сконцентрация от 2.66 промила и е задържан за срок до 24 часа. Вчера, 12 май, в Казанлък пък е задържан за 24 часа 69-годишен  мъж с концентрация от 1.23 промила алкохол.   Срещу тримата пияни шофьори са образувани бързи производства по чл.343б от Наказателния кодекс, според чиято алинея 1 при управление на моторно превозно средство с концентрация на алкохол в кръвта над 1,2 на хиляда, наказанието е лишаване от свобода от една до три години и глоба от двеста до хиляда лева.", "date": "2019.05.13", "title": "Пияни шофьори задържани в Старозагорско, единият с близо 4 промила"}
{"url": "https://www.actualno.com/politics/nov-signal-dali-peevski-moje-da-se-kandidatira-za-evrodeputat-do-prokuraturata-news_748413.html", "text": "  Макар Върховният административен съд (ВАС) да не видя нередност в това, че ЦИК реално проверява само по адресна регистрация т.е. не фактически дали е живял в последните 6 месеца в ЕС, за да може да се кандидатира за евродепутат, гражданско движение \"Боец\" се обърна с въпрос по темата и към Върховната касационна прокуратура (ВАП).     Адвокат Николай Хаджигенов, който защитаваше позицията на \"Боец\" пред ЦИК и ВАС, е поискал справка от граничните власти, митниците, летище София, НСО и външното министерство на ОАЕ за пътуванията на депутата от ДПС, но това не е направено, защото според ВАС \"... регистрирането на кандидатските листи по същността си е охранително производство, при което кандидатите трябва да отговарят формално на изискванията на ИК, а проверката на Главна дирекция \"ГРАО\" е относно съответствието на декларираните обстоятелства с изискванията да имат постоянен адрес в Република България и да са живели най-малко през последните 6 месеца в Република България или в друга държава-членка на Европейския съюз\".   \"Боец\" обаче сезира и ВАП, като се аргументира така – през последната половин година Пеевски не е присъствал на нито едно пленарно заседание на Народното събрание, освен това от самото движение са го търсили на „обществено известния му адрес“ в хотел „Берлин“, но той не живее там. От централата на ДПС също не са могли да дадат отговор къде живее Пеевски.   Затова гражданското движение се съмнява, че \" Делян Славчев Пеевски живее извън територията на България и Европейския съюз, като е декларирал неистински данни в своята Декларация пред ЦИК, което е престъпление от общ характер. и дългите престои там предполагат, че Пеевски има издадена виза за постоянно пребиваване в ОАЕ. Съгласно днешното законодателство, ако последният има такава виза, която му е необходима за пребиваване с подобен срок, последният се явява данъчно задължен субект, което означава че има отседнал статут извън територията на Европейския съюз \".\r\nОт \"Боец\" добавят, че ще изпратят сигнали и писма за ситуацията с Пеевски до ЕК, Европейския парламент, АЛДЕ – в това европейско политическо семейство членува ДПС, Европейската народна партия (ЕНП) и Партията на европейските социалисти (ПЕС).   Същевременно от \"Боец\" се оплакват, че срещу всички членове на Управителния съвет на дружеството (Георги Георгиев, Георги Карамфилов и Венелин Иванов) е започната проверка по анонимен сигнал. Проверяват се финансите на Георгиев, Карамфилов и Иванов, както и финансовото състояние на \"Боец\", твърдят от движението.    ", "date": "2019.05.13", "title": "Нов сигнал дали Пеевски може да се кандидатира за евродепутат – до прокуратурата"}
{"url": "https://www.actualno.com/art/margarita-dorovska-bienale-se-pravi-s-mnogo-lubov-entusiazym-i-otdadenost-news_748438.html", "text": "   На 17 май от 19:00 часа предстои официалното откриване на изложбите, които оформят рамката на 24-то Габровско биенале на хумора и сатирата в изкуството, в Музея на хумора и сатирата в Габрово – едно от най-големите събития в центъра на традиционния Фестивал на хумора и сатирата.       На церемонията ще присъстват министърът на културата Боил Банов, кметът на община Габрово Таня Христова, дипломати, както и творци от цял свят. Специални гости на събитието са и няколко от членовете на международното жури - Марилена Нарди, Чавдар Николов, Берта Зихел, Васъф Кортун и Антон Стайков. Тогава ще бъдат обявени и носителите на наградите в двата раздела от селекцията. По официалната тема на Биеналето - \"Измерения на публичното\" - се включиха за участие 649 автори от 69 държави. От тях международното жури одобри 150 автори със 182 творби.  От 17 май до 30 септември публиката може да види изложби на карикатури и на съвременно изкуство, подбрани от официалното жури. \"Град Градина\" – изложба - игра с градски бели и добрини (за деца между 6 и 12 години), \"Паркът на Хумора\" - изложба за историята на скулптурния парк около Музея, както и \"Златният Езоп\" - изложба с всички отличени с голямата награда творби от 1973 до 2017 година. В края на Биеналето през септември предстои и представянето на Нонументи – изложба за паметници и публични пространства, които са изменили символното си значение в резултат на политически и социални промени.  По повод началото на голямото събитие, разговаря с , директор на Дома на хумора и сатирата в град Габрово.     Изложбите за карикатура и съвременно изкуство са най-значимия дял от биеналето. Темата тази година го предполагаше, така че някои от произведенията в раздел съвременно изкуство са в градска среда и съм убедена, че ще предизвикат специален интерес. За пръв път правим изложба за деца по темата на Биеналето - с автор Невена Екимова и заглавие \"Град Градина. В \"Град Градина\" децата са свободни да променят града, подканяме ги да вземат решения, да са смели в правенето на градски бели и добрини. Това Биенале е повече от изложби, които ще останат няколко месеца в музея - то е процес, разговор, надявам се спор, така че следете програмата от събития, която го съпровожда. В последния месец от Биеналето, септември, ще открием и последната изложба - \"Нонументи\", посветена на паметници и публични пространства, загубили или променили символната си стойност в резултат на политически промени, а немската театрална компания \"Лигна\" ще представи радио балет пред Дом-паметника на БКП на Бузлуджа.     Темата е актуална навсякъде по света. Но ако понятието за публичното е разколебано в глобален план, то още по-трудно е да го заковем и вкараме в реална употреба тук, в България. Общество, чиито членове не са имали много възможности за избор в публичната сфера, били са направлявани от пропаганда и обезкуражавани да имат мнение поради уязвимостта на частния си живот, днес, цели 30 години след края на хватката на тоталитарното правителство, ние все още се свеним да отстояваме правата си и да стоим зад отговорностите си, да защитаваме свободата си и да направляваме обществения дебат, без да се оставяме да ни разсейват или притискат.\r\nТрябва да признаем, че за нас като публична институция е важно да чуем различни гласове по темата, това ни помага да осъвременяваме мисията и програмата си, да бъдем релевантни и адекватни. За нас е важно да бъдем обществено значими и изкуството и културата, които представяме, да предизвикват интерес и да допринасят към обществения дебат. Егоистично погледнато, опитваме се да декодираме трансформациите на публичната сфера днес и това да е от ползва за нас в предефинирането на собствените ни задачи.    С много любов, ентусиазъм и отдаденост, с блестящ и железноотговорен екип, тук-там с ядове. Отдавна не сме имали толкова много гости за Биеналето, много от участващите артисти ще присъстват на откриването, така че след доста положен труд, сега е време да се забавляваме, да срещнем хората, чиито произведения показваме с публиката. Предизвикателството сега е да удържим разговора жив и активен до септември, да дадем пространство на още и различни гласове.   Имаме две отделни журита - за карикатура и за съвременно изкуство. Членовете им са съответно водещи световни имена в карикатурата и куратори: Мартин Роусън, който публикува карикатури във вестник \"Гардиън\" и редица значими британски издания, Чавдар Николов, съосновател на \"Прас-Прес\" и автор на добре познатите у нас анимирани карикатури, Марилена Нарди - много награждавана, италианска карикатуристка с изключително елегантен и категоричен стил. Журито за съвременно изкуство включва Васъф Кортун, куратор с огромна роля за развитието и утвърждаването на Истанбул като световна сцена за съвременно изкуство, Берта Зихел, американка, поканена в началото на новото хилядолетие да оглави медийния департамент на Музея Рейна София в Мадрид и да създаде колекция от видео изкуство и Антон Стайков, заместник-председател на СБХ, изключителен изследовател, куратор, писател, който за втори път е част от журито на Беиналето.   Журито избира творбите, които участват в изложбите, както и решава кои от тях да бъдат наградени със \"Златен Езоп\" и наградата на град Габрово за млад автор. В дните на откриването ще представят лекционна програма по темата на Биеналето - в петък Антон ще говори за Места за хумор и не-места за хумор, Васъф ще говори за публичните институции в изкуството и промените, които се случват в институционалното поле, а Берта ще говори за интернет като нова публична сфера и как това създава нова рамка за популярната култура.\r\nВ събота, отново в лекционен панел, свои работи ще представят в лекция Чавдар Николов и Марилена Нарди и ще говорим за карикатурата като публично изкуство и ролята ѝ в обществения дебат. Всяко Биенале е трудно по различен начин, но вярвам, че след най-голямото изпитание за нас като институция - зората на 90-те години на миналия век, сега трудността ни не е в това да оцеляваме, а в това най-точно и ангажиращо да улавяме пулса на съвремието ни. Който се занимава със сатира, знае, че да си истинен, а това е единствения път пред сатирата, никога не е лесно. ", "date": "2019.05.13", "title": "Маргарита Доровска: Биенале се прави с много любов, ентусиазъм и отдаденост"}
{"url": "https://www.actualno.com/balkani/edi-rama-albancite-jivejat-v-dve-razlichni-strani-i-trjabva-da-se-obedinjat-news_748518.html", "text": "  В интервю за белградската телевизия Pink лидерът на кабинета в Тирана Еди Рама подчерта, че „албанците са братя, които живеят в две различни страни и трябва да се обединят“, цитира думите му електронното издание на прищинския ежедневник Gazeta Express, цитиран от БГНЕС.     Рама поясни, че вижда това обединение като част от процеса за членство в Европейския съюз. Албанският премиер заяви, че иска да има регион без граници. „Не искам граници с Косово, Черна гора, Северна Македония, Сърбия. Трябва да работим, за да се случи това“, подчерта Рама.   Съгласно думите му, Сърбия трябва да се изправи срещу реалността и да приеме Косово като независима и свободна страна. „Нуждата от помирение е неизбежна\", категоричен бе лидерът на кабинета в Тирана.\r\nСъщевременно той увери, че никога не е говорил за Велика Албания – идея, която – съгласно думите му, е създадена, за да бъде използвана срещу самите албанци. Рама също така заяви, че сърбите и албанците могат да се помирят и направят на Балканите това, което е постигнато от Франция и Германия в Европейския съюз.  ", "date": "2019.05.13", "title": "Еди Рама: Албанците живеят в две различни страни и трябва да се обединят"}
{"url": "https://www.actualno.com/showbusiness/otkriha-evrovizija-2019-snimki-video-news_748448.html", "text": "  Евровизия 2019 беше официално открита със зрелищна церемония в театър Хабима в сърцето на Тел Авив. 64-тото издание на конкурса посрещна 41 участващи държави, които бяха поздравени лично от кмета на града Рон Хулдаи.     През измината седмица в Конгресния център в Тел Авив се проведоха първите репетиции на всички участващи изпълнители за Кои обаче са фаворитите, които се откроиха дни преди големия финал? Холандците бяха скептични при обвяването на избора му в началото на година, тъй като 25-годишният изпълнителят беше напълно неизвестен родината си. Това бързо се промени след като той се консолидира като основния фаворит за победа с представянето на песента му \"Arcade\" през март и от този момент се превърна в един от най-актуалните местни изпълнители. Холандските медии дори започнаха да спекулират в кой град ще е най-добре да се домакинства конкурса при евентуално първо място на Дънкан във финала на 18 май.    добива популярност в родината си Франция след като изпълнява кавър версия на любимата си певица Кончита Вурст в детското издание на шоуто Гласът на Франция през 2015 година. Впечатляващото му представяне в шоуто му дава изключителна популярност сред младата аудитория във Франция, а YouTube влоговете му са гледани от милиони. Музиката обаче си остава неговата голяма страст и през 2019 Билал печели категорично френския финал за Евровизия с песента си \"Roi\" (Крал).  Деветнадесетгодишният изпълнител от марокански произход се превърна в един от фаворитите за спечелването на \"кристалния микрофон\" след доброто си представяне по време на репетициите в Тел Авив през изминалата седмица. До този момент французинът не беше считан за реален претендент за успеха. Швеция е една от най-успешните държави на Евровизия. Тазгодишният им представител Джон Людвик с песента \"Too late for love\" спечели шведското шоу за избор на песен за Евровизия с рекорден брой точки от международните журита и това логично го превърна в един от потенциалните победители в Израел. На сцената в Тел Авив той ще излезе заедно с впечатляващ женски соул квартет.     Завръщането на Сергей Лазерев на конкурса Евровизия беше едно от най-дългоочакваните събития за феновете от Русия. След впечатляващото си участие на Евровизия 2016, което му донесе трето място с композицията „You are the only one”, очакванията към изпълнителя, продуциран от Филип Киркоров, са дори още високи. Песента му на Евровизия 2019 \"Scream\" разочарова една част от любителите на конкурса, но за най-верните му почитатели остана ясен фаворит за победа. В Тел Авив Сергей ще заложи отново на сложно сценично представяне с надеждата да донесе втора победа за Русия в историята на страната. Кипър тази година ще бъде представен на Евровизия от гръцката звезда с грузински корени Тамта с песента \"Replay\". След второто място на Елени Фурейра с песента \"Fuego\" през 2018, кипърската телевизия отново ще се пробва да повтори силното си класиране като залага на същия екип от композитори и сценографи, реализирали най-успешното им представяне някога.       Най-обсъжданите участници в тазгодишното издание на конкурса безспорно са групата Хатари от Исландия с песента \"Hatrið Mun Sigra\" (Омразата ще надделее). Те се определят като \"анти-капиталистическа БДСМ пърформанс арт група\". Групата разчита на провокацията и голямата част от посланията ѝ са по-скоро в сферата на иронията и сатирата. Част от критиката им е и към самите тях, често заявявайки, че в днешно време е невъзможно да се бориш срещу капитализма без известна доза лицемерие. Като цяло групата заявява, че целта ѝ е не да пропагандира тяхната визия за света, а да отвори тема за дискусия в обществото. \"Нашата цел е да зададем въпроси и да поставим под дискусия щекотливи теми за обществото, но ние нямаме самочувствието да твърдим, че имаме отговорите\", заявиха представителите на колоритната формация. Дали това ще е големият победител в Тел Авив ще разберем скоро, но едно е сигурно – групата от Исландия ще остави следа в историята на конкурса. Двата полуфинала на Евровизия 2019 ще се проведат на 14 и 16 май от 22 часа, а големият финал е на 18 май на живо от Конгресния център в Тел Авив, отново от 22 часа българско време. Всички конкурсни вечери могат да се гледат на живо официалния канал на конкурса – youtube.com/Eurovision. я. Преди отказването си страната ни беше една от най-успешните държави на конкурса, с второто място на Кристиан Костов през 2017, четвъртото място на Поли Генова през 2016 и 14-тото място на групата Equinox. След отказването ни от конкурса през ноември миналата година зрителите на Евровизия организираха подписка с искане България да се завърне на конкурса, която събра рекорден брой от 10,000 подписа само за 48 часа.", "date": "2019.05.13", "title": "Откриха Евровизия 2019 (снимки + видео)"}
{"url": "https://www.actualno.com/music/yalta-club-kani-loco-dice-yaya-i-illyus-barrientos-v-edna-vecher-news_748467.html", "text": "  От началото на годината станахме свидетели на вълнуващата клубна програма на YALTA CLUB, която почти ежеседмично радва публиката с качествена селекция на артисти. Следващата седмица на 17 май предстои поредното парти с участието на шест диджея в двете зали. В Room 1 ще се забавляваме заедно с основателя на Desolat, Loco Dice, с един от артисти на легендарния лейбъл, Yaya, и с резидента на клуба, Liubo Ursiny. По същото време в Room 2 ще чуем най-доброто от съвременната хаус музика с британското дуо Illyus Barrientos, които ще се качат зад пулта веднага след Juan Alvarez.     Eдна от най-ярките звезди на световната клубна сцена се завръща за петъчното парти в YALTA CLUB, за да ни припомни чувството да се изгубиш на дансинга. За последно видяхме Loco Dice в София по време на миналогодишния Solar Easter заедно с Jamie Jones и още куп световни имена. Собственикът на лейбъла Desolat и резидент на топ клубове в Ибиза като DC-10 (Circoloco) и Ushuaïa (Used&Abused) винаги успява да отведе тълпата към неочаквани места с непознаваща граници музика и усет за рефлектиращата и атмосфера.\r\nНа 17 май той идва с един от артистите на Desolat, a именно Yaya. Младият диджей от Италия грабва вниманието на Loco Dice с едно от парчетата си (Fresca de l’Agua). Малко след това през 2009 г. той става част от семейството на Desolat, което го води до клубове по целия свят като Fabric, Watergate, Cocoricò и много други. Yaya e и изключително продуктивен продуцент, като в последните години траковете му се издават от лейбъли като Cadenza, Be As One и Kina Music. Mладият талант, вдъхновен от афро-латино звуците от 70-те в родния си град, ще чуем в Room 1 на YALTA CLUB.\r\nВ Room 2 ни предстои да видим за първи път актуалното британско дуо Illyus Barrientos. Момчетата имат различен произход – Barrientos е роден в Америкa, а родителите му са от Чили, докато Illyus израства във Франкфурт след като е роден в Гласгоу. Въпреки това, съдбата ги среща на дансинга през 2014 г. и двамата започват да споделят любовта си към модерната хаус музика, която от тогава ги тласка към зашеметяващи нива на световната сцена. С убийствени релийзи като Shout, So Serious и M.E.A  за Toolroom Records и класираните в Beatport парчета за Defected Records, Illyus Barrientos закрепиха статуса си на най-търсените диджеи и продуценти във Великобритания. Графикът им за 2019 година вече е препълен с гигове от Москва до Бангкок и ,разбира се, с гостуването им в YALTA CLUB на 17 май.  Билети за събитието може да закупите oт OMV, YALTA CLUB и в мрежата на Eventim.\r\nПовече информация може да намерите на официалната страница във Facebook, както и на .", "date": "2019.05.13", "title": "YALTA CLUB кани Loco Dice, Yaya и Illyus"}
{"url": "https://www.actualno.com/ruse/praznici-na-naukata-i-inovativno-mladejko-ekspo-sybirat-intelektualci-v-ruse-news_748533.html", "text": "  Днес, в Русе бяха открити XXI майски празници на науката и IV Иновативно младежко ЕКСПО в РУ „Ангел Кънчев“.     Форумът се провежда от Академичното ръководство и Студентския съвет на РУ „Ангел Кънчев“ и е под егидата на Министъра на образованието и науката на България Кирил Вълчев.    приветства участниците с думите: „Гордеем се с нашите студенти и вярвам, че с всяка изминала година това прекрасно събитие ще  се радва на все по-голяма посещаемост“.\r\nИновативното младежко ЕКСПО събира за втора година участници и от: Франция, Португалия, Малта, Румъния, Литва и други европейски страни, които ще представят своите продукти. от институти на БАН, университети и гимназии са подали заявки за събитието. Участници ще бъдат още български и европейски стартиращи фирми; студенти по предприемачество в магистърски програми; носители на награди за бизнес планове; студентски клубове и лаборатории, клубове от средни училища, които ще покажат нови продукти, идеи или услуги.  Програмата на ЕКСПО, беше съпътствано и от финалния етап от Студентската научна сесия Best Paper Crystal Prize, където ще се представят най-добрите доклади по секции. Второто паралелно събитие ще бъде дискусионен форум „Световно кафене: Диалози за образованието“ в зала 2 на Канев център. Екипите ще имат по 3 минути на сцената на „Канев център“, за да представят своите разработки и да ползите от тях. Презентациите започват в 15 часа и ще приключат с церемония по сертифициране на всички участници в #ЕКСПО4.", "date": "2019.05.13", "title": "Празници на науката и Иновативно младежко ЕКСПО събират интелектуалци в Русе"}
{"url": "https://www.actualno.com/society/86-ot-bylgarite-odobrjavat-vkusa-na-produktite-sobstveni-marki-na-lidl-news_748526.html", "text": "        Обобщените резултати от 19 900 оценки, дадени от участниците в рамките на най-големия вкусов тест на собствени марки на Lidl, проведен от IPSOS в България, показват, че 86% от българите одобряват вкуса на собствените марки на Lidl, 82% потвърждават качеството им, а 81% биха препоръчали на свои близки, познати и приятели да опитат тествания от тях продукт.   В проучването се включиха 4600 респондента от 6 областни града, които тестваха 199 продукта от 24 собствени марки на Lidl в следните категории: млечни, месо (грил и зимен асортимент) и риба, колбаси, бира и сладолед.\r\nРезултатите за одобрение на вкуса при продуктовите групи също са красноречиви: 85% одобряват вкуса на млечните продукти, 81% за бирата, 92% за сладоледа собствена марка на Lidl и 84% - колбасите. В категорията месо и риба резултатите за одобрение на вкуса са: 88% за грил серията, 89% за зимния асортимент и 95% за рибата.   “С този най-мащабен вкусов тест, който направихме, валидирахме още веднъж факта, че голяма част от нашите клиенти идват при нас, защото има нещо, което самите те – или пък техните близки – много обичат, и което купуват само от Lidl – било то сладоледа или шоколада, ементала или немската шунка, както и любимите на множество продукти „Родна стряха“. Това са продуктите от собствените ни марки, които са в основата на нашия бизнес модел. Те са гарант за качество и за характерното за Lidl оптимално съотношение качество-цена. Затова сме много щастливи, че резултатите от проучването недвусмислено потвърждават, че хората разпознават качеството на продуктите ни, харесват вкуса им и ни се доверяват“ , коментира Милена Драгийска, главен изпълнителен директор на Лидл България.\r\nЗа всички потребители, желаещи да опитат някои от продуктите собствена марка на Lidl, веригата стартира серия от дегустации на избрани продукти, участвали в проучването. Дегустациите започват на 25 май в София и ще продължат във всички градове в страната, в които има магазини на Lidl.        „Това беше най-мащабният продуктов тест, който сме правили до момента. Определено случването му беше предизвикателство за целия екип, но нещата протекоха гладко, стиковайки се чудесно и с колегите от Lidl. Високите резултатите, които регистрирахме, са доста консистентни от гледна точка на пол, възраст и населено място на респондентите, което води до балансирани общи оценки на тестваните продукти и съответните продуктови групи“ , сподели Виолета Танчева, ръководител отдел „Стратегически пазарни проучвания“, IPSOS България.\r\nПовече информация за резултатите от проучването могат да бъдат намерени на .", "date": "2019.05.13", "title": "86% от българите одобряват вкуса на продуктите, собствени марки на Lidl "}
{"url": "https://www.actualno.com/europe/v-germanija-gotvjat-nov-danyk-za-da-finansirat-djamiite-news_748319.html", "text": "  Налице е все по-голяма подкрепа за т.нар. данък джамия в Германия, за да се спре прилива на чуждестранно финансиране за ислямските институции, които биха могли да дойдат от антидемократични източници.     Федералното правителство разглежда това като \"възможен път\", според отговор на парламентарен въпрос, за което информира в. \"Велт ам Зонтаг\".\r\nНовият налог би бил подобен на християнския \"църковен данък\" в страната.\r\nНараства опасението за влиянието на чуждестранните източници на финансиране върху мюсюлманската общност в страната. В Германия живеят около 5 млн. мюсюлмани.  Например турско-ислямският съюз на Института за религия  управлява около 900 джамии в Германия. Организацията е ръководена от правителството на президента Реджеп Тайип Ердоган и на имамите плаща турското правителство.\r\nДруги джамии са затворени за насърчаване на радикални и войнствени ислямистки идеи.\r\nСпоред вестника няколко германски провинции подкрепят решението, смятайки, че германските джамии трябва да могат да се финансират сами.    ", "date": "2019.05.13", "title": "В Германия готвят нов данък, за да финансират джамиите "}
{"url": "https://www.actualno.com/crime/specsydyt-zasedava-po-deloto-sreshtu-minu-stajkov-news_748532.html", "text": "  На 14 май Специализираният наказателен съд заседава по делото срещу бизнесмена Миню Стайков, предаде репортер на БГНЕС. Преди седмица бизнесмена по последното, трето обвинение, което прокуратурата му повдигна – за злоупотреби и деклариране на неверни данни с цел да бъдат отпуснати средства от еврофондове.     Разследването се води срещу 8 души, свързани с \"Винпром Карнобат\", които са обвинени , а сред тях е и Стайков. Той е в ареста от 8 месеца по други обвинения – за държане на контрабандни цигари и данъчни престъпления. По закон трябваше да бъде освободен, тъй като изтича максималният срок за задържането под стража. С новото обвинение обаче арестът беше удължен.   Прокуратурата твърди, че дружества, , са получавали неправомерно средства от европрограми за земеделие. Парите били отпускани за развитие на селските райони и засаждане на нови лозя. По делото вече беше разпитан настоящият министър на земеделието, храните и горите Румен Порожанов в качеството му на бивш директор на Фонд \"Земеделие\".\r\nПреди седмица адвокатите на Стайков поискаха отвод на прокурор Ангел Кънев, който ръководи първите две дела срещу него - за държане и продажба на акцизни стоки без бандерол и за данъчни и документни престъпления. Защитата на бизнесмена твърди, че Кънев е заинтересован от изхода на процеса, тъй като преди години е купувал земи от фирма, свързана основния конкурент на Стайков в алкохолния бизнес – \"Винпром Пещера\". От прокуратурата публикуваха официално съобщение, в което посочват в детайли, че няма основание да се иска отвод.  ", "date": "2019.05.13", "title": "Спецсъдът заседава по делото срещу Миню Стайков"}
{"url": "https://www.actualno.com/america/es-ochakva-otlagane-na-mitata-za-kolite-sasht-e-zaet-s-kitaj-news_748360.html", "text": "  Еврокомисарят по търговията Сесилия Малмстрьом очаква президентът на САЩ Доналд Тръмп да отложи до 18 май крайния срок за налагане на мита върху европейските автомобили.     Тръмп, който наложи мита върху китайски внос за 200 млрд. долара по-рано този месец, трябва да вземе решение за европейските автомобили, което би могло да засегне износа на автомобили и авточасти на около 47 млрд. евро (53 млрд. долара).   Според Малмстрьом е възможно крайният срок да бъде отложен, тъй като Вашингтон се фокусира върху продължаващите преговори с Пекин. \"Има сигнали, че (крайният срок) може да бъде отложен поради преговорите между САЩ и Китай\", казва еврокомисарят пред германския вестник \"Зюддойче Цайтунг\", цитиран от Reuters.\r\nАко Тръмп продължи с митата на 18 май, ЕС има списък с американски продукти на стойност 20 млрд. евро, на които биха могли да бъдат наложени ответни тарифи, предупреди Малмстрьом.  Европейските лидери и официални лица отдавна заявиха, че няма да обсъждат търговските споразумения , която някои сравниха с преговорите с пистолет в главата.", "date": "2019.05.13", "title": "ЕС очаква отлагане на митата за колите, САЩ е зает с Китай"}
{"url": "https://www.actualno.com/crime/pytna-policija-shte-proverjava-tovarnite-avtomobili-i-avtobusite-news_748358.html", "text": "  От днес, 13 май до 19 май на територията на цялата страна се провежда операция на Пътна полиция за контрол на товарните автомобили и автобусите.     Тя е част от календара на TISPOL – Европейската мрежа на службите на Пътна полиция и подобни действия има на територията на всички държави-членки.   ", "date": "2019.05.13", "title": "Пътна полиция ще проверява товарните автомобили и автобусите"}
{"url": "https://www.actualno.com/business/chez-zapochva-nabirane-na-stajanti-za-2019-g-news_748367.html", "text": "  ЧЕЗ стартира набирането на кандидати за стаж през лятото на 2019 г. До края на месец юни е срокът за подаване на документи и събеседване.     Над 60 ученици, студенти и дипломанти ще могат да станат част от екипите в компаниите от Групата на ЧЕЗ в България през месеците юли, август и септември. Те ще имат възможност да работят с наставници с дългогодишен опит, да участват във вътрешни обучения и да развиват своите лични и професионални умения.\r\n„Стажантската програма на ЧЕЗ  е с дългогодишни традиции. Целта ѝ е да предостави възможности на теоретично подготвените ученици и студенти от технически специалности да придобият практически опит в реална работна среда.\r\nПрограмата е в съответствие с принципите на ЧЕЗ за принос и ангажираност към обществото, насърчава младите хора към професионално развитие и дава възможност за реално навлизане в професионалната област“, заяви Евгения Накова, директор „Човешки ресурси“ в „ЧЕЗ България“ ЕАД.  За 10 годишната история на Стажантската програма до момента над 800 души са преминали  стаж в ЧЕЗ, а около 270 са постъпили на работа в компаниите на ЧЕЗ в България. Традиционно най-голям е интересът към звената „Експлоатация и поддържане“ и „Мерене и управление на данни“ в „ЧЕЗ Разпределение България“ АД.\r\nПодробности и формуляр за кандидатстване може да бъдат намерени на сайтовете на ЧЕЗ България и ЧЕЗ Разпределение в .", "date": "2019.05.13", "title": "ЧЕЗ започва набиране на стажанти за 2019 г."}
{"url": "https://www.actualno.com/politics/da-zapazim-koral-zabranata-za-svobodno-kympinguvane-e-protivokonstitucionna-news_748377.html", "text": "   . За това призовава Мирослава Петрова от гражданската организация \"Да запазим Корал\" в отворено писмо, изпратено до председателя на парламентарната комисия по регионална политика, благоустройство и местно самоуправление Искрен Веселинов.     Поводът за недоволството са опитите за изменение и допълнение на Закона за устройството на Черноморското крайбрежие (ЗУЧК), в които се предлага да се увеличат , поставени върху дюните, и същевременно да отпадне забраната за строителство върху тях.\r\nОт \"Да запазим Корал\" настояват Веселинов да не подкрепя \"превратните противоконституционни членове и алинеи от бъдещия закон\", като не допусне те да се гласуват. \"Този Ваш акт ще даде път смислено и компетентно да се отвори дебат, да се потърси международен пример и да се организира адекватен регламент – без забрани, които да убият средата, която утре ще е необходима\", посочват още от гражданската организация.   Наскоро по инициатива на депутата от \"Обединени патриоти\" Христиан Митев бяха , в които се казва, че ако разположиш палатка или шатра на неохраняем морски плаж, морски плаж за природосъобразен туризъм или прилежащата им акватория без разрешение, глобата да е от 5000 до 10 000 лева или с имуществена санкция от 10 000 до 50 000 лева. В мотивите е записано, че така щяла да се опазва околната среда от замърсяване, включително с неразтворими отпадъци.\r\nДруго предложение – ако си сложиш палатка, навес, шатра, заслон върху дюни (бели или сиви), да бъдеш глобяван между 2000 и 5000 лева или с имуществена санкция между 3000 и 10 000 лева. Предложението е аргументирано по следния начин – по-ясно се \"диференцират\" наказанията.\r\nСамият Искрен Веселинов за забрана на \"дивото къмпингуване\". Той иска да има специално определени за това места, а ако някой къмпингува извън тях - глоби от 500 до 300 лв. и от 2 хил. лв. до 60 хил. лв. за \"устройването\" на такива места за бивакуване извън процедурата.       Припомняме, че в ЗУЧК минаха промени, с които се забранява опъването на хавлия или на палатка на дюни. Само че глобите са по-малки – от 500 до 1000 лева за хавлия и/или платка, от 1000 до 3000 лева за кемпер или каравана.  След поредицата от публикации в медиите, Искрен Веселинов коментира казуса в своята страница във Facebook. \"Провокиран съм да отговоря, тъй като въпросните журналистически разработки съдържат откровени неистини, извадени от контекста факти и неверни твърдения. Очевидно е, че определени политически кръгове се опитват масирано да манипулират общественото мнение като прокарват внушението, че видите ли, те патриотите посягат на българската природа и българския туризъм\", пише Веселинов.\r\nПо думите му цялостната философия на предложените промени в Закона за черноморското крайбрежие е свързана именно с прецизиране и регулиране на дейностите, свързани с опазването и съхранението на всички видове дюни, и намиращите се в тях защитени видове на флората и фауната. \"Създават се условия за развитие на икономиката чрез опазване на околната среда. Предложените по-високи санкции за нарушения са именно в тази посока\", посочва още народният представител.   ", "date": "2019.05.13", "title": "\"Да запазим Корал\": Забраната за свободно къмпингуване е противоконституционна"}
{"url": "https://www.actualno.com/education/bylgarski-uchenici-specheliha-medali-na-olimpiadi-v-rusija-i-portugalija-news_748407.html", "text": "  Българският национален отбор по химия се представи успешно на 53-то издание на Международната Менделееевска олимпиада в Санкт Петербург, като спечели един златен и  два сребърни медала, съобщиха от МОН.     Българският отбор, който участва за петнадесети пореден път в олимпиадата, бе представен от учениците, класирали се на първите четири места на последната Национална олимпиада по химия.   Златен медал  получи Камен Петров, ученик от XII клас на НПМГ \"Акад. Л. Чакалов\", гр. София, а сребърните медали бяха за Дамян Францов от  XI клас на СМГ „Паисий Хилендарски\" - гр. София, и Евгени Стателов от XII клас на ЕГ \"Пловдив\", гр. Пловдив.\r\nВ отбора участва още и Кристиян Вилхемов от XI клас НПМГ \"Акад. Л. Чакалов\", гр. София. Ръководители на отбора  бяха доц. д-р Христо Чанев и гл. ас. д-р Даниела Цекова. Тази година олимпиадата се проведе в град Санкт Петербург, Русия.  В състезанието участваха 150 младежи от 29 страни от Европа, Азия и Африка. В надпреварата за първи път се включиха Австрия, Иран, Китай, Сирия, Словакия, Хърватия и Чехия.019г.\r\nТри сребърни и три медала пък спечелиха български ученици на състезание в Португалия. Петър Жотев от Софийската математическа гимназия „Паисий Хилендарски”, Красимир Масларов от Националната природо-математическа гимназия, и Александър Проданов от Профилираната природо-математическа гимназия в Казанлък спечелиха сребърни медали на XVII-тата олимпиада по природни науки на Европейския съюз EUSO, която се проведе в Алмада, Португалия.   Бронзови медали завоюваха Виктор Гилин от Националната природо-математическа гимназия, Павел Николов от Математическа гимназия „Акад. Кирил Попов“ в Пловдив и Васил Николов от Първа частна математическа гимназия в София.    Олимпиадата се проведе във Факултета по природни науки и технологии на Лисабонския университет NOVA в два кръга, а България участва с два отбора по трима ученици на възраст по-малка от 17 години, съгласно регламента на състезанието.\r\nУчастниците решаваха екипно експериментални задачи с изследователски характер, свързани с качествата на корка като природен материал, и използването на ресурсите на океана за добиване на енергия и за опазване на природата.\r\nБългарски ученици участват в EUSO за . Една от основните цели на инициативата е да стимулира работата с даровити деца от европейската общност, да развива умения за работа в екип и решаване на теоретични и практически задачи в областта на природните науки.   ", "date": "2019.05.13", "title": "Български ученици спечелиха медали на олимпиади в Русия и Португалия "}
{"url": "https://www.actualno.com/starazagora/starozagorski-uchenici-napisaha-prikazki-s-geometrija-news_748374.html", "text": "  Изложба от двадесет и седем  книжки, в които разказват как чувстват математиката, подредиха шестокласници от старозагорското Средно училище (СУ) „Иван Вазов“. Експонатите са плод на творческото им мислене и практическите им знания от часовете по математика през учебната година. Това е и “приносът на децата в месеца на словото и на несломимия български дух” според учителката на шестокласниците Диана Семкова.     „Книжките са начин учениците ни да покажат как преплитат математиката и реалния живот. Това е и целта на проекта по програма Еразъм+ „Как да почувстваме математиката“ („How To Feel Maths“), на който СУ „Иван Вазов“ е координатор”, уточнява директор, на школото .\r\nВ книжките са разказани истории за приятели и преживявания с тях чрез преплитане на рисунки и геометрични тела. Изложбата \"Геометрична приказка\" е подредена в детския отдел на библиотека „Родина“ и ще остане там до 30 май.", "date": "2019.05.13", "title": "Старозагорски ученици написаха приказки с геометрия"}
{"url": "https://www.actualno.com/viewpoint/tursko-robstvo-ili-igo-zashto-opitvate-da-prenapisvate-istorijata-news_748368.html", "text": "  Темата за периода на османското владичество в България е особено чувствителна тема и с нея не бива да се правят лекомислени заигравки.     В днешно време е модерно да се прави \"нов прочит\" на историческите събития. Завоалирано като \"академични дискурси' се започва много опасен танц по струните на търпението на българското общество. По принцип то е доста търпеливо към какви ли не далавери и корупционни схеми, но всяко нещо си има граница, освен може би Вселената и човешката глупост.\r\nРазсъжденията върху самата дефиниция на робството не променят неговото съдържание. А то е повече от известно, не само от българската възрожденска литература, но и от различни припокриващи се исторически извори. Няма как еничарството, породено от така нареченият кръвен данък, да бъде представяно като \"доброволен акт за социално издигане\". Нагло и обидно е!\r\nНо именно за такива опити за пренаписване на българската история, алармираха от Движение \"Възраждане\". Нещо повече - за , ако не спазват \"новата доктрина\".  Подобни опити за \"преразглеждане на историята\" не са нещо ново. Те са правени и преди, както и опитите за по-радикални промени в учебници по литература, свързани с исторически събития.\r\nОсновните изникващи въпроси са кой и защо иска подобни промени. Нека си припомним прословутия цитат на Оруел: \"Който контролира настоящето, контролира миналото. А който контролира миналото - контролира бъдещето\". Именно в този контекст разни анализатори обосновават такива промени. Мотивите са \"да се отърве българинът от робската си психика\" и да \"не таи злоба към другите народи\". Но тези аргументи губят тежест пред историческата истина, колкото и болезнена да е тя.\r\nКакво ще стане, ако утре същите пишман-реформатори поискат да отменим паметните събития по повод Баташкото клане например? А ако поискат да извадим Епопея на забравените от Вазов или стиховете на Ботев от учебниците, използвайки същите аргументи?    Истината е, че историята ни е нужна не само като гордост, но и като памет на грешките. Защото ако беше запомнен заветът на хан Кубрат със снопа пръчки, може би нямаше да се стигне до падането на България нито под византийска, нито под османска власт.\r\nПричината да се променят определенията и представянето на историческите събития е именно тази - да се забравят някои уроци. И тук трябва да отговорим на другия важен въпрос - кой цели тези промени? Логичният отговор е - този, който има полза от тях.\r\nОчевидно става въпрос за външно влияние, но под благосклонното съгласие на българското правителство. Защото въпросните \"обучители на учители\" развиват дейността си под егидата на МОН.\r\nНека напомним, че не толкова отдавна парламентът на България прие да опрости дълговете на вероизповеданията, като най-много бяха тези на Главно Мюфтийство. Впоследствие под недоволството на повечето българи се реши те да бъдат разсрочени. Има огромно съмнение, че решението за опрощаването е станало след обаждане от турския външен министър.\r\nМежду това събитие и пренаписването на историята ни има нещо общо - изглежда като прокарване на чужди влияния и липса на самостоятелност при вземане на решенията. Затова е редно да попитаме - българската история на чужди посолства и фондации ли ще се позовава или на историческата истина? Отговорът в голяма степен ще е показателен и за бъдещия суверенитет на България!    Тодор Беленски ", "date": "2019.05.13", "title": "Турско робство или иго - защо опитвате да пренаписвате историята?"}
{"url": "https://www.actualno.com/analysis/kolko-dobre-shte-byde-posreshtnat-orban-v-sasht-news_748372.html", "text": "  Когато стана президент на САЩ, най-яростно настроеният срещу имиграцията европейски лидер видя възможност да си осигури международна легитимност за своите политики.     Но за повече от две години унгарският премиер Виктор Орбан - единственият лидер на ЕС, който подкрепи кампанията на Тръмп по време на изборите през 2016 г. - не успя да получи покана да посети Белия дом, въпреки че Тръмп прие много други европейски лидери. Това пишат в своя статия журналистите Даниел Липман, Лили Байер и Теодор Майер от Politico.\r\nБез покана за визита от Белия дом, унгарското правителство лобира за себе си пред законодателите в САЩ, Държавния департамент и Белия дом. Промените в ръководството на Държавния департамент започнаха да отварят врати за унгарското правителство.\r\nИ накрая, в понеделник Тръмп ще бъде домакин на , с което той ще стане първият унгарски премиер, посетил Белия дом, от 2005 г. насам.  Посещението \"ясно повишава неговия профил\", каза бившият главен стратег на Белия дом Стив Банън, който се среща няколко пъти с Орбан и неговите висши помощници.\r\n\"Администрацията на Обама и Държавният департамент напълно изолираха Орбан. Той е човек, когото Тръмп наблюдава много внимателно,\" каза Банън, който напусна Белия дом през август 2017 г.\r\nНо не е ясно колко приятелски ще бъде приветстван Орбан.    Докато ограничителната имиграционна политика и относно международните институции отразяват собствената реторика на Тръмп, унгарският лидер е изправен пред критики от страна на ЕС, Държавния департамент и групите на гражданското общество, които твърдят, че ръководството на Орбан е разрушило демократичните ценности. Орбан е осъждан за ограничаване на свободата на пресата, подкопаване на независимостта на съдебната власт, преследване на независими неправителствени групи, насърчаване на расистки и антисемитски конспирации и разбиване на Централноевропейския университет, институция, основана от унгарско-американския милиардер Джордж Сорос.\r\n\"Ние ви призоваваме да повдигнете тези въпроси в срещата си с министър-председателя\", пише в изпратено миналата седмица писмо до президента на една двупартийна група от американски сенатори, включително председателят на Сената по външната политика Джеймс Риш, член на Републиканската партия на президента.\r\nА опасенията за китайското и руското влияние в Унгария също се очаква да бъдат разгледани на срещата.\r\nВ резултат на това съветниците на Белия дом предупреждават Тръмп за приемане с отворени обятия на Орбан, въпреки собствения афинитет на президента към унгарския лидер.\r\nЕдин високопоставен представител на Белия дом каза, че макар \"Унгария е голям съюзник\", това не означава, че Тръмп не е \"обезпокоен\" от демократичното отстъпление на Унгария.   Все пак, добави той, Тръмп е \"въодушевен за тази среща. ... Той обича да приема чужди лидери в Белия дом. \" Унгария работи усилено, за да спечели администрацията на Тръмп след изненадващата победа на президента.\r\nБившият конгресмен републиканец Кони Мак, който лобира за правителството на Унгария до миналото лято, помогна да се проведе телефонният разговор между Тръмп и Орбан в седмиците след изборите в САЩ през 2016 г. След това той прекара голяма част от следващите 18 месеца, за да организира среща в Белия дом между двамата лидери, каза той в интервю.\r\n\"Това е нещо, върху което съм работил последователно\", каза той. \"Мисля, че направихме много крачки напред.\"\r\nПублично, Орбан отправи куп похвали за Тръмп.\r\n\"Ние с ентусиазъм аплодирахме президента на Съединените щати, че мисли точно като нас, когато казва\" Америка на първо място \". Ние казваме същото:\" Унгария на първо място, а след това и всички други \", заяви унгарският лидер в реч от 2017 година.\r\nВ ранните си дни администрацията на Тръмп беше разделена на три лагера, когато става въпрос за Унгария: служители, които искат да се придържат към съществуващата политика на Америка за противопоставяне на разбиването от страна на Орбан на независимите институции; съветници, които не се интересуват много от Унгария и някои съветници, които се възхищават на Орбан, допълва БГНЕС.\r\nТака че Мак се обаждал, изпращал имейли и се срещал с десетки членове на Конгреса, както и с представители на Държавния департамент, служители от Конгреса и експерти в консервативния институт \"Хъдсън\" и Фондация \"Херитидж\", според разкрития. Той също така разговарял с Бил Степлен, тогава политически директор на Белия дом, и се срещнал с Андреа Томпсън, която по това време беше съветник по националната сигурност на вицепрезидента Майк Пенс.\r\nКонгресменът републиканец Анди Харис, пред когото Мак лобира и 10 други законодатели, изпратиха писмо до бившия държавен секретар Рекс Тилърсън, като го призоваха да \"организира подходящи срещи на високо равнище между лидерите на двете страни, за да се изгради взаимно доверие, да се затвърди в нашия съюзник нашата подкрепа и за хармонизиране на нашите подходи към нашите общи цели.\"\r\nМак напомни на хората, пред които лобира, че Орбан е европейският лидер, който е най-близък до Тръмп, каза той.\r\nТой също така разпространи четири отделни послания, в които отбелязва, че Орбан е \"първият и единствен европейски държавен глава, който публично подкрепя Доналд Тръмп за президент на Съединените щати\", както и десетки имейли, които популяризират Унгария, включително онези, които рекламират подкрепата на Орбан за Израел, ключов въпрос за Тръмп.\r\nОбщо Унгария сега е ангажирала три вашингтонски лобистки фирми, които официално са регистрирани в Министерството на правосъдието като представител на чуждо правителство: Barnes Thornburg, Munk, Policy Impact Communications. Правителството на Унгария също финансира унгарски организации в САЩ, някои от които се занимават с административни кръгове около Тръмп и консервативни мозъчни тръстове, докато не се регистрират като чуждестранни агенти в Министерството на правосъдието.\r\nУилям Никсън, председател и главен изпълнителен директор на Policy Impact Communications, заяви, че посещението на Орбан в Белия дом е \"естествената следваща стъпка\" след срещата на държавния секретар Майк Помпео с Орбан в Будапеща през февруари.\r\n\"Не мисля, че важността на тази среща може да бъде преувеличена\", каза Никсън.\r\n\"След осем години, през които са били пренебрегвани до голяма степен от администрацията на Обама, това е добре дошла промяна\", добави той. Банън каза, че вярва, че администрацията на Тръмп е започнала да се затопля до Орбан поради сливането на три неща: назначаването на Дейвид Корнщайн, близък приятел на Тръмп, за посланик в Будапеща; Помпео поема юздите в Държавния департамент; и нарастващото влияние на Китай в Европа. Банън каза, че вярва, че в администрацията на Тръмп е започнало затопляне към Орбан поради сливането на три неща: назначаването на Дейвид Корнщайн, близък приятел на Тръмп, за посланик в Будапеща; Помпео, който пое юздите в Държавния департамент; и нарастващото влияние на Китай в Европа.\r\n\"Тилърсън не направи никакви промени, когато е бил там, а държавният департамент продължава да блокира Орбан\", каза Банън, модел, който се променя при наследника на Тилърсън, държавния секретар Помпео.\r\nА Корнщайн, от своя страна, не крие мнението си, че президентът е почитател на лидерския стил на унгарския премиер.\r\n\"Мога да ви кажа, познавайки президента от 25 или 30 години, че той би искал да е в положението на Виктор Орбан, но не е\", каза Корнщайн пред в неотдавнашно интервю за Atlantiс.\r\nПреди това пътуване Орбан формулира посещението като възможност да обсъди споделени възгледи относно миграцията.\r\n\"Един от най-важните въпроси на нашата среща ще бъде как можем да си сътрудничим на международни форуми в бъдеще за борбата с миграцията\", заяви в радио интервю унгарският лидер.\r\nВ разговор с репортери в петък един старши служител на администрацията се съгласи - до известна степен.\r\n\"Мисля, че това, върху което искаме да се съсредоточим с унгарските си колеги и с премиера, и както всъщност сме го правили в много от срещите, е как да се справим с някои от по-широки въпроси\", каза официалният представител.\r\nНо той подчерта, че повечето имиграционни и гранични разговори между САЩ и Унгария се провеждат на по-ниски нива. Срещата в понеделник е по-символична.   \"Целта на тази среща е просто да укрепи стратегическите взаимоотношения между съюзниците, съюзниците в НАТО САЩ и Унгария - не е задължително просто изтъкване на всеки въпрос от двустранния дневен ред, което правим постоянно през последните две години,\" каза той. За американските дипломати пътуването във Вашингтон не е непременно жест на добра воля към Орбан. Срещата е \"рутинна визита, която някога е трябвало да се случи\", каза един служител на Държавния департамент.\r\nТова е също така възможност да се окаже натиск върху Орбан заради нарастващото влияние на Китай и Русия в Унгария. \"Загрижеността поради Русия е истинска\", добави чиновникът.\r\nУнгария озадачава съюзници, като многократно налага вето на срещи на високо равнище на министерските заседания на Комисията НАТО-Украйна, уж заради украинския език, който влияе негативно на унгарските общности в Украйна. \"Много сме разтревожени от това\", заяви старши административен служител пред репортери в петък.\r\nМеждувременно руският президент Владимир Путин е чест посетител на Будапеща, едно от малкото места в ЕС, където получава топло посрещане.   Говорител на Държавния департамент заяви, че администрацията е обезпокоена, \"че Русия ще продължи да разширява своето злокачествено влияние в Унгария\".\r\nДепартаментът също така внимателно разглежда китайските инвестиции в унгарската инфраструктура. \"Опитът на държавите в Азиатско-тихоокеанския регион показва, че ръкостискането на Пекин понякога идва с условия, които ще оставят Унгария задлъжняла както икономически, така и политически\", каза говорителят.\r\nВъпреки това, \"Унгария е съюзник в НАТО\", добави говорителят. \"Ние не сме съгласни по всеки въпрос, но сме поели ангажимент за укрепване на нашето партньорство и постигане на резултати по широк кръг от важни въпроси, включително сигурността и отбраната, енергийната сигурност, търговията и инвестициите.\"\r\nСъщо така нараства опасението сред експертите относно потенциалното развитие на руската и китайската разузнавателна дейност в Унгария.\r\nЕдин бивш служител на унгарското правителство каза пред \"Политико\" , че основният проблем от гледна точка на сигурността е, че Будапеща е отворила вратите за руското и китайско влияние до такава голяма степен, че няма нито способността, нито желанието \"на някакво ниво да постави под контрол\" дейността на руските и китайските държавни компании в Унгария.\r\nБившият унгарски държавен служител очаква западните разузнавателни служби да станат по-активни в Унгария.   \"Ако не можем или не искаме да изпълним тези задачи, тогава някой друг в съюза ще го направи вместо нас\", каза официалният представител. \"Но тогава няма да можем да се мусим.\"\r\nПо време на посещението на Орбан се очаква американските власти да изразят загриженост относно работата на китайската фирма Хуауей за развитието на широколентовата интернет мрежа на Унгария.\r\n\"Усещането ми е, че (посещението) не е поради това, че президентът Тръмп обича Орбан\", казва Кен Уейнстейн, президент на консервативния институт \"Хъдзън\".\r\n\"Разбира се, ще увеличим сътрудничеството в отбраната с Унгария, но истинският подтекст вероятно е Китай, отношенията на Орбан с китайците и опитът да се постигне по-голямо сътрудничество по този въпрос\", добави той.\r\nГоворител на унгарското правителство отказа да коментира американските опасения относно връзките на Унгария с Русия и Китай.\r\n\"Срещата между президента Доналд Тръмп и премиера Виктор Орбан все още не е осъществена. Предлагаме да се свържете с нас след срещата\", каза говорителят.", "date": "2019.05.13", "title": "Колко добре ще бъде посрещнат Орбан в САЩ"}
{"url": "https://www.actualno.com/cinema/5-te-filma-koito-sa-spechelili-nad-2-miliarda-dolara-news_748383.html", "text": "  Съвсем наскоро последната част на \"Отмъстителите\" - \"Avengers: Endgame\" надхвърли границата от 2 млрд. долара приходи от зрители по цял свят. С подобно постижение могат да се похвалят само още четири ленти.                          ", "date": "2019.05.13", "title": "5-те филма, които са спечелили над 2 милиарда долара "}
{"url": "https://www.actualno.com/politics/momchil-nekov-sredstvata-ot-es-se-usvojavat-nepravomerno-news_748330.html", "text": "  “Европейски средства има - важно е как се разпределят. В България, в последните години, няма нито един анализ как са разходвани.     В момента настояваме за създаването на обща европейска прокуратура- това ще бъде начинът да се следи как се разпределят .   За съжаление, точно заради вредните практики с неправомерното изразходване на субсидии, хората не усещат европейските политики на място”.\r\nТова заяви кандидатът за евродепутат от \"БСП за България\" Момчил Неков по време на срещите си в Русенска област, съобщиха от БСП.  Той обърна внимание, че 3 млрд. евро годишно влизат в българския бюджет под формата на субсидии и попита къде отиват тези пари.\r\n\"Вместо да ги получават хората, които реално искат да развиват бизнес, се , за къщи за гости\", коментира социалистът.   По темата за пчеларството, Неков заяви: “Проблемите на българските пчелари пренесох в ЕП и сега правилата се прилагат в целия ЕС. Забранихме неоникотиодите, които са най-отровни за пчелите. Мерките са разписани, сега трябва да се прилагат\".    ", "date": "2019.05.13", "title": "Момчил Неков: Средствата от ЕС се усвояват неправомерно "}
{"url": "https://www.actualno.com/velikotarnovo/administrativnijat-syd-vyv-veliko-tyrnovo-pomogna-na-uchenici-news_748362.html", "text": "  Административен съд Велико Търново осигурява реални ползи за професионалното ориентиране на подрастващи в старата столица по образователната програма Тя се провежда за трета поредна година по споразумение между Висшия съдебен съвет на Република България и Министерството на образованието и науката.     Поради проявения интерес от учениците през първите години на програмата и предвид ползите от ранното професионално ориентиране, през учебната 2018/2019 година програмата е разширена и сред завършващи основна степен на образование. Обхванати са възпитаници на колежа в паралелките от осми клас и гимназията - девети, десети и единадесети клас, информира съдебният помощник Стела Тошкова. Образователната инициатива е проведена на Първият е – под формата на уроци за действащата съдебна система, основния закон – Конституцията и основните права на гражданите от Европейския съюз, преподадени от съдиите Костова, Янева и Буюклиев. Вторият етап е , с място на провеждане в сградата на Административен съд Велико Търново (АСВТ), и включва наблюдението на 12 процеса по касационни дела с последващи дискусии със съдебния състав.       Участниците в образователната програма бяха удостоени с персонални грамоти, връчени от съдия Чемширов – председател на АСВТ, и подаръци от Висшия съдебен съвет – печатно издание на Конституцията на Република България и информационни брошури за съдебната власт. (по данни от попълнените анкети) Най-високо оценени са свободната дискусия със съдиите и наблюдаването на реални дела.\r\nКакто вече писа, образователната програма е наградена със специалното отличие .", "date": "2019.05.13", "title": "Административният съд във Велико Търново помогна на ученици"}
{"url": "https://www.actualno.com/curious/kak-se-jadosvat-zodiite-news_748398.html", "text": "        Разбира се, има малки неща, които ни дразнят ежедневно, но истинска ярост и гняв проявяват истинския ни характер. Обикновено когато се натрупват много малки неща и накрая се превръщат в големи неща, с които вече не можем да се справим. Тогава просто избухваме. Оказва се, че освен, че всеки човек избухва по различен начин, зодията също влияе на начина, по който се ядосваме.    Ето какво може да очаквате от различните когато са ядосани.    Като един от най-огнените знаци, Овенът обикновено има къс фитил, който води до големи бомби. Когато се ядоса овенът става агресивен и мрачен. Обичат хората да се държат добре с тях. В противен случай са готови веднага да им покажат на какво означава гневен Овен. Телецът се превръща в абсолютно най-лошите хора, с които изобщо някога бихте могли да се скарате. Те са упорити като магарета и рядко отстъпват или се признават за победени. Ако ядосате Телеца, очаквайте да имате неприятности. Те ще ви игнорират дни, дори седмици, ако трябва.         Близнаците се чувстват замаяни и несигурни, когато са ядосани. Те се борят да дават правилни отговори, така че обикновено или се опитват да се държат добре, или избухват. Просто бъдете подготвени за всичко. Раците са доста емоционални същества, което означава, че техният гняв може да е порочен. Те стават много пасивно- агресивни и песимистични, така че ако не ги потърсите, за да поправите връзката, те няма да опитат. Също така бъдете внимателни, защото могат да бъдат манипулативни, когато се ядосат.      ", "date": "2019.05.13", "title": "Как се ядосват зодиите"}
{"url": "https://www.actualno.com/curious/3-te-zodii-koito-vinagi-si-otmyshtavat-news_748400.html", "text": "   Това са 3-те , които са по-склонни да навредят умишлено на враговете си.          Близнаците не понасят някой да обръща внимание на човека, който обичат. Ревнуват ужасно и искат да запазят половинката си само за себе си. Когато някой човек се доближи до любимия им, те могат да станат изключително зли и да започнат да търсят начини да отблъснат човека. Ако имат съмнения, че някой може да се влюби в този, който им принаджели, започват да действат и изобщо не чакат потвърждение или развитие на историята. Лошата енергия, която Близнаците са склонни да изпратят, в действителност може да навреди на човек. Те се ровят из старите книги и търсят как да отблъснат човека с предмети с лоша енергия, които оставят там, където живее или работи. Пазете се от хора, които смятате, че нямат чисти сърца.    Девите обичат да си отмъщават и не крият това. Те изключително много държат на себе си и ако някой ги нарани, стават наистина зли. Тяхната природа е по-различна от тази на другите зодии. Наистина са склонни да поставят себе си пред всички други. Не бранят любимите си хора, бранят единствено себе си. Когато някой вкара Девите в грозни интриги или ги злепостави по жесток начин, в тях се отключва силна ярост, която трябва да изкарат извън себе си, иначе ще полудеят. Те биха прибегнали до странни заклинания, свещи и всякакви безумия, за да навредят с думите си.        ", "date": "2019.05.13", "title": "3-те зодии, които винаги си отмъщават"}
{"url": "https://www.actualno.com/analysis/serijnite-ubijstva-v-kipyr-pokazaha-mrachnata-kartina-za-jenite-imigranti-news_748300.html", "text": "  Поне седем чужденки - жени и момичета бяха убити, а някои от тях изхвърлени в токсично езеро - \"първите серийни убийства\" в Кипър предизвикаха ужас и доведоха до обвинения в полицейски расизъм.     От средата на април пресата на средиземноморския остров критикува пропуските по отношение на убийствата, които , че е извършил, коментира АФП, цитирана от БГНЕС.   Андреас Капардис, криминолог и почетен професор в Университета на Кипър, казва, че убийствата са първият такъв случай, откакто островът получава независимост през 1960 година. \"За кипърците откриването на сериен убиец в собственото им общество е ... уникално\", заяви той.\r\nОткритите жертви са четири филипинки, включително майка и шестгодишната ѝ дъщеря, румънка и осемгодишната ѝ дъщеря, и жена, за която се съобщава, че е от Непал. Всички жени са били обявени за изчезнали, но полицията не е разследвала случаите, позволявайки на предполагаемия убиец да продължи да убива поне още почти три години.  \"Колкото повече напредваше разследването, толкова по-ясно ставаше, че полицията проваля издирванията, защото това са жени - имигранти\", казва Мария Мапориду, която организира протест срещу начина, по който властите са провеждали разследванията на изчезналите жени. Убийствата \"удариха по много от нашите слаби места - нашите отношения с жените, с имигрантите и липсата на грижа от страна на полицията\", добави тя.\r\nОткриването на пет тела само за няколко седмици разтърси обичайно стабилния политически пейзаж на популярния ваканционен остров. Министърът на правосъдието беше принуден , президентът Никос Анастасиадис уволни шефа на полицията. Кипърският държавен глава критикува полицията за \"явна небрежност и абдикиране от служебните задължения“ и призна, че по-добрите първоначални разследвания са могли да предотвратят някои от убийствата.\r\nВестник Cyprus Mail съобщи, че полицията е пренебрегвала молбите за разследване на изчезналите жени, твърдейки, че жените са напуснали острова през северната граница – към подкрепяната от Турция република, непризната от международната общност.       \"Ако полицията беше свършила работата си ... пет живота биха могли да бъдат пощадени. Може би пълното пренебрежение на полицията ... отразява отношението на нашето общество\", допълва Мария Мапуридо.\r\nЗа Лиса Йатаас, основател на Obreras Empowered, неправителствена организация, която защитава правата на домашните помощници, убийствата са били \"събуждане\". \"Сега трябва да говорим - да накараме правителството и имигрантите да седнат на една маса, за да обсъдят сексуалното и физическото насилие\", каза тя.\r\nВ края на април, когато полицията претърсва токсичните води на изкуствено езеро близо до Никозия, Мария Мапуридо публикува в социалните мрежи призив за протест пред президентството. Стотици хора, както кипърци, така и чужденци, се събират на мястото в столицата всеки петък. Сред тях е Николета Георгиу, организатор на такива събития, която изрази гняв, че властите не са успели да защитят жените.\r\n\"Трябва да помните, че мигрантите са част от нашето общество\", каза 26-годишната жена. \"Тук не познавам семейство, което да няма бавачка или чистачка. Но жертвите са двойно невидими - жени и чужденки\", допълва тя.\r\nМапуридо търси в неразрешените случаи на изчезнали хора на острова и установява, че те са 35, датиращи от 1990 година. Повечето са чуждестранни жени, както и няколко юноши. Сред тях има и . Сега тя води кампания, за да \"гарантира, че полицията върши работата си правилно\" и разследва случаите. Но криминологът Капардис предупреди, че полицията често се сблъсква с \"изчезвания на чужденци, които са много трудни за разрешаване\".      След убийствата \"кипърците изглежда са открили, че жените имигранти тук  не са в безопасност\", каза домашна помощница от Етиопия, която поиска да  не бъде назовавана. \"Но ние го знаехме от самото начало“, допълва тя.\r\nСъс своите 864 000 жители, Кипър има репутацията на оазис на мира в проблемния регион. Слънчевият туристически остров е привлякъл близо четири милиона туристи миналата година. Въпреки това, според последните данни на Евростат, Кипър има едно от най-високите нива на убийства в Европейския съюз.", "date": "2019.05.13", "title": "Серийните убийства в Кипър показаха мрачната картина за жените-имигранти"}
{"url": "https://www.actualno.com/business/kzk-razreshi-pridobivaneto-na-banka-pireos-ot-poshtenska-banka-news_748396.html", "text": "  Юробанк България, която оперира под марката на Пощенска банка, получи разрешение от Комисията за защита на конкуренцията за придобиване на Банка Пиреос България, съобщиха от регулатора.     Споразумението за поглъщането беше сключено още през ноември 2018 г., а цената е 75 млн. евро.   Двамата кредитори ще имат общ пазарен дял от 11.5% в банкирането на дребно и 9% в банкирането на едро, което ги прави четвъртият по големина играч в двата сегмента, посочва антимонополният орган в решението си.\r\nСпоред изискванията на КЗК пазарен дял под 15% не е обезпокоителен по отношение на възможното въздействие върху конкуренцията.  КЗК е разгледала и становища от други институции като БНБ и КФН, от Асоциацията на банките в България, както и от големи клиенти на двете банки като \"Еко България\", \"Мост компютърс\", \"Октопод инвест холдинг\". Всички те са позитивни за ефектите от сделката върху бизнеса им и върху банковия пазар в страната, съобщава Капитал.\r\nПрез март Юробанк България, част от гръцката група Eurobank Ergasias, получи предварително одобрение за сделката и от Българската народна банка (БНБ). В края на март Пиреос е деветия по големина кредитор в България по активи, а Юробанк България е пета, според най-новите данни на БНБ.", "date": "2019.05.13", "title": "КЗК разреши придобиването на Банка Пиреос от Пощенска банка"}
{"url": "https://www.actualno.com/actualno/balkandji-jovo-sreshtu-liberalnija-torbalan-news_748404.html", "text": "  Вероятно на участниците в протестите срещу Националната стратегия за зaщита на детето всичко изглежда праводоподобно, свещено, българско-патриархално и готино, но нека кажа как изглежда отстрaни.     Един ден просто включваш новините и виждаш хиляди майки, които пред Народотно събрание и в цялата страна. Чуваш: \"Няма да отнемете моето дете, детето ми не е \"индивид\", а дете\"! Аз не съм инкубатор, аз съм майка! И моето дете - няма да го дам!\", това се вика през мегафон на площада и се посреща с бурни овации. Чудиш се  - кой, какво, защо, какво става, какво има тук? Кой е Торбалан? Обясняват ти: Торбалан е някакъв документ, Национална стратегия за развитие на детето. тази стратегия и четеш. Четеш първи път, четеш втори път. Нищо не мога да видя - някакви далечни фрази, които предполагат участието на държавата във възпитанието на децата, които са превратно тълкувани. В реалността обаче става друго: комбинация от здрав фейк нюз, масов подем във форумите и едно мултиплицирано от социалните мрежи квачене, при което от многото квачене човек не може да разбера къде всъщност е все пак проблемът. Каква Швеция, каква Норвегия? Някой наистина ли си представя, че някакви институции в България могат да ти отнемат детето, при положение, че те не могат да се грижат за самите себе си и максимумът на контролните възможности е т.нар. \"детска педагогическа стая\". Тази държава доказано не може да се справи с възрастните си граждани, какво остава да взема деца за един шамар и да ги отглежда вместо родителите им. Това е напълно невъзможно, никой човек със здрав разум не може въобще да си представи нещо подобно. Нито го пише в документа, нито някой е способен да го направи. Тези жени на площада се държат кaто Балканджи Йово, който е разпънат от неведоми либерални сили и си дава глава, ръце, крака, само и само да запази децата си от кражба. Либералният Торбалан директно командирован от Швеция и Норвегия, за да ни краде децата, сугестиран от фалшивите новини. Някой забравя, че за да имаш либерален Торбалан трябва да имаш икономика и социален ред, какъвто тук няма да има след 50 години. \r\nВ цялата работа има нещо страшно притеснително. И то е, че си спомням за протестите на майките на деца с увреждания и си спомням как майките, които в момента са по площадите, въобще не ги подкрепиха. Онези жени ходеха половин година пред институциите, мъкнаха със себе си проблемите си деца, цели шест месеца за някакви мижави пари не ги изслуша абсолютно никой и никой не ги подкрепи - нито властта, нито квачещото гражданско общество. Премиерът се правеше на луд, вицепремиерът се правеше на луд, единият искаше \"да ми се махат от главата\", другият ги наричаше \"кресливи жени с уж болни деца\". Това беше най-грозният и брутален скандал в новата ни история - жените в най-голяма нужда просеха някакви екзистенциални минимуми, за да си носят кръста, който нито са искали, нито заслужили, но въпреки всичко са проявили силата да се борят цял живот с трудността да отглеждаш деца с тежки проблеми. Защо сегашните квакащи майки, които сипят брътвежи за християнските ценности не проявиха християнската ценност да подкрепят онези, които наистина имаха нужда от помощ в отчаяния си марш? Някой ще каже: не сме длъжни. Аз пък мисля, че бяхте. И ще кажа защо: защото щом имате огромното въображение да видите в този документ либералния фантом, не вярвам да сте нямали минималното въображение да си представите какво им е на майките, които тикат децата си в инвалидни колички по жълтите павета. За едното се иска истинска възможност за пренатегната фантазия, за другото елементарна човечност.    Райко Байчев ", "date": "2019.05.13", "title": "Балканджи Йово срещу Либералния Торбалан"}
{"url": "https://www.actualno.com/society/nsi-bylgarite-sa-s-naj-niska-prodyljitelnost-na-jivota-v-evropa-news_748391.html", "text": "  България, заедно с Латвия (74.9 години), е сред страните с най-ниска средна продължителност на живота на населението в Европейския съюз , а с най-висока са Испания (83.4) и Италия (83.1 години), съобщиха от НСИ.     Различната смъртност при мъжете и жените в България, както и сред населението в градовете и селата, определят и различната средна продължителност на живота при тези категории население.   Средната продължителност на живота при мъжете е 71.4 години, докато при жените е със 7.0 години по-висока - 78.4 години.\r\nЗа периода между 2008 и 2018 г. увеличението при мъжете е с 1.9 години, а при жените - с 1.8 години.  Средната на населението в градовете е с 2.9 години по-висока (75.7 години), отколкото на населението в селата (72.8 години). Спрямо 2008 г. за населението в градовете увеличението е с 2.3 години, а за населението в селата е с 1.0 години.\r\nЗа лицата, достигнали възраст 65 навършени години, очакваната продължителност на живота е 16.1 години, като за мъжете и жените тя е съответно 14.1 и 17.8 години.   За периодa 2008 - 2018 г. очакваната продължителност на живота на лицата, навършили 65 години, се е увеличила с 1.2 години (0.9 за мъжете и 1.5 за жените).    Очакваната продължителност на живота варира от 72.7 години в област Монтана до 76.6 години в областите София (столица) и Кърджали, като общо в осем области тя е над средната за страната.\r\nЖените живеят по-дълго от мъжете във всички области на страната, но най-голяма е разликата между двата пола в област Силистра (8.5 години), а най-малка - в областите София (столица) и Шумен (6.0 години).", "date": "2019.05.13", "title": "НСИ: Българите са с най-ниска продължителност на живота в Европа   "}
{"url": "https://www.actualno.com/asenovgrad/eto-kak-asenovgrad-otbeljaza-svoja-praznik-video-news_748286.html", "text": "  Асеновград отбеляза своя празник с много емоции, музика и тържества. Честванията във вчерашния празничен ден започнаха още от рано сутринта. Точно в 08:00 ч. в храм \"Свети Николай Чудотворец\" в града бе извършена литургия за здраве и благоденствие на всички. Последва връчването на приза \"Почетен гражданин\" на Асеновград, което се състоя в крепостната крипта на църквата \"Света Богородица-Петричка\", разположена на територията на Национален паметник на културата (НПК) Асенова крепост.     Припомняме, че за удостояване със званието Общински съвет-Асеновград избра бизнесменът Росен Чаталбашев и , второ гласуване за избор на друг почетен гражданин не се проведе. „Макар г-н Чалатбашев да не е от Асеновград, той е избрал от много години да обвърже живота и бизнеса си с нашия град и е един от нас\", приветства го кметът на общината доктор Емил Караиванов.   Непосредствено след церемонията в НПК Асенова крепост, новият почетен гражданин, жители и гости на града се придвижиха към града с традиционното шествие от крепостта към площад „Академик Николай Хайтов”. Сред официалните лица на бяха президентът на България Румен Радев, народни представители, представители на общинската администрация и местния парламент в града, делегати от побратимени градове, общественици и граждани.\r\nСпециално слово пред асеновградчани произнесе държавният глава на страната. Румен Радев призова: \" ”. Той бе категоричен, че някогашна Станимака се превръща във все по-притегателен център за инвестиции и за развитие на индустрия, лека промишленост, винарство и туризъм.  \"Почти всеки българин, който планира сватба, се сеща първо за Асеновград, и това се дължи на всички вас, на вашето трудолюбие, предприемчивост и упоритост”, посочи президентът Радев. Непосредствено преди да застане на площада до местната власт, президентът прие почетния караул и поздрави войниците от асеновградското Военно формирование. Кметът на Асеновград доктор Емил Караиванов също се обърна към своите съграждани, като припомни, че \"от тази земя са поели първа глътка въздух, пораснали са, изградили са се и са тръгнали хиляди таланти\".\r\nВ края на официалната част от празника, Румен Радев поздрави лично и разговаря с жители на града. Празничната програма продължи през целия ден в Градския парк с фолклорни изпълнения и изяви на местни танцови и вокални групи. Подготвени бяха и множество забавления за най-малките, а различни занаятчии показаха своите таланти и умения в изработката на нетрадиционни изделия.   Кулминацията от Празника на Асеновград върна асеновградчани и гости на града отново на централния площад, където хората имаха възможността да се насладят на изпълненията на дует Севдалина и Валентин Спасови, на гръцкия певец Никос Месогитис, както и на поп певицата Мария Илиева. Въпреки че техниката се опита да приключи празника преждевременно и сцената остана на тъмно за около десетина минути, асеновградчани останаха на площада и изчакаха търпеливо проблемът да бъде отстранен. В края на програмата 4-минутно завладяващо шоу от фойерверки прикова погледите в светлините, озаряващи нощната тъмнина в небето над Асеновград.    Галерия със снимки от празника може да откриете . ", "date": "2019.05.13", "title": "Ето как Асеновград отбеляза своя празник (ВИДЕО)"}
{"url": "https://www.actualno.com/politics/cik-naloji-globa-na-mareshki-news_748382.html", "text": "   на лидера на партия \"Воля\" и Веселин Марешки заради нанесени обиди срещу друг кандидат в две телевизионни предавания.     Жалба срещу Марешки е постъпила от ВМРО след негово интервю в сутрешния блок на БНТ на 7 май и интервю в предаването на bTV \"Лице в лице\". Според жалбоподателите в двете предавания Марешки е използвал неприемливи думи и квалификации срещу лидера на ВМРО и вицепремиер Красимир Каракачанов и срещу кандидата за евродепутат от ВМРО Димитър Шивиков.   Марешки нарекъл Красимир Каракачанов \"шкембе войвода\", \"Краси – пет тераси\" и \"гастрольорът във военното министерство\". Кандидатите на ВМРО са окачествени като \"политически измамници\" и \"тотално деградирали типове\".\r\nВ интервюто по bTV Марешки заявява: \"Не мога да приема, че човек от листата на ВМРО, пък бил той Шивиков, Джамбазки или някой друг изрод ...\". Димитър Шивиков  освен това е наречен \"прехвален генерал\" и \"псевдогенерал\". По негов адрес са и следните думи: \"Не разбира от знаците на българската армия, но явно много добре разбира от финикийските знаци на Красимир Каракачанов\".  Санкцията е според чл. 183, ал. 4 от ИК, за което се предвижда глоба от 2000 до 5000 лева. Изборният кодекс забранява в предизборната агитация да се накърняват добрите нрави, честта и доброто име на кандидатите. ЦИК не съобщава точния размер на глобата за Веселин Марешки.", "date": "2019.05.13", "title": "ЦИК наложи глоба на Марешки"}
{"url": "https://www.actualno.com/dobrich/pauni-v-dobrudjanskite-dvorove-snimki-news_748313.html", "text": "  Когато в социалните мрежи се появи публикация, че пауни се разхождат по улица на квартал в Добрич, изглеждаше като фалшива новина – все пак в нашите географски ширини тази красива птица не е традиционна. Но се оказа, че съвсем не е необичайно да имаш паун в двора в този район.      Инвестицията съвсем не е голяма, лесно се отглеждат и на свобода, каза за машинният инженер Даниел Костадинов. Преди 6-7 години започнал с баща си да отглежда пауни в село на 20-ина километра от Добрич. \"Защото са красиви птици и е приятно да ги гледам, а и преди това сме отглеждали други пернати\", разказва той. Направили малко стопанство за три пауна. Сега пауните са 10. Отглежда също фазани и токачки.  Красивите птици се гледат по-скоро за собствено удоволствие. Децата от селото много им се радват и често идват да ги наблюдават, казва Даниел. Но има и купувачи, които търсят пауни за частните си зоопаркове. А някои от новоизлюпените птици подарява на приятели, които разполагат с условия за отглеждането им. Ако се полага правилна грижа за тях, достигат полова зрялост на третата година, казва Даниел.\r\nИначе пауните са му по-скоро хоби, хляба си изкарва с професията си на машинен инженер във варненска фирма.", "date": "2019.05.13", "title": "Пауни в добруджанските дворове (СНИМКИ)"}
{"url": "https://www.actualno.com/plovdiv/dvama-myje-zaginaha-v-katastrofa-kraj-plovdiv-tazi-nosht-news_748337.html", "text": "  Тежка катастрофа е станала тази нощ около 2 ч на пътя Пловдив- Пазарджик, съобщават от пресцентъра на ОД на МВР- Пловдив. Лек автомобил БМВ се блъска в товарен автомобил \"Скания\", който се е движел на заден ход. При удара загиват на място 32 годишният водач на лекия автомобил и 23 годишен пътник. Трети младеж от колата, на 22 години, е откаран в тежко състояние в болница. Двете жертви и раненият мъж са от Пазарджик.     Водачът на камиона е 45 годишен, няма данни за употреба на алкохол и наркотични средства. Катастрофата е станала край разклона за село Цалапица.", "date": "2019.05.13", "title": " Двама мъже загинаха в катастрофа край Пловдив тази нощ"}
{"url": "https://www.actualno.com/politics/tomislav-donchev-problemyt-s-korupcijata-trjabva-da-byde-reshen-ot-vsichki-news_748327.html", "text": "  \"България има проблем с корупцията и той трябва да бъде решен от всички – на първо място от правораздавателната власт, после и от съдебната.\" Това каза вицепремиерът Томислав Дончев в интервю за bTV.     \"Ролята на медиите, когато се говори за борба с корупцията е, че общественият натиск води до разкриване на корупционни практики. Имаме стотици случаи на злоупотреби, в които сме реагирали без да е имало медийни сензации\", каза още Дончев.   Той увери, че \"когато окончателно приключи проверката на всички къщи за гости и бъдат открити злоупотреби с тях, трябва да бъдат върнати всички европейски пари. Ще бъде отворена специална сметка, и ако ЕК наложи санкции по оперативната програма, финансирала къщите, България ще си от тази сметка. Контролът по финансирането на проектите за къщи за гости трябва да стане по-плътен.\"\r\n\"Не е хубаво представители на държавата да говорят, че се вихрела безнаказаност\", коментира Дончев изказването на думите на , че се вихрела безнаказаност в държавата.  \"Радев не е част от предизборната кампания, президентът е активизиран, а той не е нито кандидат за евродепутат, нито участник в изборите,\" заяви още вицепремиерът.", "date": "2019.05.13", "title": "Томислав Дончев: Проблемът с корупцията трябва да бъде решен от всички"}
{"url": "https://www.actualno.com/politics/plevneliev-atakuva-radev-zashto-ne-se-razgranichil-ot-joncheva-news_748314.html", "text": "  Тежките думи от страна на президента Румен Радев пречат на чуждестранните инвестиции. Това заключение направи бившият държавен глава Росен Плевнелиев по адрес на наследника си Румен Радев.     Според Плевнелиев, постоянното натякване на Радев колко сме корумпирани плаши чуждите инвеститори. Същевременно бившият президент подкрепи думите на Радев на политици, но посъветва държавният глава да погледне БСП и припомни как прокуратурата извадила пример за червен политик с офшорни сметки (бел. ред. – Елена Йончева , която в пране на пари през офшорна компания ). Защо президентът не се дистанцира от такива хора, продължи Плевнелиев пред Нова телевизия и най-сетне посочи името на Йончева.   Да, има \"Апартаментгейт\", но в ГЕРБ се направи опит не този проблем да бъде отложен и замаскиран, а да бъде решен – с оставки, каза още Плевнелиев, но видя в думите на Радев за влизане в затвора сигнал за диктатура, защото не било негова работа да го казва.\r\nСпоред Плевнелиев Румен Радев не работи за върховенството на правото и даде пример с Крим – как като встъпил в длъжност, Радев заявил пред френска телевизия, че като руският президент Владимир Путин е забил знамето в Крим, значи е негов. Много чуждестранни инвеститори са ме питали за това противоречие, добави бившият президент.  Необходим е баланс – държавен глава, който да посочи проблема с корупцията, да помогне на институциите да си вършат работата. Защо държавният глава не посочи доброто в България, заяви Плевнелиев. \"Всеки път, когато говори за позициите на България на международно ниво, той казва колко сме бедни и корумпирани\", настоя Плевнелиев.\r\nОтносно завода на Volkswagen бившият президент обяви за \"доста манипулативно\" изявлението на Радев относно това как бил поканил специално германския президент Франк-Валтер Щайнмайер, за да можело до големите германски медии да стигне посланието, че България е надеждна и перспективна икономическа дестинация. \" Фактите са други, обществото трябва да ги знае – от година се водят тези преговори, екипите са от по 100 души, министър-председателят Бойко Борисов е провел десетки разговори, включително с Ангела Меркел, вицепремиерът Томислав Дончев следи всеки ден процеса. Инвеститорът от ден първи каза \"не го политизирайте\", обясни . „Очаквах пробив, но той не се случи досега”, подчерта бившият президент.   Във Волфсбург днес има заседание на Надзорния съвет на Volkswagen, утре на Общото събрание – има вероятност за решение. Обадих се на премиера да остане на сегашната си позиция – като представител на Автомобилния клъстер, завърши Плевнелиев и поиска Радев да посочи всички хора, които работят за това Volskwagen да дойде в България и да ги поздрави.    ", "date": "2019.05.13", "title": "Плевнелиев атакува Радев - защо не се разграничил от Йончева?"}
{"url": "https://www.actualno.com/business/rykovoditeljat-na-sviloza-namekna-mnogo-seriozno-che-nek-narochno-pravi-krizi-s-toka-news_748312.html", "text": "  Няма нужда да подозирам, цифрите са красноречиви. Има една статистика от 100 години за кой ден и кой час колко ток се произвежда. Историческата роля на НЕК е да не прекалява с производството на ток, колкото трябва, а не да прави изкуствено търсене. Това заяви бизнесменът Красимир Дачев, който е известен като собственик на \"Свилоза\".     Или си много глупав, или манипулираш. Не мога да вляза в джапанките на управляващия НЕК, добави собственикът на \"Свилоза\". Той добави, че като знаеш, че има годишен планов ремонт на АЕЦ \"Козлодуй\" и ТЕЦ „Марица Изток 2”, защо изключваш американските централи, та ЕСО да се обажда, че има извънредно положение, попита Дачев.   Тази работа ми прилича на италианска стачка, продължи Дачев пред Нова телевизия и уточни какво значи това – формално да изпълниш задание, без да го правиш. И зададе отново въпрос – на кого НЕК казва да включи и изключи?\r\n„В България има пазар, но почти. Има борса, но почти. Нека всеки да може да си купува и пазара, а има такива хора, които искат да управляват пазара – не познавам хора, които да са по-силни от истинския пазар”, уточни Дачев.  Красимир Дачев нападна директно ръководителя на НЕК Петър Илиев, като го обвини, че не знае например, че „Свилоза” е продала топлоенергийните си мощности, те са станали ТЕЦ „Свищов” и той не работи от 5-6 години. Който назначава ръководителят на НЕК, да реши проблема, завърши бизнесменът.", "date": "2019.05.13", "title": "Ръководителят на \"Свилоза\" намекна много сериозно, че НЕК нарочно прави кризи с тока"}
{"url": "https://www.actualno.com/politics/sydebnata-vlast-iska-masovo-nejni-slujiteli-da-ne-podavat-imushtestveni-deklaracii-news_748262.html", "text": "  Около 10 000 съдебни служители ще бъдат изключени от обхвата на антикорупционния закон, ако парламентът се съгласи с предложенията на Висшия съдебен съвет (ВСС).     През миналата седмица пленумът на ВСС поиска \"автентично тълкуване\" на разпоредби от антикорупционния закон, който задължава и съдебните служители да декларират своето имущество и интереси. Става дума за деловодители, призовкари, секретари и т.н. Такова задължение имат и държавните чиновници и те вече го изпълняват. От ВСС предлагат и промени в нормативната уредба, които да извадят служителите от кръга на задължените лица. По данни на Сдружението на администрацията в органите на съдебната власт става дума за 10 000 души. Идеята на съвета е декларации да подават само служителите на ръководни длъжности, пише в. \" \".   Проблемът за съдебната власт идва при прилагането на разпоредба от антикорупционния закон, според която . Редът за извършване на проверката на декларациите, както и за установяване на конфликт на интереси, се урежда с наредба на пленума на Висшия съдебен съвет. Съветът имаше проект за наредба, но през декември 2018 г. пленумът я върна на работната група за прецизиране на някои текстове. . \"Създаваме над 200 по-малки КПКОНПИ-та. Предлагаме служители да разкриват банкова и застрахователна тайна на свои колеги. Мракобесието, което ще сътворим, не е малко\", възмути се тогава членът на ВСС Боряна Димитрова, припомня lex.bg.\r\nПравната комисия на съвета обаче настоява парламентът да изтълкува закона. Те дават за пример прокуратури, в които има само по трима служители и би се стигнало до абсурда всички те да са членове на комисията и взаимно да се проверяват. Няма и как тези комисии от служители да имат пряк достъп до банкови и застрахователни тайни.  Изобщо не е ясно дали законодателят ще тълкува закона. ВСС все още чака друго, поискано преди повече от година – по въпроса в кой момент се публикуват невлезлите в сила ефективни присъди, припомня lex.bg. В годишния доклад на Върховния касационен съд се казва, че забраната на съдилищата да публикуват осъдителни присъди, преди осъдените да са вкарани в затворите, води до ограничаване само на публичността на процеса, а не на случаите на бягства или укриване. В доклада председателят на съда Лозан Панов пише, че разпоредбите в НПК и в Закона за съдебната власт остават не само неясни, но са и неефективни.", "date": "2019.05.13", "title": "Съдебната власт иска масово нейни служители да не подават имуществени декларации"}
{"url": "https://www.actualno.com/asia/zaradi-napadenija-nad-musulmani-shri-lanka-sprja-naj-populjarnite-socialni-mreji-news_748306.html", "text": "  Информационният отдел на правителството на Шри Ланка съобщи, че е блокирало някои социални медийни платформи, предаде БГНЕС.     Според местните медии, цитиращи от кабинета на страната, блокирани временно са WhatsApp, Viber и Facebook. Мярката е в резултат на инциденти с насилие след срещу църкви и хотели, извършени от ислямисти.   Няколко десетки души са хвърляли камъни по джамии и мюсюлмански магазини, а  мъж е бит в град Чилов на западния бряг в неделя в спор, започнал във Facebook, съобщиха източници. Медиите в Шри Ланка съобщават за серия от инциденти в няколко близки района, станали през изминалата нощ.\r\nСпоред местните вестници, властите на Шри Ланка са наложили за кратко и полицейски час в няколко града заради скандали и изблици на насилие.  На 21 април, Великден, няколко църкви и хотели станаха обект на поредица от координирани терористични атентати в Коломбо, Негомбо и Батикалоа. , включително 46 чужди граждани, докато над 500 други бяха ранени.\r\nПравителствените служители на Шри Ланка потвърдиха, че седемте атентатори-самоубийци, участвали в атаките, са били граждани на Шри Ланка, от ислямистка група, свързана с \"Ислямска държава\".   ", "date": "2019.05.13", "title": "Заради нападения над мюсюлмани, Шри Ланка спря най-популярните социални мрежи"}
{"url": "https://www.actualno.com/asia/ataki-sreshtu-dva-sauditski-tankera-pak-do-bregovete-na-oae-news_748308.html", "text": "  Два саудитски петролни танкера са били атакувани край бреговете на Обединените арабски емирства, съобщи Саудитската информационна агенция, като цитира Министерството на енергетиката на Саудитска Арабия, предаде БГНЕС.     \"Два саудитски петролни танкера са станали обект на саботаж в изключителната икономическа зона на Обединените арабски емирства, край бреговете на емирство Фуджейра, докато били на път през Персийския залив\", информира агенцията като цитира министъра на енергетиката Халид ал-Фалих.   Единият от танкерите е пътувал натоварен със саудитски петрол от пристанището Рас Танура за САЩ. При нападението той е получил значителни щети. Няма жертви и пострадали сред екипажа. Не е настъпил и петролен разлив, въпреки големите повреди по структурата и на двата танкера.\r\nВ неделя стана ясно, че други четири търговски плавателни съда, плаващи под различен флаг, са станали жертва на подобни саботажи край бреговете на .  ", "date": "2019.05.13", "title": "Атаки срещу два саудитски танкера, пак до бреговете на ОАЕ"}
{"url": "https://www.actualno.com/america/trymp-posreshta-orban-v-belija-dom-news_748299.html", "text": "  Въпреки критиките, днес (13 май) американският президент Доналд Тръмп ще бъде домакин в Белия дом на унгарския премиер Виктор Орбан, предаде БГНЕС     Разговорите на Орбан с Тръмп ще дадат на унгарския премиер-евроскептик силен тласък по-малко от две седмици преди началото на изборите за Европейски парламент, на които се очаква крайнодесните партии да отбележат значителен успех, пише АФП. Твърдата линия на Орбан - някои биха казали дори ксенофобска - срещу бежанците и „брюкселските бюрократи“, отчужди дори бившите му консервативни съюзници.   \"Признавайки дългогодишните връзки между Съединените щати и Унгария, президентът и премиерът ще обсъдят начини за задълбочаване на сътрудничеството по редица въпроси, включително търговията, енергетиката и кибер сигурността\", каза прессекретарят на Белия дом Сара Сандърс, обявявайки визитата.\r\nНовината за посещението дойде в същия ден, в който държавният секретар на САЩ Майк Помпео изненадващо отмени визитата си при германския канцлер Ангела Меркел в Берлин, за да отиде в Багдад на фона на нарастващото напрежение с Иран.  Тръмп е показал предпочитание да се среща с авторитарни лидери вместо с традиционните западни съюзници на Вашингтон - той също приветства египетския президент Абдел Фатах ал-Сиси и турския Реджеп Тайип Ердоган в Белия дом.\r\nПрез септември Орбан, който е на власт от 2010 г., похвали Тръмп като \"феномен, икона\" сред националисти и изолационисти по целия свят, след като Тръмп осъди \"глобалистичните\" възгледи за света в реч пред ООН. Отношенията между САЩ с Будапеща бяха хладни при предшественика на Тръмп Барак Обама, който често упрекваше Орбан за отмяна на гражданските свободи и нарушаване на свободното слово в Унгария. Оттогава отношенията се затоплиха, тъй като антиимиграционните кампании на Орбан в Европа са отзвук на много от посланията на собствения стремеж на Тръмп да изгради стена на американско-мексиканската граница и опитите му да спре мигрантите, търсещи убежище в САЩ.   Критици обаче вярват, че Орбан не бива да бъде приветстван във Вашингтон. \"Унгарският министър-председател не принадлежи към Овалния кабинет. Посещението е съдбоносна грешка - не само защото ще бъде разглеждано  като одобрение за лидер, който успешно е демонтирал демокрацията, но и  защото ще сигнализира за утвърждаването на дневен ред, който  фундаментално застрашава трансатлантическата сигурност\", пишат Роб Бершински от “Human First” и професор Хал Брандс от университета \"Джон Хопкинс\", специалист по правата на човека, в The Washington Post.    В писмо няколко сенатори от Демократическата партия призоваха Тръмп да отложи срещата, докато Орбан \"върне страната си на пътя на демокрацията и зачитането на правата на човека\". В отделно писмо, група влиятелни сенатори от Демократическата и Републиканската партии призоваха Тръмп да изрази своята загриженост пред Орбан за \"ерозията\" на демокрацията в Унгария.\r\nНа въпроса дали човешките права и свободата на пресата ще бъдат обсъждани по време на разговора между Тръмп и Орбан, висш служител на американската администрация, който е запознат с дневния ред на срещата, отказа да даде отговор.", "date": "2019.05.13", "title": "Тръмп посреща Орбан в Белия дом  "}
{"url": "https://www.actualno.com/crime/prostreljanata-v-s-trapoklovo-jena-e-podavala-signal-na-tel-112-news_748332.html", "text": "  Според полицията в Сливен дни преди трагедията в с. Трапоклово, простреляната жената е подала сигнал на тел. 112, че мъжът я издирва и се страхува за живота си. Официално обаче не е подала сигнал срещу него, съобщи bTV.     \"В областната дирекция на този етап не са постъпвали сигнали относно някакъв проблем между лицата. На 6 май около 20.00 ч. тя е подала сигнал на тел. 112, че мъжът, с когото живее на семейни начала, я търсел в град Странджа, където в момента живее при своите близки, и се притеснява за живота си. Изпратен е полицейски екип на място, но лицето не е установено там\", обясни ст. комисар Димитър Величков, директор на полицията в Сливен.   В селото описват стрелеца като работлив и спокоен човек. След смъртта на съпругата си се събрал с 44-годишната жена, а в Трапоклово не са чували между тях да има конфликти. Простреляният мъж в селото описват като конфликтен. \r\nПетър е законен ловец, няма нарушения на този етап. Оръжието му е законно. В близките години дори не е излизал да ловува. Комисар Величков предположи, че най-вероятно мотивите за стрелбата са лични. Не става въпрос обаче за ревност и няма общо между двата случая.  Кметът на селото Кирил Киров обясни, че Петър е добродушен човек. Не е имал проблеми нито с бившата си жена, нито с пострадалата. Мъжът и жената остават в болницата в Сливен в много тежко състояние, с опасност за живота и на командно дишане.", "date": "2019.05.13", "title": "Простреляната в с. Трапоклово жена е подавала сигнал на тел. 112"}
{"url": "https://www.actualno.com/europe/nov-incident-sys-samolet-suhoj-superdjet-100-news_748298.html", "text": "  Самолет \"Сухой Суперджет 100\", изпълняващ полет от Москва за град Самара се върна обратно на летище \"Шереметиево\", съобщи РИА Новости, цитирана от БГНЕС.     По данни на сайта Flightradar24, който следи въздушния трафик, SSJ-100 е излетял от Шереметиево в 01:59 часа московско време. В района над Ново-Петрово, Владимировска област, е направил кръг и се е върнал на летището.   Засега причината за случилото не се съобщава.\r\nНа сайта на летището в Самара е отбелязано, че полетът от Москва SU1206 е трябвало да кацне в 04:30 местно време, но часът е бил изменен на 06:00 часа местно време.  На 10 май бе съобщено, че \"Аерофлот\" е отменил 14 полета с използването на \"Сухой Суперджет 100\". През последните два дни са отменени още 17 полета.\r\nПреди седмица самолет от същия модел при аварийно кацане в Москва се запали. . Преди това пилотите са поискали да се върнат на летище \"Шереметиево\" по технически причини.", "date": "2019.05.13", "title": "Нов инцидент със самолет \"Сухой Суперджет 100\"?"}
{"url": "https://www.actualno.com/tennis/djokovich-nastigna-nadal-po-titli-ot-mastyrsi-sled-triumf-v-madrid-news_748331.html", "text": "  Сръбският тенисист Нова Джокович на турнира от сериите Мастърс 1000 в Мадрид.     Във финалния мач Ноле се наложи над поставения под №8 Стефанос Циципас в два сета 6-3, 6-4 за един час и 33 минути.   Джокович не допусна двойни грешки и реализира два пробива, а собственият му сервис в нито един момент не бе застрашен.\r\nСърбинът изравни резултата в двубоите с гърка - 1-1. Той завоюва 74-а титла в кариерата си и втора за 2019 г. след триумфа си на Australian Open.  Трофеите на Ноле от Мастърси са 33, колкото има и Рафаел Надал. На Джокович сега му предстои участие в Рим, където може да завоюва рекордна 34-а титла.", "date": "2019.05.13", "title": "Джокович настигна Надал по титли от Мастърси след триумф в Мадрид"}
{"url": "https://www.actualno.com/europe/opozicijata-se-obedinjava-v-istanbul-sreshtu-erdogan-za-preglasuvaneto-news_748334.html", "text": "  Кандидатът на опозиционната Демократична лява партия Муаммер Айдън обяви, че се оттегля от участие на повторните избори в Истанбул, предаде Ройтерс.     Агенцията коментира, че опозицията се около един кандидат в Истанбул срещу турския президент Реджеп Ердоган.   До прегласуването на кметските избори се стигна, след като централната избирателна комисия се подаде на натиска на Ердоган и на 6 май на кметските избори срещу правителствения кандидат Бинали Йълдъръм. от 31 март като кандидат на опозиционна Републиканска партия. Преднината му бе обаче малка.  Този избор беше осъден от Ердоган като \"измама\", а гласуването в Истанбул е било опорочено и корумпирано и затова са нужни нови избори.\r\nПартията на Ердоган загуби и други два големи града - столицата Анкара и Измир. В национален мащаб обаче Партията на справедливостта и развитието спечели победа.   ", "date": "2019.05.13", "title": "Опозицията се обединява в Истанбул срещу Ердоган за прегласуването"}
{"url": "https://www.actualno.com/politics/stojan-stalev-izkazvaneto-na-turskija-poslanik-ne-e-umestno-news_748335.html", "text": "  \"Инвеститорите предпочитат да имат работна ръка, която знае техния език, но темата е чувствителна.\" Така бившият посланик на България в Турция Стоян Сталев коментира изказването на у нас – Хасан Улусой, който призова за по-ефективно изучаване на турски език в училищата, по време на церемонията по откриването на корпус на турски завод за авточасти.     \"В ИТ сферата, естеството на работата е такава, че лицата са длъжни да говорят на чужд език – английски, немски. Изказването е в рамките на срещата. Посланикът не препоръчва задължително преподаване на турски език. Разбира се, не е уместно\", коментира още Сталев в интервю за bTV.   По думите на Сталев, посланиците не бива да навлизат в подобни подробности на подобно събитие. Той допълни, че няма посланик, който да е поставял езикови изисквания на своите инвеститори.\r\n\"Аз съм сигурен, че в големите заводи на \"Мерцедес” в Истанбул, едва ли се говори немски език. Не бих нарекъл провокация. Малко излиза от рамките на добрия тон, защото трябва да е ясно, че инвеститорите трябва да се съобразяват с правото на местната държава. Турският инвеститор не трябва да създава основания за дискриминация на работната ръка”, допълни Сталев.  Бившият посланик коментира, че думите на Хасан Улусой не са подходящи, но не са опит за намесване във вътрешната ни политика.\r\n\"Турция е една страна с високо самочувствие. Тя има два важни принципа в своята дипломация – почти никога не се извинява и почти никога не изразява своята благодарност. Тя счита, че ѝ се дължи определено уважение. Но трябва и ние да настояваме за нашите приоритети\", допълни Сталев.   ", "date": "2019.05.13", "title": "Стоян Сталев: Изказването на турския посланик не е уместно"}
{"url": "https://www.actualno.com/society/prognoza-za-vremeto-13-maj-ponedelnik-news_748266.html", "text": "  Днес над страната ще има разкъсана облачност, значителна в следобедните часове над Западна и Централна България. Там на места ще превали дъжд, в югозападните райони – придружен с гръмотевици. Вятърът ще е предимно умерен от изток-югоизток. Минималните температури ще са между 8° и 13°, максималните – между 19° и 24°, по Черноморието по-ниски. Атмосферното налягане слабо ще се понижи и ще бъде близко до средното за май. Това съобщи за Агенция „Фокус” дежурният синоптик Анна Дякова от Националния институт по метеорология и хидрология (НИМХ).     Над Черноморието ще има разкъсана облачност. Ще духа до умерен вятър от изток-югоизток. Максимални температури на въздуха: 15°-18°. Температурата на морската вода е 13-15°, вълнението на морето ще бъде 2 бала.   Над планините облачността ще е значителна и на места ще превали, в югозападните райони - с гръмотевици. Ще духа умерен до силен юг-югоизточен вятър. Максимална температура на височина 1200 метра около 12°, на 2000 метра - около 6°.\r\nПрез следващите дни въздушната маса над страната ще бъде неустойчива. Сутрин ще има и слънчеви часове, но около и след обяд в много райони ще се развива купеста и купесто-дъждовна облачност. Ще има валежи, на места, главно в Западна България, временно интензивни и с гръмотевици. Във вторник ще продължи да духа умерен, в Източна България временно силен вятър от изток-югоизток. Дневните температури ще се понижат още малко. В средата на седмицата в Западна България вятърът ще отслабне, на места в четвъртък и ще стихне; в Източна ще бъде от южна четвърт, умерен. Температурите слабо ще се повишат.  ", "date": "2019.05.13", "title": "Прогноза за времето - 13 май (понеделник)"}
{"url": "https://www.actualno.com/chronicles/syzdavaneto-na-formula-1-news_748264.html", "text": "  Формула 1 е най-гледаното автомобилно състезание в Европа и Азия. В САЩ то отстъпва единствено на местните серии Индикар и Наскар. Състезанията се провеждат на територията на пет континента (Европа, Азия, Австралия, Северна и Южна Америка). Представлява пистов шампионат, който съществува под наименованието Формула 1 от 1950 г. Състезанията се провеждат на различни писти в целия свят, като минималният пробег трябва да е малко над 320 km. В зависимост от дължината на трасетата се правят от 44 обиколки на най-дългото – Спа-Франкоршамп, до 78 на най-късото – Монте Карло. Победителят в шампионата се излъчва на базата на най-много събрани точки през сезона, а титли се присъждат както на пилотите, така и на конструкторите. На победителя в едно Гран при (Голяма награда), както биват наричани стартовете, се дават 25 т., за 2-ро място – 18 т., за 3-то – 15 т., за 4-то – 12 т., за 5-то – 10 т., за 6-то – 8 т., за 7-мо – 6 т., за 8-мо – 4 т., за 9-то – 2 т. и за 10-то – една точка.     ", "date": "2019.05.13", "title": "Създаването на Формула 1"}
{"url": "https://www.actualno.com/society/novini-ili-novini-kartinata-na-pechata-za-13-maj-news_748272.html", "text": "  Нова седмица, нов старт – бихме искали да кажем свеж, но преди избори има много малко свежест. За съжаление в огромното мнозинство случаи имаме преливане от пусто в празно, при това с все по-нахална убеденост от политическа страна, че случайно сме забравили що за хора ни убеждават в светлото бъдеще, което гонят само за себе си.      Два са основните акценти на медията, като и двата са препечатки. Първият касае земеделският министър Румен Порожанов и сагата с имотната му декларация. Вестникът цитира негови думи пред \"сродния\" Канал 3 как първоначално не си бил написал колко му е заплатата, но от поискали информацията и той я добавил. И обяснява липсата на в декларацията така: \"Аз съм семеен с брак, а това беше графа за фактическо съжителство. Подал съм заявление до КПКОНПИ да публикуват данните\".\r\nВтората новина е с адрес bTV и касае прословутата система . КФН отново работи по нея, но този път с обещанието, че нарушенията на пътя ще тежат само на шофьора, не и на . Според старата проектоскала тежките нарушения можеше да оскъпят задължителната застраховка до 400%, а отстъпките достигаха до 25%. Сега има преработка и на това.   Вестникът съобщава, че социалното министерство предлага да бъдат отнемани и помощите за ток и парно на семейства, чиито деца не ходят на училище.     Едни от основните акценти са как \"Граф Игнатиев\" ще претърпи нова промяна що се отнася до новия си вид. Кметството е на път да се откаже от част от заложените елементи в пейките композиции на площад \"Славейков. След доставяне на част от артикулите общината е установила, че въпросните композиции са прекалено големи и във вида, в който са замислени, ще пречат на минувачите. Ремонтът на централната градска част ще претърпи и друг обрат - спиране на строителството по улиците \"Шишман\" и \"6-ти септември\" заради необходимостта от подмяна на топлопровод. Ти да видиш, бихме казали, ако изобщо имаше смисъл да бъде обсъждана кметската работа на Фандъкова – отдавна няма. Както и в случая с \"Монитор\" по-горе, \"Труд\" също обръща внимание на Канал 3 – първата официална телевизия на Пеевски. Пред нея военният министър Красимир Каракачанов съветва президента Румен Радев да не говори много-много за новия завод на Volkswagen и да се хвали как лобирал да бъде изграден в България. \"Нека се случи, това означава нови 3000 работни места, това значи и допълнителен престиж. Сега вместо да се тупаме в гърдите е редно да направим нещо полезно. А при подобен климат между инвестициите, не мисля, че си правим услуга\", добави Каракачанов.", "date": "2019.05.13", "title": "Новини или Novini - картината на печата за 13 май"}
{"url": "https://www.actualno.com/society/dyrjavata-misli-da-spira-i-pomoshtite-za-tok-i-parno-na-roditeli-chiito-deca-ne-hodjat-na-uchilishte-news_748273.html", "text": "  Родители, чиито деца не ходят на училище, да губят и правото си на парична помощ за плащане на ток и отопление. Тази промяна в наредбата за енергийните помощи предлага социалното министерство, пише в. \" \". Досега енергийните помощи не се спираха за разлика от други видове социално подпомагане.     Точният текст на предложението гласи: \" Във връзка с в ЗСП (Закона за социалното подпомагане), приети от НС (Народното събрание) на 19.04.2019 г., които са насочени към намаляване на риска от отпадане на децата от образователната система, се въвеждат три нови целеви групи. За тях ще се определят рестриктивни граници за достъп. Тези групи включват: деца, които не ходят на училище; деца, които не ходят на училище, но са регистрирани в дирекции \"Бюро по труда\" и родители, отглеждащи деца, които не ходят на училище. За да се постигне стимулиращ ефект за връщането и задържането на децата в училище,се предвижда ограничаване на достъпа до помощта \".   Увеличаване на помощта за отопление през зимата от 74,83 на 91,10 лв. на месец предлага още социалното министерство. Така вече парите щели да стигат за плащането на 500 киловатчаса електроенергия, а не за 385 киловатчаса, както е в момента. На тази база ще се пресмята и помощта за твърдо гориво.\r\nПредвидено е и увеличаване на бройката на подпомаганите  - от 210 000 домакинства на 255 000.  ", "date": "2019.05.13", "title": "Държавата мисли да спира и помощите за ток и парно на родители, чиито деца не ходят на училище"}
{"url": "https://www.actualno.com/america/dyrjavnijat-sekretar-na-sasht-reshi-da-ne-hodi-v-moskva-shte-poseti-samo-sochi-news_748301.html", "text": "  Държавният секретар на САЩ Майк Помпео е решил да отмени днешната си визита в Москва, където трябваше да говори с руския президент Владимир Путин, но ще се срещне утре, 14 май, с руския външен министър Сергей Лавров в Сочи, съобщава руската информационна агенция ТАСС. По принцип там трябва да има и среща с руския президент Владимир Путин.     Вместо в Москва, Помпео днес (13 май) заминава на посещение в Брюксел, за да обсъди \"належащи въпроси\", сред които и Иран. В сряда, 15 май, точно една година след изтеглянето на САЩ от ядреното  споразумение с Иран, Техеран съобщи, че ще преустанови някои от  задълженията си съгласно Съвместния цялостен план за действие. Страната на другите пет останали в договора държави 60 дни, за да  гарантират, че интересите на Иран са защитени. В противен случай  президентът Хасан Рухани заплаши, че  страната ще възобнови  обогатяването на уран.   Първоначално обявената визита беше за два дни, като Помпео обяви следните теми за срещите си в Русия - ситуацията във Венецуела, Афганистан и Сирия. Според държавния секретар двете страни могат да работят заедно в Сирия и Афганистан. Drug от основните въпроси в разговорите на държавния секретар на САЩ ще бъде  контролът върху оръжията.\r\nПо думите на дипломата, президентът на САЩ Доналд Тръмп го е инструктирал да отиде в Русия, където ще бъдат обсъдени широк кръг въпроси. \"Има много области, в които, надявам се, можем да намерим общи интереси с Русия,\" каза той в интервю за CNBC.  \"Ако Москва и Вашингтон не намерят общи интереси, тогава всеки ще си върви по свой път. Но това е важно. Спомням си, че когато бях директор на ЦРУ, работих в  тясно сътрудничество с руската страна в борбата срещу тероризма\", уточни Помпео. Държавният секретар на САЩ подчерта, че сътрудничеството с Руската федерация в тази област може да спаси живота на гражданите на Русия и на Съединените щати.", "date": "2019.05.13", "title": "Държавният секретар на САЩ реши да не ходи в Москва, ще посети само Сочи"}
{"url": "https://www.actualno.com/europe/balotaj-shte-reshi-koj-shte-e-novijat-prezident-na-litva-news_748293.html", "text": "  Икономист и политически новак, Гитанас Науседа е лидерът в първия кръг на президентските избори в Литва. Той и ще се изправи срещу Ингрида Симоните, консервативен бивш финансов министър на балотажа на 26 май, който ще се съсредоточи върху неравенството и бедността в балтийската държава, член на Еврозоната, пише АФП, цитирана от БГНЕС.     Лявоцентристкият премиер Саулис Сквернялис обеща да подаде оставка през юли, след като зае третото място и така беше елиминиран от втория тур. \"Приемам, че невъзможността да се класирам на втори тур е оценка за мен като политик\", каза Сквенялис пред обществената телевизия LRT и допълни, че ще подаде оставка.   Науседа, обещавайки да търси политическата златна среда и да изгради социална държава, получи 31,07% от гласовете, сочат официалните резултати. 54-годишният Науседа се опитва да преодолее нарастващото разделение между бедни и богати в бившата съветска република с 2,8 милиона души население, която се присъедини към Европейския съюз и НАТО през 2004 година.\r\n\"Науседа има по-голям шанс да привлече гласовете, които са отишли при другите кандидати, особено от ляво,\" казва Рамунас Вилписаускас, анализатор на Вилнюския университет.  Общо 9 кандидати участваха в гласуването на първия тур.\r\nНа второ място се нареди Ингрида Симонитe с 28,73% от гласовете. Тя е популярна сред богатите и образовани градски гласоподаватели, докато в същото време резонира с бедните в селските райони.  44-годишната Симоните, технократ, която също предупреждава за  задълбочаване на неравенството и разделението между градските и селските  региони, обеща да намали празнината, като насърчи растежа. Социално-либерална, Симоните подкрепя еднополовите партньорства, които все още предизвикват противоречия в католическата страна. Симоните заяви, че ще се съпротивлява на \"популизма\" по време на втората  си кампания и ще търси подкрепа от политическите сили \"с последователни  възгледи, които не се опитват да бъдат отдясно с единия крак и отляво с  другия\".\r\nПремиерът Сквернелис е подкрепен от 21,24%, сочат резултатите след преброяване на 99,27% от бюлетините.       Президентът на Литва контролира политиката в областта на отбраната, външната политика, присъства на срещите на високо равнище на ЕС и НАТО, но трябва да се консултира с правителството и премиера за назначаване на най-висшите служители.\r\nДосегашният президент Далия Грибаускайте, която спечели втория си мандат като независим кандидат, трябва да се оттегли заради ограничението от два мандата. Политикът, наречен \"Желязната лейди\" заради голямата си решителност, беше посочена като един от претендентите да бъде следващият председател на Европейския съвет.\r\nИ Науседа и Симоните са силни поддръжници на членството в ЕС и НАТО и противници на политиката на сближаване със съседна Русия, особено след военната интервенция на Москва през 2014 г. в Украйна.\r\nАнализаторът Виплисаускас казва, че и Науседа, и Симоните вероятно ще изберат приемственост във външната и отбранителната политика.\r\n\"С Науседа може да има някои тактически промени, когато става въпрос за комуникация със съседите, но стратегическата линия е малко вероятно да се промени.\"      Въпреки че литовските президенти не се занимават пряко с икономическата политика, проблемите с потребителските цени и борбата с корупцията доминираха в кампанията. Литва се бори с рязък спад на броя на населението поради масовата емиграция в Западна Европа от хора, търсещи по-добри възможности. Глобалната финансова криза предизвика дълбока рецесия преди 10 години и мерките за строги икономии, наложени за предотвратяване на по-нататъшната криза, взеха големи жертви, като особено тежко се отразиха на лицата с ниски доходи.\r\nВъпреки солидния икономически растеж, неотдавнашен доклад на ЕС отбеляза, че почти 30% от литовците \"са изложени на риск от бедност или социално изключване\" и че този риск е \"почти двоен\" в селските райони. Увеличеният годишен ръст на заплатите от около 10% е увеличил средната брутна месечна заплата до 970 евро, но бедността и неравенството в доходите остават сред най-високите в ЕС, до голяма степен поради слабото прогресивно данъчно облагане. Безработицата е 6,5% през първото тримесечие на 2019 г., а икономиката се очаква да нарасне с 2,7% през тази година, което е доста над средното ниво от 1,1% в еврозоната.", "date": "2019.05.13", "title": "Балотаж ще реши кой ще е новият президент на Литва"}
{"url": "https://www.actualno.com/politics/radev-shte-razgovarja-s-cacarov-za-pravomoshtijata-na-sledvashtija-glaven-prokuror-news_748185.html", "text": "  Държавният глава Румен Радев започва поредица от срещи с представители на съдебната и изпълнителната власт и на обществени организации във връзка с критериите за избор и правомощията на следващия главен прокурор.     Първата от работните срещи е с главния прокурор Сотир Цацаров и ще се на „Дондуков” 2 днес.   Изборът на нов главен прокурор ще се случи в края на годината. Maндaтът нa Coтиp Цaцapoв изтичa пpeз дeĸeмвpи, a пo пpaвилaтa нa cъдeбния зaĸoн, BCC тpябвa дa oтĸpиe пpoцeдypaтa зa нeгoв пpиeмниĸ нe пo-paнo oт 6 и нe пo-ĸъcнo oт 4 мeceцa пpeди изтичaнeтo нa мaндaтa.", "date": "2019.05.13", "title": "Радев ще разговаря с Цацаров за правомощията на следващия главен прокурор "}
{"url": "https://www.actualno.com/plovdiv/pak-protest-pri-kyrnare-zaradi-romskija-problem-news_748304.html", "text": "  Жители на карловското село Кърнаре и съседни населени места блокираха за около половин час подбалканския път София– Бургас. До недоволството се стигна, когато преди седмица в заведение в центъра на селото - според собственика заради отказ да даде алкохол на вече пили роми, припомня Нова телевизия.     Протестът стана по познат начин, за да не може да има обвинения за незаконна блокада на път - с постоянно пресичане на пешеходна пътека. Протестиращите настояват за присъди за нападателите и събаряне на незаконните къщи в селото. Полицията и жандармерията не допуснаха протестиращите да стигнат до ромската махала.   Според кмета на Кърнаре там всички постройки са незаконни. На ромите ще бъде предложено да закупят парцели и да построят законни къщи. Сегашните ще бъдат съборени.", "date": "2019.05.13", "title": "Пак протест при Кърнаре - заради ромския проблем"}
{"url": "https://www.actualno.com/politics/i-rodata-na-karadajy-lysna-v-kyshtite-za-gosti-news_748259.html", "text": "  Балдъзата и шуреят на председателя на ДПС Мустафа Карадайъ стоят зад четири проекта за в родното му село Борино. Това прави половината от финансираните с европейски пари къщи за гости в родопското село, показва на сайта \"Биволъ\", цитирано от в. \" \".     Съгласно информацията, фирмите на роднините на Карадайъ са получили над 1 милион лева финансиране по Програмата за развитие на селските райони (ПРСР). Проектите с финансиране по програмата за селските райони са на фирмите \"Чала инвест\" – 391 160 лв. за “Изграждане на къщи за гости за селски туризъм“, “Чала Тур” с проект за “Изграждане на вилно селище за селски туризъм в местност Подмолата, с. Чала”, за 244 530 лв., “Трока” с проект за 128 290 лв. за “Изграждане на къща за гости, местност Кастръкли, с. Борино”, и “Извора Инвест” с проект “Къща за гости, преустройство на съществуващ етаж и надстройка на още един етаж. Закупуване на транспортни средства” за 281 321 лв. и още един проект на същата фирма за “Благоустройство и озеленяване на къща за гости и закупуване на средства за неземеделска дейност“, за който са взети 38 968 лв., показва проверка на разследващия сайт.   Съпругата на Мустафа Карадайъ е Джеврие Раиф Карадайъ, по баща Кючюк. Нейната сестра Зетие Раифова Караахмед  е омъжена за кмета на Борино – Мустафа Караахмед. Освен това Джеврие и Зетие имат брат – Невредин Раиф Кючюк. Така Карадайъ и кметът Караахмед се падат баджанаци, Зетие се пада балдъза, а Невредин е шурей на лидера на ДПС.  Фирмата на Невредин “Виденица 2004” е изпълнила договори за обществени поръчки в общината, където е Борино - за над 3,5 милиона лева, като изпълнението става самостоятелно или в консорциуми.\r\nЩо се отнася до къщите за гости, във всички компании личат имената на Затие Караахмед, която е сестра на Джеврие, съпругата на Мустафа  Карадайъ; Невредин Кючюк, който е брат на Джеврие и шурей на Карадайъ,  както и на съпругата на Невредин – Гюлтен Кючюк. Затие е и съпруга на  кмета на Борино Мустафа Караахмед, който е баджанак на Карадайъ. \" \", пише \"Биволъ\".  Четирите къщи са заявени и финансирани като отделни проекти, но впоследствие са изградени в общ комплекс, който се предлага в интернет като \"Вили Чала\" с един телефон за контакти - на Затие Караахмед. . Затова и използваният епитет тук е \"шуробаджанащина\".\r\nФинансирането на обекти на свързани лица е забранено по правилата на  ПРСР, тъй като идеята на програмата е да подпомага малкия местен бизнес,  а не роднините на политици.   Междувременно в. \" \" съобщи, че общо 50 политици са обект на проверка на данъчните - заради имотни сделки, а общо 450 души са включени в проверките. Механизмът на проверките е следният: НАП изисква от общини и служби по вписванията данни за сключените сделки. Ако между получените данни и декларираното пред КПКОНПИ има разминаване за над 10 000 лв., веднага стартира проверка. Тя трябва да установи защо се е появила разликата и има ли умисъл в укриването, или е просто грешка. За да се докаже легален произход на парите за финансиране на покупките, се установяват източниците на доходи, а също така и размерът на платените данъци и разходите за живот на лицето за 3 г. назад. Ако данните покажат разминаване, проверката води до ревизия, при която се прилага същата техника, но вече за 5 или за 10 години.    Освен това, в НАП има работна група, която подготвя законодателни промени, за да не може да се изповядват сделки на данъчна основа, защото сега това е на практика възможно без да бъде нарушен законът, макар принципно да е незаконно.", "date": "2019.05.13", "title": "И родата на Карадайъ лъсна в къщите за гости"}
{"url": "https://www.actualno.com/celebrate/sv-mychenica-glikerija-news_748265.html", "text": "  Девицата Гликерия, дъщеря на знатен римски сановник приела християнската вяра след смъртта на родителите си. През време на гонението против християните не само самата тя не се бояла от опасностите, но увещавала и другите към твърдо изповядване на вярата. Като се явила веднъж в идолското капище по време на едно езическо тържество, тя чрез молитва строшила идола и по заповед на един от началниците била затворена в тъмница. Предлагали й да се отрече от християнската вяра и след като тя отказала, предали я на страшни изтезания и отново я затворили, като я обрекли на изтощение от глад и жажда.     След известно време управителят заповядал да я отведат в град Ираклия, където отново я подложили на най-ужасни изтезания. Светата девойка всичко понасяла търпеливо, укрепявана от чудесната помощ на Бога. Тъмничният стражар Лаодикий, свидетел на нейните страдания и на големите личби, проявявани от Господа заради нея, познал истинския Бог и бил посечен с меч като християнин. Гликерия била хвърлена на зверовете в цирка, но лютите зверове кротко легнали до мъченицата и само се умилквали около нея. Като поблагодарила на Бога за всички Негови милости, девойката молела за смърт и тихо предала душата си Богу. Това станало във втората половина на второто столетие, през време на гонението при император Антонин (138–161 г.).    © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.05.13", "title": "Св. мъченица Гликерия "}
{"url": "https://www.actualno.com/business/hem-oskypjavane-na-kurierite-hem-dyrjavata-reshi-da-im-tyrsi-milioni-news_748268.html", "text": "  Обикновените пощенски услуги, предлагани от частните куриерски фирми, поскъпват с 20%. Причината е, че върху тях вече ще се начислява ДДС. Освободени от данъка остават единствено услугите на \"Български пощи\", което според засегнатите компании означава само едно - държавата се опитва да върне монопола на държавната компания, пише в. \" \".     Промяната е уредена с поправки в Закона за пощенските услуги, които в момента се гледат в парламента и минаха на първо четене. Изменението е за разграничаване на универсалната пощенска услуга на \"Български пощи\" от тази на частните оператори. В същото време Националната агенция за приходите (НАП) изненадващо реши да търси от частните куриери ДДС за тези услуги и със задна дата. Така компаниите неочаквано се оказаха данъчни нарушители, дължащи милиони левове ДДС на хазната.   Повече от 10 години в конкуренция с \"Български пощи\" частните куриери предлагат универсална пощенска услуга, която по Закона за ДДС е освободена от облагане за доставка. Става дума за писма до 2 кг, включително и препоръчани, както и на колети до 20 кг, които, за разлика от другите пратки, се доставят в срок от 3 дни и не се връчват лично на получателя, а в пощенската му кутия или в съответния офис на куриерската фирма. Сега обаче НАП твърди, че освободени от ДДС са единствено услугите на \"Български пощи\", но не и тези, предлагани от частните оператори. Специално указание на данъчните по въпроса няма.\r\nЗа новата ситуация става ясно чак в средата на април, когато има срещи в НАП заради данъчни ревизии, започнали в куриерски фирми в края на миналата година. Срещите са били провеждани поотделно с всеки един от частните пощенски оператори, като някои твърдят, че им е казано, че ще трябва да платят ДДС върху тези услуги за 5 години назад, колкото е давностният срок. Официално не е ясно дали това е вярно - т.е. няма официално потвърждение от НАП.  Ако се стигне до възстановяване на налога, то това би било убийствено за бранша, защото означава компаниите да извадят общо десетина милиона лева за всяка отминала година, без да се броят лихвите.\r\nВ общо писмо до министрите на финансите и на транспорта, до Комисията за регулиране на съобщенията и до парламентарната транспортна комисия три от големите компании в бранша - \"Еконт Експрес\", \"МиБМ Експрес\" и \"Тип-топ куриер\", настояват за съвместна среща. На нея те искат да обсъдят създалата се ситуация в по-широк кръг и да се намери \"взаимно приемливо решение на проблема\".  До момента отговор от ведомствата няма.   През годините от 2006 г. насам частните куриерски фирми постепенно иззеха голяма част от пазара на \"Български пощи\" в обикновените пощенски услуги. По данни на Комисията за регулиране на съобщенията за 2017 г. приходите от универсалната пощенска услуга са 89 млн. лв., от които вече 53% се реализират от частните оператори, а останалите 47% - от \"Български пощи\".    ", "date": "2019.05.13", "title": "Хем оскъпяване на куриерите, хем държавата реши да им търси милиони"}
{"url": "https://www.actualno.com/america/njakolko-raneni-sled-trus-ot-63-po-rihter-v-panama-video-news_748294.html", "text": "  Петима души са пострадали при земетресение от 6,3 по Рихтер в Панама, съобщи Националната служба за гражданска отбрана на централноамериканската държава, предаде БГНЕС.     По данни на полицията, пострадали са две деца на 7 и 8 години, 17-годишно момиче и 98-годишна жена. Няма загинали. Трусът е разрушил две сгради, а на други две е нанесъл сериозни щети.    Институтът по геология към университета на Панама обяви, че магнитудът на труса е 6.3 по Рихтер. Епицентърът му е бил на 22 километра от град Пуетро-Армулес в провинция Чирики на границата с Коста Рика.    По-рано Геофизичната служба на САЩ съобщи, че дълбочината на труса е 37,3 километра и че силата на труса е 6,1 по Рихтер.\r\nНяма издадено предупреждение за опасност от цунами.    ", "date": "2019.05.13", "title": "Няколко ранени след трус от 6,3 по Рихтер в Панама (ВИДЕО) "}
{"url": "https://www.actualno.com/society/kakvo-shte-e-vremeto-do-kraja-na-meseca-news_748309.html", "text": "  През цялата седмица ще им ниско атмосферно налягане и и непрекъснато ще има условия за дъжд. Повече ще вали в Западна България, в отделни дни ще има и на изток. Не са изключени  и градушки.     Днес и утре валежите ще се задържат в крайните западни райони. На 14 май количествата на валежите ще достигат около 10 л на кв. м.  В крайните югозападни райони те ще са по-съществени. През следващите дни се очаква и силен източен вятър. По Черноморието температурите ще остават по-ниски. Слани не се очакват. Максималните температури ще бъдат около 20 градуса до края на седмицата.   След това предстои рязко затопляне в края на седмицата  и началото на следващата. На 21 и 22 май се очакват дори 30 градуса и рязко спиране на валежите. \r\nЗасега не се очакват температурни аномалии през лятото, допълни Анастасия Стойчева от НИМХ за bTV.  ", "date": "2019.05.13", "title": "Какво ще е времето до края на месеца"}
{"url": "https://www.actualno.com/politics/severna-makedonija-veche-dejstva-za-makedonski-ezik-v-ramkite-na-es-news_748255.html", "text": "  Северна Македония се опитва да накара Европейската комисия да се съгласи с формулировката \"македонски език\" в . Това твърди в своя нов брой вестник \"Труд\", като се позовава на собствени източници.     Заради официалната смяна на името на държавата на Република Северна Македония се налага чисто технически да се преподпише съществуващото вече споразумение, в което северномакедонските власти искат да вкарат клауза, че текстът е подписан на всички езици на ЕС и на \"македонски език\".    . Това е станало в рамките на министерска конференция на тема \"Миграционните предизвикателства по Източносредиземноморския/Западнабалканския маршрут\" на 3 май във Виена. Европейският чиновник обяснил, че Брюксел разбира желанието на Скопие, а първоначалното предложение на ЕК било текстът да съдържа израза \"подписано на езиците на съответните страни\". .\r\nПредставителят на ЕК заявил, че правителството в Скопие е било подложено на огромен натиск от страна на опозицията по този въпрос и не е склонно да отстъпи. От Брюксел са поискали да знаят дали София ще приеме позоваване на македонския език съгласно между Северна Македония и Гърция за новото име на Македония, където той е определен като \"славянски език, различен от гръцкия\" или евентуално пояснение под черта с формулировката от съществуващите вече двустранни споразумения между България и Македония. Българската страна е настояла, че всякакви решения за приемане на компромис ще се вземат в София на най-високо ниво и е подчертала, че северномакедонският парламент в този си мандат е ратифицирал между София и Скопие, където въпросът е уреден с израза \"подписан на конституционните езици на двете държави\".  Заради сложността на въпроса от гледна точка на ЕК, Брюксел е предложил въпросът да бъде уреден двустранно - на ниво министри на външните работи между България и Северна Македония. А според \"Труд\" впечатлението на дипломацията ни е, че ЕК не желае да ни подкрепи, защото Договорът от Преспа всъщност давал вариант.\r\nВъпросът става \"горещ\" и след вчерашното изказване на от Асеновград. \"България очаква нова динамика и наваксване на изоставането в работата на Съвместната мултидисциплинарна експертна комисия по историческите и образователните въпроси между България и Република Северна Македония. В рамките на преговорите за подписването на двустранния договор за добросъседство не сме притискали Република Северна Македония с някакви ултиматуми за срок, но ние очакваме, че дейността на тази комисия трябва да има и по-голям, по-широк спектър и не може да продължава до безкрай\", каза Радев и добави, че България очаква всички неща, които трябва да се случат по договора, да залегнат и в учебниците, книгите, медиите, съзнанието и нагласите на хората, защото един ден може да се окаже, че Република Северна Македония отдавна е формален член на ЕС, а има останали спорни въпроси, които може да създават проблеми, което не е в духа на две държави-членки на ЕС.   \"Няколко недоучили даскалчета съставят новия македонски език, новата македонска азбука. Използвали са кирилицата, но са махнали е двойно, ъ и т.н. и са ги заменили с някои сръбски букви. Има протоколи от съставянето на езика, в които се казва: “Ние трябва като правим новия език да изберем най-западното наречие, което е най-отдалечено от българския, да махнем някои български думи да ги заменим със сръбски, за да можем да се сближим с братята сърби в Югославия\" Това са фактите\", възмути се военният министър Красимир Каракачанов.    ", "date": "2019.05.13", "title": "Северна Македония вече действа за \"македонски език\" в рамките на ЕС "}
{"url": "https://www.actualno.com/books/dnevnicite-na-aja-news_748257.html", "text": "   Един разказ, който се развива около ръба на реалността. Предимно отсам.      Един прекрасен, наглед съвсем обикновен четвъртък преобръща живота на една млада жена. В столичен квартал, който все още няма история, Ая намира отдавна изгубената си сестра... само за да изчезне отново. За да запълни пропастта между тях и да наваксат двайсет и петте години раздяла, тя ù оставя дневниците, които е водила от дете. Прочитайки написаното, сестра ù решава да разкаже нейната историята – понякога тъжна и трогателна, понякога смешна. Но истинска. Историята на Ая...   Една интригуваща и мистична история, който ще ви накара да повярвате в чудеса! Вече никога и нищо няма да бъде същото...\r\nЯна Станкова е родена през 1980 г. във Враца. Завършва славянска филология във Великотърновския университет. След дипломирането си се премества в София, където работи дванадесет години. Понастоящем живее със съпруга и децата си в едно търновско село.  ", "date": "2019.05.13", "title": "Дневниците на Ая"}
{"url": "https://www.actualno.com/society/bchk-s-uchenie-za-razrushitelno-zemetresenie-v-lozen-news_748227.html", "text": "  „Мащабно бедствие, предизвикано от разрушително земетресение с епицентър в близост до София, ще връхлети България. Първоначалните данни сочат, че 300 души са загинали, над 7000 се нуждаят от спешна помощ, а засегнатите са повече 150 000 души”. За щастие, това не е реална ситуация, а част от сценария на международно полево учение за координация, оценка и планиране по време на бедствия, в Националния учебен център на БЧК в Лозен.     Щетите върху инфраструктурата са мащабни – „разрушени са болници, магазини за стоки от първа необходимост, временно е затворено Летище-София, нарушени са комуникациите, повредени са електроснабдителната мрежа и водопреносната система, което поставя в риск здравето на над 2 млн. души. Поискана е международна помощ и БЧК се обръща към Международната федерация, която изпраща мобилни екипи от Женева”, гласи още сценарият на тренировката.   В симулацията ще се включат 35 професионалисти от Червения кръст и Червения полумесец, екипи на ПСС с кучета за издирване, ГД „Пожарна безопасност и защита на населението”, Столична община, кметството на село Лозен, представители на Единната спасителна система и Общинска полиция. Всички дейности по разработване на кризисния план ще бъдат извършвани в полеви офиси на територията на базата на БЧК в Лозен.\r\nУчението ще тества участниците в симулацията, като ги постави в условия, най-близки до реалните, и ги накара да действат под времеви натиск и силно напрежение. Те ще трябва да работят заедно, за да изготвят „План за действие“ и да изпълнят около 40 различни задачи, събирайки информация от всички хора, с които ще се срещнат – хора от местната общност, загубили своите домове; лекари, опитващи се да лекуват своите пациенти, след като болницата им е претърпяла щети; структурите на гражданската защита и полицията, които полагат усилия да опазят безопасността и сигурността на всички и държавните служители, координиращи реакцията при извънредни ситуации.  Целта на учението е да укрепи капацитета на оперативните специалисти по мениджмънт на бедствията на МФЧК/ЧП в рамките на 10-дневното глобално обучение по проект „Доброволци на ЕС за хуманитарна помощ: Техническа помощ и изграждане на капацитет“, финансиран от Европейския съюз и осъществяван от Международната федерация на Червения кръст и Червения полумесец /МФЧК/ЧП/ съвместно с националните дружества на Червения кръст от Австрия, Италия, Холандия и България.", "date": "2019.05.13", "title": "БЧК с учение за разрушително земетресение в Лозен "}
{"url": "https://www.actualno.com/curious/eto-kak-da-ne-zaspite-na-rabota-v-ponedelnik-news_747604.html", "text": "  Случвало ли ви се е буквално очите ви да се затварят докато сте на работа? Това са едни от най-неприятните моменти по време на работа и често дори кафето не може да помогне. Без значение каква е причината, спането на работа няма да доведе до нищо добро.     Ето защо е важно, ако сте сънвили на работното си място, да направите каквото е нужно, за да промените това. Ние ще споделим с вас няколко изпробвани трика, които ще ви помогнат да се справите с умората, докато сте на работа. По този начин ще избегнете този неприятен момент и ще се почувствате много по-добре: Просто излезте и се разходете за 10-15 минути. Ще се почувствате много по-свежи още след първите няколко минути. По този начин ще раздвижите кръвта си и ще се почувствате енергизирани. Разходката е особено добър вариант, ако е слънчево, защото ще си набавите толкова важния витамин D.      Судената вода със сигурност ще ви освежи и ще ви помогне да се разсъните много по-бързо. Наплискайте лицето си с вода няколко пъти преди да излезете на разходка например. Така ще помогнете на тялото си да се разсъни по-добре и да се върне в работен режим.     Пуснете си някоя любима песен. По този начин не само ще релаксирате и ще се почувствате по-добре, но и ще се разсъните. Това е така, защото музиката стимулира определени части от мозъка ви, които ще ви държат будни. Също така музиката може да ви помогне да сте по-концентрирани. Като цяло слушането на музика е един наистина чудесен вариант, когато не можете да се разсъните. Но внимавайте, не слушайте бавна музика, за да няма обратния ефект. Заложете на бърза и енергична музика. Можете да си позволите да изпиете едно кафе, но в никакъв случай не бива да прекалявате, защото голямото количество кофеин единствено и само ще ви накара да се почувствате по-зле. Все пак можете да изпиете едно кафе, всички знаем, че това е един наистина доста ефективен вариант. Също така се опитайте да не пиете енергийни напитки, те са значително доста по-вредни от кафето. Едно кафе няма да създаде проблем, но имайте предвид, че кофеинът е временно решение.    Много хора смятат, че въглехидратите дават енегия, но това изобщо не е така. Всъщност те ще ви накарат да се почувствате по-добре за изключително малко време. След като първоначалното действие на въглехидратите отмине, ще се почувствате още по-зле и ще ви се приспи двойно повече. Точно поради тази причина е много важно да избягвате всички сладки хранителни продукти в тези моменти. Препоръчваме ви да заложите на ядките или плодовете. Ще се чувствате значително по-добре, ако хапнете нещо здравословно.   Ако постоянно седите на едно и също място със сигурност ще ви се приспи в определен момент защото ще се почувствате прекалено комфортно. Ето защо, за да се разсъните, най-добре сменете работното си място, ако работата ви го позволява. В противен случай, просто приложете някой от гореописаните трикове.", "date": "2019.05.13", "title": "Ето как да не заспите на работа в ПОНЕДЕЛНИК"}
{"url": "https://www.actualno.com/healthy/lekarite-iskat-potrebitelska-taksa-za-deca-no-da-se-plashta-ot-dyrjavata-news_748302.html", "text": "  Да се въведе потребителска такса за преглед на дете, както има такава и за възрастните. Тя обаче да се плаща от държавата, не от родителите. Това още вчера (12 май) на извънредния си национален събор в Обзор.     Лекарите посочват, че сега педиатрите не получават нищо за прегледите на деца. Приходите им от НЗОК са т. нар. капитация - сума за всеки пациент, когото имат в листата си. Извън това обаче джипитата педиатри не получават други средства. Само специалистите имат допълнително финансиране по линия на направленията, с които едно дете е било пренасочено към тях.   \"С промените преди 20 години се въведе потребителска такса за преглед при личен лекар и специалист. Още тогава обаче е определено, че тези, които работят с деца, няма да получават такава такса, което е и една от причините днес да има отлив и липса на интерес към специалността, включително цели педиатрични практики стоят свободни, защото няма кой да работи в тях. Въвеждането на потребителска такса за преглед е част от отношението към лекарите педиатри, които искаме да задържим”, коментира председателят на БЛС д-р Иван Маджаров пред в. \" \". Той обясни, че лекарите не искат таксата да се поема от родителите, а от държавата. Конкретни искания за размера ѝ няма, но дори да е 1,90 лв., колкото е за пенсионерите, е стъпка напред, коментира още д-р Маджаров.\r\nДелегатите на събора подкрепиха протеста на лекарите от детската болница \"Проф. Иван Митев\" за по-високо заплащане и отпадане на лимитите за лечение на деца. Лекарите дадоха мандат на ръководството на БЛС да започне преговори със здравната каса още днес. Очакванията им са по-добрите условия за лечение на децата да влязат в сила от 1 юни.  С икономиите от бюджета за болничната помощ за тази година да се изплатят и 153 млн. лв., натрупани от надлимитната дейност на здравните заведения, настояват още лекарите.", "date": "2019.05.13", "title": "Лекарите искат потребителска такса за деца, но да се плаща от държавата"}
{"url": "https://www.actualno.com/curious/luboven-horoskop-za-13-17-maj-news_748348.html", "text": "        През тази седмица е от съществено значение да се възползвате от всяка възможност в любовта. Миналото, което ви е разочаровало, ще може по-лесно да бъде забравено и така да продължите напред с високо вдигната глава. Очаква ви период, в който ще имате нужда от изолация с любимия човек. Искате да запазите любовта си само за вас двамата и да живеете в \"надуваем балон\" известно време или поне докато се почувствате сигурни.   През новата седмица ще откриете, че се чувствате подкрепени от половинката и той непрекъснато ви насърчава да следвате мечтите си. Това е ви даде сигурността, от която дори не сте предполагали, че имате нужда.     Предстоят подходящи дни за обсъждане на вашата кариера и финансово бъдеще с половинката. Може би правите планове за бебе или ново жилище, което изисква внимателно планиране. ", "date": "2019.05.13", "title": "ЛЮБОВЕН хороскоп за 13 - 17 май"}
{"url": "https://www.actualno.com/dobrich/zam-kmetyt-na-dobrich-vjarva-che-mestnite-danyci-i-taksi-shte-se-sybirat-kakto-i-predi-skandala-s-naredbata-news_748386.html", "text": "  Доволна съм от решението на първа инстанция, защото беше отхвърлен категорично от съда основният аргумент на управител, че не е извършена и публикувана оценка за въздействието на наредбата, т. е. не се изисква такава оценка на въздействието. Това каза на редовната оперативка в общината по повод решението на Административния съд за , която беше атакувана от областния управител Красимир Кирилов.     \"Колкото до допълнителните аргументи, наистина не им обърнахме толкова внимание по отношение на обосновките на промяната, защото считахме, че една законова промяна сама по себе си е достатъчен аргумент и мотив ние да променим общинската наредба и мисля, че на следваща инстанция ще се поздравим с успех\", каза още Димова.   Тя е категорична, че ако председателят на Общинския съвет реши да обжалва на по-горна инстанция, тези аргументи могат да бъдат оборени, защото изискването на съда за задълбочен анализ на платежоспособност на гражданите, на социална поносимост на данъка са чудесни аргументи, но не са приложими в случая. На практика с тази наредба се спазват съществуващите размери на данъка, добавят се нови категории автомобили, които не са съществували досега.\r\nПостъпленията от местни данъци към 30 април възлизат на 3,780 млн. лв., което е 49,52% и е почти 100% от резултата за същия период на 2018 г. От такса „Битови отпадъци“ в общинската хазна са постъпили 3,4 млн. лв. при годишен план 5,450 млн. лв., което е 98,33 на сто събираемост спрямо същия период на миналата година. От планирани 21 млн. лв. собствени приходи по бюджета, постъпленията са 9, 392 млн. лв., което е около 44% от годишния план.  ", "date": "2019.05.13", "title": "Зам.-кметът на Добрич вярва, че местните данъци и такси ще се събират както и преди скандала с наредбата"}
{"url": "https://www.actualno.com/interest/google-otbeljazva-136-g-ot-rojdenieto-na-georgios-papanikolau-news_748347.html", "text": "  Google създаде Doodle (Драскулка) в чест на 136-та годишнина от рождението на учения Георгиос Николау Папаниколау.     Папаниколау е гръцки медик, пионер в цитологията и ранната диагностика на раковите заболявания. Тестът на Папаниколау (ПАП тест, цитонамазка) днес се използва в цял свят за откриване на рак на шийката на матката при жените в ранните стадии на заболяването.   След дълги изследвания в областта на дегенеративното въздействие на алкохола върху свине, Папаниколау насочва вниманието си към проблемите на размножаването, свързани с функциите на половите органи, определянето на пола, функцията на жлезите с вътрешна секреция и половите хормони. През 1923 г. Папаниколау прилага свой метод на изследване върху жени, започвайки от собствената си жена, като изучава физиологията на половите функции, а по-нататък – и диагнозата на рак на матката.   Неговият метод първоначално е посрещнат със скептицизъм, но впоследствие придобива широка популярност. Медикът става основател на ново научно направление в цитологията. Методът му открива широки хоризонти пред медицинските изследвания на половата физиология и ендокринология -  и особено при диагностиката на рака.\r\nПапаниколау има над 100 публикации, от тях 3 са монографии.", "date": "2019.05.13", "title": "Google отбелязва 136 г. от рождението на Георгиос Папаниколау"}
{"url": "https://www.actualno.com/books/nacionalna-bibliotechna-sedmica-knigite-sa-samo-nachaloto-news_748230.html", "text": "  Българската библиотечно-информационна асоциация (ББИА) организира 14-та поред застъпническа кампания „Национална библиотечна седмица“. Тя ще се проведе от 13 до 17 май под наслов „Книгите са само началото…“ с поредица от разнообразни събития в цялата страна.     Официалното откриване на кампанията ще се състои на 13 май от 13.00 часа в  Софийската градска художествена галерия, а специален гост ще бъде Артур Шелекенс, директор на Асоциацията на обществените библиотеки в Кралство Нидерландия. Националната библиотечна седмица се организира в партньорство с Фондация „Глобални библиотеки – България“ и с подкрепата на Фондация „Америка за България“.   Целта на 14-тото издание на Националната библиотечна седмица е да ангажира вниманието на законодателната, изпълнителната и местните власти с неотложните проблеми в библиотечния сектор и необходимостта от незабавни действия за реформирането му.\r\nПредставата за библиотеките традиционно се свързва със съхраняването и опазването на паметта на нацията, но мисията им днес е далеч по-обхватна – да подпомагат всички сектори и всеки гражданин – от първия досег с книгата, през образованието и ученето през целия живот, информационната грамотност, професионалното развитие и израстване, научните изследвания, до осмислянето на свободното време и четенето за удоволствие. Библиотеките са духовно пространство за  представяне на културно-историческото наследство и среда за творчество, креативност и себеизява. Те осигуряват достъп на всеки до документи, услуги и интернет за образователни и научни цели и подпомага информационната, дигиталната, медийната и визуалната грамотност чрез учене през целия живот. Младото поколение  има своите очаквания за библиотеките – като за модерни добре оборудвани центрове за достъп до информация, места за социални комуникации и култура.  Българските библиотеки не могат и не трябва да бъдат изолирани от съвременните процеси на развитие. Техният потенциал все още не се познава добре и не се използва максимално.\r\nБиблиотечният сектор в България обединява над 4 000 обществени, училищни и академични библиотеки, а годишните посещения са над 11,5 млн.   Най-новите проучвания за състоянието на обществените библиотеки показват успешни добри практики в регионалните и малка част от читалищните библиотеки, но очертават тревожна картина за нереформиран библиотечен сектор, който все още не отговаря на обществените потребности. Законът за обществените библиотеки /2009/ вече осма година не се изпълнява от компетентните власти. Не е въведен и приетия през 2015 г. Стандарт за библиотечно-информационно обслужване, в който са определени и минималните изисквания за осигуреност на населението с библиотечни материали. Днес 39% от читалищните библиотеки нямат абонамент за периодични издания, едва 35% от ново постъпилата литература в обществените библиотеки се набавя чрез покупка, само 2% от тях предоставят  достъп до платени бази данни, а 0,2% е делът на дигиталните документи в библиотечните фондове, гласят данни от Проучване на ФГББ сред обществените библиотеки през 2017 г.    Аналогични са проблемите и с училищните библиотеки. Приетият през 2015 г. Закон за предучилищното и училищно образование предвижда осигуряването на библиотечно обслужване чрез функционирането на училищни библиотеки, но все още не е утвърдена предвидената в него поднормативна база. Библиотеките към висшите учебни заведения и научните организации също се нуждаят от по-добро финансиране и по-пълноценно използване на капацитета им.\r\nБългарската библиотечно-информационна асоциация призовава за: Последователна национална политика в библиотечния сектор и единна стратегия за развитието му.; \tСпешна реформа в мрежата на обществените библиотеки, която да осигури равен достъп до библиотечни услуги на всички граждани, независимо от това къде живеят, учат и работят.;  Изпълнение на разпоредбите на Закона за предучилищното и училищно образование по отношение на създаването и функционирането на училищните библиотеки – важен елемент в образователния процес.;  Научните и академични библиотеки да бъдат признати за портал за достъп до научна информация с важна роля в процеса на научноизследователската и академична дейност.\r\nБългарското общество има право на по-добри, съвременни и модерни библиотеки!   ", "date": "2019.05.13", "title": "Национална библиотечна седмица: \"Книгите са само началото...\""}
{"url": "https://www.actualno.com/asia/zaloviha-ogromno-kolichestvo-ketamin-v-hoshimin-news_748342.html", "text": "  Виетнамската полиция е заловила половин тон кетамин на стойност 21 милиона долара в Хошимин, ключов транзитен център, който през последните седмици е регистрирал скок на  опитите за трафик на , предаде БГНЕС.     Трима тайвански граждани и един китаец бяха арестувани през уикенда в склад в южния град, съобщи държавния вестник \"Тан Ниен\" в понеделник.   Повече от 500 килограма кетамин са намерени, прикрити в машини, при операция, извършена след месеци на наблюдение.\r\nКетаминът е докаран на сушата във Виетнам и е предназначен за Тайван, съобщи „Тан Ниен“.  Държавните медии заявиха, че лидерът на картела е получавал сухопътни пратки от Китай, но полицията не потвърждава откъде произлиза кетаминът.\r\n\"Луксозният наркотик е пет пъти по-скъп от други синтетични продукти и често се консумира от богатите\", цитиран е генерал  Фам Ван Как.   Ударът срещу наркотрафикантите дойде след няколко подобни операции на полицията през последните седмици. Твърди се, че част от пратките идват от съседен Лаос.    Полицията е заловила повече от един тон силно пристрастяващ кристален мет - или „лед“ - и около един тон кетамин в Хошимин миналия месец, арестувайки двама тайванци и един виетнамец.\r\nВиетнамската полиция заяви, че Хошимин все повече се превръща в център за наркобанди, тъй като транспортната инфраструктура се е подобрила през последните години.", "date": "2019.05.13", "title": "Заловиха огромно количество кетамин в Хошимин "}
{"url": "https://www.actualno.com/society/zaradi-remontite-v-centyra-spasi-sofija-poiska-ostavka-i-pita-dali-se-pesti-globa-za-firma-news_748336.html", "text": "  С остра позиция, гражданската организация Спаси София на зам.-кметът по строителство и инвестиции на Столичната община, Ирина Савина.     Причината е информация, пусната през уикенда, че и през 2020 г., заради непредвидени смени по ВиК и топлопреносната мрежи.   Активистите припомнят, че ., а от общината чак сега се сещат, че има нужда от подмяна на подземните комуникации.\r\nОт Спаси София определят случващото се като , които вече втора година търпят безкрайните некачествени ремонти в сърцето на града.  “Това е ясна демонстрация на некомпетентно и безотговорно поведение на ръководството на София. Основната функция на Савина, която от 13 години е зам.-кмет, е да организира и координира подготовката и изпълнението на проекти с европейско финансиране - задача, с която очевидно не се справя.”, заяви Борис Бонев от организацията и попита, “какви щяха да бъдат оправданията, ако ремонтът на централната зона беше завършил в срок (3-ти март) и сега се налагаше ново разкопаване за подземни комуникации?”.\r\n“Г-жа Савина трябва незабавно да бъде освободена. От години говорим за нуждата от добра координация при ремонтите и е недопустимо това да не се е случило при най-важния проект за този управленски мандат.    Нима това не го знаеха и преди началото на ремонта? ”, пита Гергин Борисов от Спаси София.    Активистите изразяват притеснението си, че , които вече трябваше да търпи. Активистите припомнят, че проектът  за реконструкция на централната градска част е финансиран от европейските фондове, подготовката за него започна през 2014 г.,  а ремонтът трябваше да приключи за 5 месеца. Вместо това обаче, дейностите се забавиха повече от година, а качеството на строителството и проектантските решения станаха повод за многобройни скандали.\r\n“ извън крайния срок, който отдавна мина. Опасяваме се, че и градската среда” - завършват от организацията.", "date": "2019.05.13", "title": "Заради ремонтите в центъра \"Спаси София\" поиска оставка и пита дали се пести глоба за фирма"}
{"url": "https://www.actualno.com/balkani/gryckata-opozicija-prizova-cipras-za-ostavka-i-predsrochni-izbori-sled-evrovota-news_748346.html", "text": "  Председателят на опозиционната \"Нова демокрация\" Кириакос Мицотакис призова премиера Алексис Ципрас да подаде оставка на 26 май и да свика предсрочни избори, ако СИРИЗА загуби изборите за Европейски парламент, съобщава водещият гръцки ежедневник Kathimerini.     Повечето социологически проучвания показват убедителна предненина на \"Нова демокрация\" преднина пред управляващата СИРИЗА, подчертават от редакцията, като припомнят, че изборите в Гърция трябва да се проведат до октомври.   На пресконференция, предадена от повечето гръцки телевизионни канали, Мицотакис упрекна Ципра за обещанието за допълнителна месечна добавка за пенсионерите преди изборите, но допълни, че партията му ще гласува за еднократната \"помощ\", както той я описа.\r\nМицотакис призова Ципрас да приеме предложението на неговата партия да не намалява стойността на необлагаемия доход. Във всеки случай, увери Мицотакис, правителството на „Нова демокрация“ ще приложи това предложение.  Сегашното правителство се е съгласило да намали необлагаемата част от доходите от сегашните 8,635 - 9,545 евро в зависимост от семейното положение и професията до между 6 250-7 000 евро, започвайки за 2019 г. Мярката ще засегне хората с годишни доходи под 20 000 евро, като гражданите с по-високи доходи ще се възползват от намаляване на данъците.\r\nКоментирайки нападенията срещу полицията в неделя, явление, което се случва редовно в центъра на Атина, Мицотакис заяви, че сегашното правителство не разполага с \"политическа воля\" за справяне с въпросите на сигурността. Той обеща да наеме нова полиция и да добави нови полицейски патрулни коли.   Мрачният рекорд на правителството по въпросите на сигурността се разпростира върху въпроси от по-широка гражданска защита, каза Мицотакис, наричайки държавните механизми за реагиране при извънредни ситуации \"развалини\".    Що се отнася до външните въпроси, Мицотакис увери, че неговото правителство няма да толерира политика, която поставя под въпрос суверенните права на Кипър. Турция трябва да демонстрира някои признаци на добра воля към Гърция и Кипър, добави той.\r\nМицотакис, чиято партия се противопостави на споразумението, което накара северната съседка на Гърция да промени конституционното си име на Северна Македония, заяви, че договорът не позволява на Атина да наложи вето на преговорите на ЕС за присъединяване на Северна Македония.\r\nТой заяви, че ще се бори с всякакви опити на съседната страна да монополизира марката \"Македония” или „македонец\" за своите продукти и че ще помогне на гръцките предприятия, базирани в северната гръцка област Македония, да защитят своите интереси.", "date": "2019.05.13", "title": "Гръцката опозиция призова Ципрас за оставка и предсрочни избори след евровота"}
{"url": "https://www.actualno.com/america/ekvador-shte-predade-na-sasht-veshtite-na-asandj-news_748276.html", "text": "  Правителството на Еквадор ще предаде на Съединените щати документите на основателя на WikiLeaks, Джулиан Асандж, които се намират в посолството на страната в Лондон, пише в официално уведомление, което испанският вестник El Pais е получил.     Според вестника, документите, мобилните телефони, компютрите, картите с памет и други носители на информация на Асандж ще бъдат предадени на американската страна, а претърсването на стаята, в която е живял, ще се проведе на 20 май. Генералната прокуратура на Еквадор информира адвоката на Асандж Карлос Поведа за решението, предаде БГНЕС.   Друг адвокат на основателя на Wikileaks - координаторът на защитата му, Балтазар Гарсон, каза, че властите на Еквадор \"напълно са нарушили принципите на предоставяне на убежище\".\r\nАсандж, обвинен за сексуален тормоз и изнасилване в Швеция през 2010 г., се укри в еквадорското посолство през юни 2012 година, страхувайки се от екстрадиране в скандинавската страна. На 11 април 2019 година заради , макар че Швеция вече не поддържа активна заповед за ареста му, но все още делото срещу него може да бъде възобновено. Съд в Лондон го призна за виновен за нарушаване на условията на гаранцията. На 2-ри май британският съд даде на САЩ 65 дни, за да обосноват молбата за екстрадиция на Асандж - заради обвинения в шпионаж.  ", "date": "2019.05.13", "title": "Еквадор ще предаде на САЩ вещите на Асандж"}
{"url": "https://www.actualno.com/politics/osydiha-kmeta-na-septemvri-na-2-godini-i-polovina-uslovno-news_748414.html", "text": "  Окръжният съд в Пазарджик призна за виновен и осъди на 2 години и 6 месеца лишаване от свобода с 4 години изпитателен срок кмета на Община Септември Марин Рачев за укриване на данъци при продажба на горива, предаде Радио \"Фокус\".     Съдът посочи, че в периода 14 февруари 2005 - 5 април 2007 година в качеството си на едноличен търговец и при условията на продължаващо престъпление, Марин Рачев е избегнал плащането на данъци в особено големи размери - 118 923 лева. Освен това е потвърдил неистина в Данъчни декларации.\r\nОсвен наложеното му наказание Рачев е осъден да плати на НАП 115 106 лева заедно със законовата лихва от 2006 г. до сега, а също и разноските по делото в размер на 6034 лева. Присъдата е на първа инстанция и може да се обжалва в 15-дневен срок пред Апелативен съд-Пловдив.\r\nВ хода на двегодишното съдебно разследване прокуратурата добави допълнителни обвинения срещу Рачев. Почеркова експертиза доказа, че декларациите по ДДС и годишната декларация за 2006 г. носят подписа на съпругата му, а не както е по закон, на самия Рачев. Затова прокуратурата поиска 5 години затвор и конфискация на имуществото му, което включва 4 автомобила и апартамент в Пазарджик.  От своя страна защитата смята, че след като няма подпис на обвиняемия, няма и престъпление, извършено от него.   След произнасянето на присъдата Марин Рачев заяви пред журналисти, че ще обжалва присъдата, защото се счита за невинен.\r\nПаралелно с настоящото дело Рачев e в безстопанственост и в сключване на неизгодна сделка. Освен това е разследван от КПКОНПИ за .    По време на делото градоначалникът . По думите му за събирането на парите му помогнали хора, загрижени за общината. се обявиха срещу начина, по който той управлява Септември и в района.", "date": "2019.05.13", "title": "Осъдиха кмета на Септември на 2 години и половина условно"}
