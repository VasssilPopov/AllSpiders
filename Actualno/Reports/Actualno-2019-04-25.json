{"url": "https://www.actualno.com/society/novinite-naj-vajnoto-za-denja-25-april-news_743560.html", "text": "  Редакционният екип на ви представя най-важните новини за изминалия ден, 25 април.      Окръжна прокуратура – Благоевград привлече като обвиняеми бившия зам.- министър на икономиката Александър Манолев и Ана Димитрова за престъпление, засягащо финансовите интереси на Европейския съюз, извършено от двамата в съучастие и при условията на продължавано престъпление /по чл.248а, ал.3, вр. ал.2 вр. чл. 20, ал.3 и ал.4 вр. чл. 26, ал.1 от НК/. Това съобщиха от пресцентъра на Окръжна прокуратура.   Специализираната прокуратура внесе обвинителен акт срещу Румен Овчаров, Пламен Стефанов - бивш изпълнителен директор на „Мини Бобов дол“ ЕАД, и Анна Янева - бивш заместник министър, за умишлена безстопанственост, от която са последвали щети в размер на повече от 24 млн. лева, става ясно от съобщение на държавното обвинение. Гражданите на район \"Младост\" трябва да бъдат спокойни, защото имат действащ кмет. Съдът е допуснал предварително изпълнение на решението на СОС от 31 май 2018-а година за определяне на изпълняващ длъжността кмет до завръщане на титуляря, потвърдено и от ВАС. Това заяви председателят на Столичния общински съвет (СОС) Елен Герджиков след новината, че новият кмет на \"Младост\" Румен Русев е незаконно назначен.     На втора инстанция ще бъдем, за съжаление, почти сигурно осъдени. Имаме обаче достатъчно енергия да се борим понеже е ясно, че в България корупцията е доста дълбока. Това заяви пред репортери в Софийския районен съд бившият кмет на \"Младост\" Десислава Иванчева. \"Ти с каска тука, а? То няма какво да падне\" – така започна изявлението на премиера Бойко Борисов от недостроения нов корпус на УНСС, който предизвика брожение сред ръководството на университета и призиви да бъдат дадени пари за довършването на корпуса - иначе висшето учебно заведение щяло да фалира.    Указания на Комисията за противодействие на корупцията и за отнемане на незаконно придобитото имущество (КПКОНПИ) за това как да се попълват декларациите за публичност на имуществото на хората от най-високите етажи на властта на практика ги компрометират и ги правят неверни, пише в. \"Сега\". Това стана ясно още след изказване на зам.-председателя на ВМРО Искрен Веселинов - заради замесването на Красимир Каракачанов в скандала.", "date": "2019.04.25", "title": "Новините: Най-важното за деня, 25 април"}
{"url": "https://www.actualno.com/tennis/grigor-dimitrov-se-srina-i-si-trygva-ot-barselona-news_743435.html", "text": "  Най-добрият български тенисист отпадна от тенис турнира на клей в Барселона на 1/8-финалите след загуба от чилиеца Николас Джари, в отделните части 6:2, 4:6, 6:7. Така българинът не успя да защити точките си от миналата година и се очаква да загуби още места в световната ранглиста.     Двубоят започна с два разменени пробива, като и двамата тенисисти показаха своите слабости на сервис. До края на сета Джари продължи да играе колебливо, докато Григор навлезе в добра серия и завърши гейма с нови два пробива.   През втората част чилиецът показа далеч по-равностойна игра и бързо успя да пробие Димитров още в първия гейм. Българинът на няколко пъти направи опити да възстанови равенството, като най-близо бе при 3:4, когато имаше точка за връщане на пробива, но не успя да се възползва.\r\nВ третия сет двамата тенисисти продължиха да играят равностоен тенис, но Джари сервираше малко по-успешно от своя съперник и не позволяваше на Димитров да се доближи до възможност за пробив. Мачът влезе в тайбрек, след като не се стигна до пробиви, а там българинът не устоя на напрежението и загуби с 2:7 точки, като не спечели нито една точка на свой сервис.  Така Николас Джари се класира за 1/4-финалите, където ще се изправи срещу победителя от тазгодишното издание на Sofia Open Данил Медведев.\r\nПовече за загубата на Григор Димитров от Николас Джари може да прочетете в .", "date": "2019.04.25", "title": "Григор Димитров се срина и си тръгва от Барселона"}
{"url": "https://www.actualno.com/plovdiv/festival-na-svetlinite-gostuva-za-pyrvi-pyt-v-bylgarija-news_743544.html", "text": "   , ще бъде отбелязан с гостуването на „ “ в европейската столица на културата - Пловдив, съобщиха от офиса на Европейския парламент в България.     На 9 и 10 май от 21.30 ч. жителите и гостите на града ще могат да видят как някои от най-красивите фасади в центъра на града „оживяват“ под цветните светлини на завладяващо 3D мапинг шоу и пет светлинни инсталации.\r\nВ месеца на европейските избори на 26 май честването на Деня да Европа ще бъде в подкрепа на едно от изконните права на човека – да избира.\r\nШестте арт проекции ще пречупят вечно актуалната тема през античната история на „Града на седемте тепета“ и богатото световно културно наследство, като преплетат минало и настояще.  3D филм на тема „ “ ще бъде прожектиран върху емблематична сграда на площад „Стефан Стамболов“. Той ще бъде съпроводен със серия от статични арт проекции в центъра на града, на сградата на община Пловдив, светлинни инсталации в Цар Симеоновата градина, около водната каскада по стълбите на ул. „Ангел Букурещлиев“ (известни като „стълбите на Каменица“) и Античния стадион на Филипопол.\r\nПрез 2017 и 2018 г. Денят на Европа бе отбелязан в София с мащабни 3D мапинг спектакли на фасадите на Националната художествена галерия (бившия Царски дворец) и на Министерския съвет в София.\r\nИнсталациите за празничното събитие ще бъдат разработени съвместно с българското MP-Studio, носител на множество европейски награди за осветяване на знакови сгради в Европа и по света.    За да могат всички желаещи да станат част от празника, 3D филмът ще бъде излъчен няколко пъти в двете вечери, съобщават още от офиса на ЕП в България.", "date": "2019.04.25", "title": "„Фестивал на светлините“ гостува за първи път в България"}
{"url": "https://www.actualno.com/smolyan/obshtina-chepelare-specheli-proekt-za-blizo-1-mln-leva-za-remont-na-dve-ulici-news_743580.html", "text": "  Община Чепеларе получи одобрение за финансиране за реконструкция и рехабилитация на ул. \"24-ти май\" в размер на .     Чрез проектно предложение, което бе подадено на 05.07.2018 г. Община Чепеларе кандидатства по подмярка 7.2. „Инвестиции в създаването, подобряването или разширяването на всички видове малка по мащаби инфраструктура“ от мярка 7 „Основни услуги и обновяване на селата в селските райони“ от Програма за развитие на селските райони 2014 – 2020 г.   Реализацията на проекта ще , ще улесни работата на полиция, пожарна и бърза помощ, сметосъбиране и извозване на отпадъците, както и дейността по поддържане на чистота на населеното място. Основна цел е постигане на балансирано териториално развитие, чрез комплексно подобряване състоянието на техническата инфраструктура на територията на Община Чепеларе.\r\nСлед подписване на договор с Държавен фонд „Земеделие“ в 30-дневен срок предстои и стартиране на процедура по ЗОП.   .", "date": "2019.04.25", "title": "Община Чепеларе спечели проект за близо 1 млн лева за ремонт на две улици"}
{"url": "https://www.actualno.com/smolyan/obshtina-chepelare-poluchava-finansirane-v-razmer-na-590366-lv-news_743582.html", "text": "  В следствие на поройните дъждове през изминалото лято в община Чепеларе бяха засегнати изключително сериозно пътища и подпорни стени, появиха се свлачища и срутища.     Поради тази причина с постановление на Министерски съвет от 24.04.2019 година правителството одобри допълнителни разходи/трансфери от резерва за 2019 г. за непредвидени и/или неотложни разходи за предотвратяване, овладяване и преодоляване на последиците от бедствия в подкрепа на общината. \r\nОдобрените средства са за превантивни дейности, възстановяване на разходи за проведени спасителни и неотложни работи при овладяване на бедствени положения и за .\r\nНа Община Чепеларе са отпуснати средства в общ размер на 590 366 лв. като  369 000  лв. са отпуснати за стартиране на работния проект за подпорната стена на пътя, водещ към село Забърдо и Природната забележителност Чудните мостове.  През изминалото лято на 3 пъти, поради опасност от свличане на земна маса, така достъпът до селото и природния феномен беше ограничен. Общата стойност на проекта е на стойност 740 000 лв.\r\n154 366 лв. е сумата необходима за укрепване на пропадналия път, водещ до две села в Общината – Острица и Лилеково. Пътят бе компрометиран при обилните валежи през юни месец на изминалата 2018 година.   Към момента пътното платно е с широчина колкото една лека кола, преминаването на пожарна кола до двете села е невъзможно, с което се застрашава животът на жителите.    Сумата за аварийните дейности при обилния снеговалеж на 26 февруари т.г. възлизат на стойност 67 000 лв. Така Община Чепеларе ще може да изплати задълженията си към екипите, включили се в разчистването на снежните преспи и падналите дървета.\r\nВ края на миналата година, общината получи средства за щетите от бедствието през лятото на 2018 година в размер на 95 хил. лв. за аварийни дейности.\r\nСтартирането на зимния сезон на ски-зона Мечи чал бе възможно благодарение на възстановените средства в размер на над 100 хил. лв. за отстраняване на щетите върху горски път, преминаващ през туристическата писта на „Мечи чал“.", "date": "2019.04.25", "title": "Община Чепеларе получава финансиране в размер на 590 366 лв."}
{"url": "https://www.actualno.com/smolyan/sportnoto-v-chepelare-pred-zakrivane-proverki-ustanovili-redica-nerednosti-news_743592.html", "text": "  Съществува опасност от закриване на още едно българско училище - спортното \"Олимпийски надежди\" в Чепеларе. След множество разговори с отговорни институции и ангажирани с проблема органи, невъзможността й да се пребори за оцеляването на училището, я е принудило да внесе докладна записка пред общинските съветници за закриването му. Входираното от нея предложение предизвика бурни реакции и напрежение.      \"В началото на всяка учебна година от училището постъпваше мотивирано искане за одобрение на маломерни паралелки и осигуряване на допълнително финансиране от общината. Съгласно правомощията, предоставени ми от Закона на предучилищното и училищно обучение, назначих многократни проверки в Спортното училище, които констатираха няколко нередности\", обяснява в свой пост в социалната мрежа кметът на Чепеларе - Славка Чакърова.   Тя посочва, че недоброто функциониране на учебното заведение е вследствие липсата на добра организация и слаб вътрешен контрол. Освен това, не се е спазвало работното време на част от учителите и треньорите, което е довело до нарушаване на учебният процес. По думите на Чакърова, дори се е случвало изобщо да не се провежда тренировъчен процес, а залите за тренировка да бъдат заключени. Градоначалникът на Чепеларе съобщава, че са извършени три проверки само през май 2017 г. Инспекциите, обаче, не са довели до подобрение на организацията и контрола на учебния процес в Спортно училище „Олимпийски надежди“.\r\nДва месеца по-късно Славка Чакърова е провела среща с министъра на образованието и науката - Красимир Вълчев. Тогава пред него тя е поставила наболелите проблеми, относно школото. На срещата са присъствали и Радослав Янков, Екатерина Дафовска, както и заместник-кметът на община - Наталия Каварджиева. А в присъствието на съветника на министъра – Мария Семерджиева, са били обсъдени възможностите и вариантите за бъдещето на учебното заведение. \"В края на 2017 г. назначих независим вътрешен одит, който доказа извършените злоупотреби и лошия мениджмънт в училището\", обяснява кметът. Копия на протоколите от извършените проверки и одитния доклад са били изпратени до Министерството на образованието и науката и Регионално управление на образованието–Смолян, откъдето са извършили нови проверки.  В този момент са били установени редица нарушения, което довело до смяна на тогавашния директор - Слав Аговски. \"През цялото време се провеждаха срещи, водеха се разговори, търсеха се алтернативи с треньори, учители, спортни клубове. Така възникна идеята финансовите средства, които община Чепеларе осигурява, като дофинансиране за Спортното училище, да се разпределят за спортните клубове на територията на общината, за да може да тече по-усилена спортна подготовка. А след встъпване в длъжност на новия директор - Васил Демирев излязоха наяве още много нередности. \", категорична е Чакърова. Тя обясни, че след неговото напускане е бил обявен конкурс за директор на Спортно училище \"Олимпийски надежди\", на който не се е явил нито един кандидат. Отново се е наложило да бъде назначен временно изпълняващ длъжността директор. Така и до днес управлението и контролът в Спортното училище на Чепеларе не са се подобрили.\r\nКметът не се е отказала и е продължила с осъществяването на внезапни проверки. Една от инспекциите, . \"Въпреки голямото ми желание, вследствие на всички тези констатации, се стигна до предложение за закриване на Спортно училище. Затова не мога и не искам да позволя аз и моят екип да бъдем съучастници в тази схема за източване на пари от държавата\", казва в заключение Славка Чакърова, обосновавайки предложението си, депозирано пред местния парламент на Чепеларе.   ", "date": "2019.04.25", "title": "Спортното в Чепеларе пред закриване. Проверки установили редица нередности"}
{"url": "https://www.actualno.com/climate/eksperti-preduprejdavat-za-susha-v-evropa-news_743579.html", "text": "  Метеорологичните експерти предупреждават за суша в Европа, което може да бъде предпоставка за лоша В Германия, най-голямата икономика в Европа, земеделските стопани се страхуват в началото на сезона на растежа на културите след дъждове под средното ниво по-рано тази година - лоши новини след сушата от миналата година.     Освен ако през май няма значителни валежи, експертите твърдят, че има малък шанс за нормално развитие на посевите, предаде БГНЕС.\r\n\"Ако сухият период продължи и през следващите месеци, от 2018 г. може да се повтори или да бъде още по-голяма\", предупреди Удо Буш, началник на земеделския отдел на германската метеорологична служба.\r\nПрез последните няколко дни германските пожарникари са се сблъскали с пламтящи горски пожари в провинциите Хесен, Бранденбург и Тюрингия. Шеф на огнеборци дори помолил властите, включително армията, да заемат хеликоптери, за да \"реагира адекватно\". Скандинавия също е засегната, като шведските пожарникари в момента се справят с 10 до 15 горски пожара на ден след скъпоценния, но слаб дъжд през този месец. Най-сериозният пожар обхвана над 300 хектара в южния район на Хаслехолм, което принуди 49 души да бъдат евакуирани.      Миналата година близо 25 000 хектара земя бяха опустошени от пожари в Швеция. В съседна Норвегия горски пожар премина близо до общността на Сокндал, но около 70 пожарникари все още гасят пламъци в четвъртък на площ от 750 хектара. Сушата е главоболие за земеделските стопани в Северна Европа.\r\nФил Хоган, комисар на Европейския съюз за селското стопанство, в четвъртък обеща фермерите и селските общности в държавите-членки да получат подкрепа от ЕС, ако отново се стигне до засушаване. В германската провинция Бранденбург, около Берлин, безплодните площи приличат на пустинни пейзажи.    Съществуват опасения от повторение на лошата реколта от миналата година, когато реколтата спадна между 30 и 80 процента, застрашавайки препитанието на много немски фермери. В 780 ферми в Бранденбург отчетените загуби за 2018 г. са над 93 милиона евро, а държавата трябва да предостави помощ в размер на 72 милиона евро.\r\nЗа следващите дни се прогнозира дъжд. Очаква се обаче той да е далеч под необходимия като обем за смекчаване на тревожна ситуация. \"Искрено се надяваме на дъжд - решаващ за нас месец е май\", заяви говорителят на асоциацията на фермерите Тино Ерстлинг. В съседна Австрия първите признаци на суша вече се появяват на изток и на север, което поражда страхове за още една мрачна реколта. вече са достигнали само една четвърт от 10-годишната средна стойност през последните седмици.    Производителите на картофи изискват разхлабване на регламентите за пестициди, за да се контролира по-добре броят на жичните червеи, за които се казва, че процъфтяват поради суша.\r\n\"Настоящите признаци сочат страдание за селското стопанство\", казаха от Hagelversicherung, специализирана застрахователна компания.   Ситуацията е още по-шокираща в Чехия, където 99% от страната вече са засегнати от суша през последните пет седмици\r\nЕдна трета от страната е класирана сред най-лошите две категории по шестстепенна скала, според портал Intersucho, който следи засушаването в Централна Европа    В много чешки селища кладенците вече са сухи, принуждавайки населението да намери други начини за добиване на вода\r\nПрез този уикенд има прогнози за дъжд, което може да помогне за спасяването на някои култури, но фермерите остават скептични. Най-силно засегнати ще бъдат регионите северозападно от Прага, където се отглежда хмел от решаващо значение за чешката бира, и на югоизток, където са известни със своето вино и зърно.\r\nНяколкото ветровити дни през последните седмици не помогнаха, тъй като вятърът изсуши горния слой на почвата. Сушата също така опустошава чешките гори, тъй като насърчава размножаването на дървоядите, като се очаква щетите от тях през тази година да надхвърлят един милиард евро.\r\nЧешката република се бори с заразяването с дървояди от няколко години и според експерти сегашното положение е най-лошото в историята на Чехия.", "date": "2019.04.25", "title": "Експерти предупреждават за суша в Европа"}
{"url": "https://www.actualno.com/politics/deputat-ot-bsp-zdraveopazvaneto-e-pred-katastrofa-news_743591.html", "text": "  Без промяна на системата в здравеопазването рискуваме да запазим катастрофалното му ниво. Това каза за  „Фокус“ проф. Георги Михайлов, член на Комисията по здравеопазване в Народното събрание и депутат от ПГ на „БСП за България“.     По думите му промяна в системата на здравеопазването ще е възможна едва когато се заговори за промяна в управлението на цялата държава. Според него картината в здравеопазването у нас е доста тревожна по няколко причини. На първо място се забелязва изключително напрежение сред медицинските специалисти, което показва, че проблемите им не са намерили решение през последните 2 години от мандата на сегашното управление, обърна внимание проф. Михайлов.   „БСП има своите решения на проблемите в здравеопазването: трябва да бъде създадена система за реална оценка на дейностите, на труда на медицинските специалисти, трябва да се осигури достойно възнаграждение и израстване на кадрите. Лечебните заведения трябва да се занимават най-вече с диагностиката, лечението и обгрижването на болните, а не с псевдотърговски интереси и оборот на пътеки. Трябва да се промени лекарствената политика и ДДС върху медикаментите, трябва да се осигури акцент върху регионалното здравеопазване.\r\nКогато всичко това се изпълни разумно с професионална, след това обществена и политическа дискусия, ще доведе не за 1-2 дни, разбира се, но в обозримо бъдеще – до 1-2 години до реално подобряване на състоянието на българското здравеопазване, от което всеки гражданин има нужда“, обясни депутатът от ПГ на „БСП за България“. За здравеопазване държавата отделя около 5 млрд. лева годишно, припомни проф. Георги Михайлов, но уточни, че още почти толкова излизат и от джоба на пациентите. Страни, в които пациентите плащат повече от 20% от средствата за здравеопазване, не защитават техните интереси, обясни той. Ако не се удовлетвори желанието на протестиращите медицински специалисти за промяна в системата на управление, рискуваме да се запази неудачното статукво на катастрофално ниво на здравеопазването, каза още народният представител.  Да се говори, че за няколко месеца ще се реши този въпрос е неуместно, посочи проф. Михайлов, но допълни, че не се ли тръгне към решаване на проблемите в здравеопазването, то нищо добро не ни очаква. Според проф. Михайлов разговорът за промяна за системата трябва да започне с въпроса как се финансира здравеопазването, как се управляват нейните финанси, как се отчита ефикасността на системата. „Никъде на територията на ЕС няма лечебни заведения, които да представляват търговски дружества. Няма лечебни заведения, в които ефективността да се определя от броя на реализираните клинични пътеки. Има сериозни критерии, които в България са отместени в страни, и това води до тежки извращения в системата“, подчерта проф. Михайлов.", "date": "2019.04.25", "title": "Депутат от БСП: Здравеопазването е пред катастрофа"}
{"url": "https://www.actualno.com/analysis/el-pais-zavryshtaneto-na-chlenovete-na-id-zaplashva-evropejskata-sigurnost-news_743305.html", "text": "  Над 50 000 джихадисти от повече от 100 страни са пътували до Сирия, Ирак и Либия през последните пет години, за да се присъединят към близкоизточната радикална групировка . От тях близо 7000 са от страни в Северна Африка. Това става ясно от ново изследване, в което се предупреждава, че новата ситуация ще отправи предизвикателства пред европейската сигурност, пише испанският национален ежедневник , цитиран от .     Проучването изследва как Мароко, Египет и Тунис ще се справят със стотиците завърнали се джихадисти и какъв ефект биха могли те да имат върху Европейския съюз. Алжир не е включен, тъй като броят на джихадистите от тази страна е много малък, според изследователите.   Завръщането на оцелелите в Мароко, Тунис или Египет представлява заплаха за тези страни, а също и за Европейския съюз, според ново проучване на Института за международни отношения „Егмонт\", базиран в Брюксел мозъчен тръст, и германската фондация „Конрад Аденауер“.\r\nВ доклада, публикуван в сряда, се казва, че „от европейска перспектива динамиката на Северна Африка е от особен интерес. Първо, защото нестабилността в региона може да има отрицателен ефект върху европейската сигурност. Второ, защото мнозинството от чуждестранни терористични бойци от Европа са от северноафрикански произход, което засили връзките между джихадистките среди в Средиземно море и може да има също толкова трайно въздействие за сигурността и от двете страни на морето\".  Анализаторите отбелязват, че северноафриканските държави вече са били изправени пред в миналото и свързват атаките в Казабланка и Мадрид през 2003 и 2004 г. с групировките от мароканци, които пътуват до Афганистан след победата на талибаните през 1996 г., и до Ирак след американската инвазия през 2003 г. Но този път рискът е още по-голям, защото „тази джихадистка мобилизация вероятно е по-голяма от всички предишни“, се казва още в доклада.\r\nСега, след като така нареченият халифат бе победен в Сирия, много правителства са изправени пред предизвикателството да се справят с връщащите се бойци. Има страни, които отказват да ги приемат обратно, като Швейцария или Холандия. Други са готови да приемат свои собствени граждани, но никой няма магическа формула за откриване, арест, обработка и рехабилитация на тези лица, ако тези неща изобщо са възможни, отбелязва още испанското издание.   ", "date": "2019.04.25", "title": "El Pais: Завръщането на членовете на ИД заплашва европейската сигурност"}
{"url": "https://www.actualno.com/curious/robinzon-kruzo-stana-na-300-godini-news_743597.html", "text": "  На 25 април се отбелязва 300-годишнината от издаването на \"Робинзон Крузо“ от Даниел Дефо.     В световната литература има малко творби, които продължават да са актуални от векове. При това Рабле, Молиер, Сервантес и отчасти дори  Шекспир не са литература за всеки, а на практика през детството си всеки е прочел „Робинзон“, съобщи Би Би Си, цитирани от БГНЕС.\r\nНе всеки знае, че историята на английския авантюрист има продължение. След тропически остров, той се пренася в Сибир.\r\nОбразът на Русия се оформя от безкрайни дебри, студ и разбойници.  Във втората част на романа се разказва как един неуморен търсач на богатство и приключения, живял в родината си в продължение на шест години, започнал ново пътуване.\r\nЗапочва от Бразилия, където е бил в младостта си, посещава \"своя\" остров, на който успява да сформира село с 70 жители. Там, в престрелка с други племена, които не се присъединиха към цивилизацията, лойлният му приятел Петкан беше убит.\r\nОт Новия свят Робинзон пътува до Южна Африка, Мадагаскар, Индия, Филипините и Китай. Навсякъде си купувах бижута, перли, слонова кост, индийско орехче, карамфил и други ценни и компактни стоки.    Вече се подготвял да отплава, но друг британски търговец го убедил да се върне по суша с руски търговски керван.\r\nПрез пролетта на 1703 г. един керван от 16 пътници пресича граничната река Аргун.\r\n„Не можех да не почувствам голямо удоволствие по повод пристигането в една християнска страна. Защото, макар и московчаните, по мое мнение, едва ли да заслужават наименованието християни, те считат себе си за такива и по свой начин са много набожни”, пише Дефо от името на своя герой.\r\nСкоро Робинзон се убеждава, че част от коренното население на Сибир са езичници, и е много възмутен от факта, че руските войводи не са се ангажирали да ги обърнат към християнството. Решавайки да вземе нещата в свои ръце, той изгорил през нощта дървен идол, \"ужасен като дявола\", и едва избягал от разгневената тълпа.\r\n„Мислех си“,  продължава пътешественикът, „че когато се приближаваме към Европа, ще минем през по-културни и гъсто населени райони, но се заблудих.“   Зимуват осем месеца в Тоболск, който Дефо нарича \"столицата на Сибир\". През 2003 г. местните любители на историята твърдят, че са намерили в техния град \"домът на Робинзон Крузо\", подходящ по възраст и отговарящ на описанието.\r\nВ крайна сметка след поредица от приключения през пролетта на 1705 година Робинзон се завръща отново у дома.", "date": "2019.04.25", "title": "Робинзон Крузо стана на 300 години "}
{"url": "https://www.actualno.com/asia/zaradi-atentatite-turizmyt-v-shri-lanka-moje-da-zagubi-15-mlrd-dolara-news_743594.html", "text": "  Туристическият сектор в Шри Ланка може да понесе през тази година загуби от 1,5 млрд. долара заради поредицата от терористични актове в края на миналата седмица, предполага Санатх Уквате, президент на асоциацията на хотелиерите в Шри ланка, предаде БГНЕС.     „Това е първият случай в историята, когато мишени на терористите в Шри Ланка станаха туристи и чужденци“, каза Уквате в интервю пред местния „Дейли Файненшъл таймс“. „По наши прогнози туристическата индустрия през тази година ще се изправи пред мащабни загуби в размер на 1,5 млрд. долара.“   Според Уквате терористичните атаки, каквито е имало в миналото в в други страни като Белгия, Египет и Турция са причинили огромни загуби не само на туристическия отрасъл, но и на икономиката на тези страни като цяло. Според неговото мнение днес правителството на Шри Ланка „трябва да убеди световната общност в това, че всички хотели и туристически маршрути на острова се намират под охрана и са надеждно защитени срещу нови атаки на екстремистите“.\r\n„Засега не разполагаме със статистика за броя на отменени резервации, само че вече е ясно, че броят на такива случаи расте.“  След атентатите президентът на страната Майтрипала Сирисена поиска оставките на секретаря в министерство на отбраната Хемасири Фернандо и и на началника на полицията Пуджитха Джаясундара.", "date": "2019.04.25", "title": "Заради атентатите туризмът в Шри Ланка може да загуби 1,5 млрд. долара "}
{"url": "https://www.actualno.com/politics/sydyt-v-strasburg-bylgarija-trjabva-da-osiguri-alternativni-jilishta-na-romi-ot-vojvodinovo-news_743612.html", "text": "  Правителството трябва да осигури алтернативни жилища на три ромски семейства и децата им, които бяха изгонени от Войводиново. Такова е решението на Европейския съд по правата на човека в Страсбург, който гледа жалбите на общо 55 души, които принудително напуснаха домовете си в началото на януари тази година и заведоха дело срещу държавата.     Европейският съд е определил привременни мерки, които българското правителство трябва да изпълни незабавно спрямо 16 души. За Дарик председателя на Хелзинкския комитет Красимир Кънев обясни, че въпросните три семейства с около 10 деца под 12- годишна възраст, пребивават в нечовешки условия, застрашаващи здравето и живота на най-малките.   Според кмета на Войводиново обаче решението на съда е без значение пред това, което искат хората от селото.\r\nТежка беше атмосферата в пловдивското село Войводиново ден, след като 33- годишният командос Валентин Димов бе жестоко пребит след забележка към двама ромски младежи на пътя.  Димов прекара дълго време в болница в тежко състояние, напрежението между българи и роми във Войводиново ескалира, стигна се до протести и събаряне на част от къщите им. Останалите стоят празни, тъй като местните жители категорично отказват да допуснат доскорошните им обитатели отново да се върнат в селото.\r\nМеждувременно обаче 55 от изгонените роми, които бяха  настанени временно в пловдивския кв. „Столипиново” отправиха жалби до ЕСПЧ за нарушаване на човешките им права. Делото все още не е приключило, но вчера европейските магистрати са постановили спешни мерки, които българското правителство да изпълни спрямо 16 от жалбоподателите.   „Решението казва, че тези 16 лица трябва да бъдат незабавно настанени в подходящи условия, тъй като те в момента се намират, и по точно децата, в условия, които представляват нечовешко и унизително отнасяне, което е забранено от Европейската конвенция по правата на човека“, коментира председателят на БХК Красимир Кънев.    Кметът на Войводиново Димитър Тосев заяви за Дарик, че независимо от решението на съда, жителите на селото са категорични в решението си и няма да допуснат ромите да се завърнат обратно. По думите му общината също няма възможност да им осигури подслон:\r\n„Каквото и да реши съдът, решават хората от селото, а те не желаят връщане, така че ще има много неприятности в бъдеще, ако по някакъв начин това бъде реставрирано. Общината няма никакви жилища, и кметството абсолютно никакви. Бюджет нула. Или там бюджет за ток, за вода. Те са живели  досега на гърба на това общество. Сега е време да се отърси България и да тръгнат. Да, ще страдат, но ще тръгнат в правилната посока. Ако не им харесва, да си намерят друго място за живеене. Аз съм казал, че ще им платя транспорта от България до където решат.“\r\nОсвен да осигурят подслон на 16-те души, властите трябва да придвижат и молбите им за общински жилища, които са подали в средата на февруари до кмета на Марица. Досега те не са получили отговор, въпреки че с искането им са сезирани също областният управител на Пловдив и министърът на труда и социалната политика.   ", "date": "2019.04.25", "title": "Съдът в Страсбург: България трябва да осигури алтернативни жилища на роми от Войводиново"}
{"url": "https://www.actualno.com/politics/ekspert-greshka-e-spiraneto-na-rabotata-po-proekta-za-nacionalnata-strategija-za-deteto-news_743615.html", "text": "  Грешка е спирането на работата по проекта за Националната стратегия за детето заради породилите се негативни обществени реакции на част от обществото. Това каза Иван Нейков, бивш социален министър, а сега директор на Балканския институт по труда и социалната политика. Нейков обясни, че Националната стратегия за детето е опит да се координират ангажименти и усилия на много институции и на цялото ни общество с една единствена цел – да се осигури развитие и реализиране на капацитета на всяко дете в България.     Според Нейков в документа е възможно да има теми за дискусия, но това е визията, погледът, който обществото ни трябва да има по темата за развитие на детето през следващите 10 години. По отношение на бурните дебати в обществото, предизвикани от стратегията, Иван Нейков коментира, че е изумен от непрофесионалните изказвания, които се разпространяват в медийното пространство. „Цяла Европа, включително и България, в продължение на десетилетия говори за създаването на т. нар. детско правосъдие, в което да бъдат защитавани интересите на децата“, допълни Нейков.   По думите му подобна истерия може да бъде обяснена с непознаване на стратегията. Да се твърди, че 66% от родителите ще бъдат криминално проявени, а забраната за физическо насилие над дете е насилие над родителите, е уникално непознаване и емоционално отношение по толкова важни проблеми, каза още Нейков. „Правителството си сърба попарата, която само надроби. А някой ревне, а веднага даваме заден ход. Това е стратегия, да не кажа и традиция, моето предложение е 6 месеца преди избори нищо да не се прави в България, защото каквото и да се направи, се спира. Грешка е, че се спира стратегията, по нея може да има много дискусии, но една голяма част от протестиращите твърдят, че това е закон, който лишава някого от нещо. Това не е закон, става дума за документ, който показва, как ще се развива този въпрос през следващите 10 години“, обясни Иван Нейков.", "date": "2019.04.25", "title": "Експерт: Грешка е спирането на работата по проекта за Националната стратегия за детето"}
{"url": "https://www.actualno.com/politics/politolog-za-pryv-pyt-gerb-vlizat-v-izbori-ot-vtoroto-mjasto-news_743607.html", "text": "  Положението на управляващите е много тежко. За първи път от 10 години насам ГЕРБ влиза в предизборна кампания с еднозначно определено второ място. Това каза политологът проф. Александър Маринов.     „Всички сериозни социологически агенции дават на ГЕРБ второ място. Нещо подобно имаше преди две години, но тогава данните бяха противоречиви и нестабилни, а сега няма никакво съмнение, че става дума не само за моментна картина, а за тенденция и то мощна тенденция. Ясно е, какво е положението и при съюзниците - коалиционните партньори, те са не разединени, а направо разпердушинени и тръгват поотделно. Дори един да успее да вкара евродепутат, между тях напрежението ще се засили, защото някой трябва да поеме вината за това, че са се разпаднали по такъв начин. Разбира се, управляващите, ГЕРБ, имат един шанс – още не си е казала тежката дума склонността на основните им опоненти от БСП да правят невероятни, невъобразими грешки на последната права преди изборите“, коментира политологът.   Според проф. Александър Маринов това, което се наблюдава в България като начин на управление, политика, резултати, власт и злоупотреба с нея, не звучи европейско. В известен смисъл напрежението, противоречията, възмущението и бунта на българите срещу този начин на управление буквално и метафорично представлява именно защита на европейския начин на мислене, каза още проф. Маринов.", "date": "2019.04.25", "title": "Политолог: За пръв път ГЕРБ влизат в избори от второто място"}
{"url": "https://www.actualno.com/smolyan/za-edna-godina-2914-trudovi-zlopoluki-s-92-smyrtni-sluchaja-news_743616.html", "text": "  По данни на НОИ през 2018 са станали 2914 трудови злополуки, от тях 1140 са станали с жени. През годината са регистрирани 92 смъртни трудови злополуки  и седем, довели до инвалидност, съобщава Районният съвет на КНСБ в Смолян.     Днес  представители на Конфедерацията на независимите синдикати в България и ръководството на „Горубсо Мадан” поднесоха венци и цветя пред паметната плоча на загиналите при трудова злопулука работници в Мадан.\r\nМиньори от синдиката заедно с инж. Сергей Атанасов - изпълнителен директор на \"Горубсо -Мадан\" АД,  запазиха минута мълчание в памет на загинали свои колеги.  25-ти април се  отбелязва ежегодно по инициатива на Международната конфедерация на профсъюзите като „Световен ден за безопасност и здраве при работа”.\r\nСиндикалистите от цял свят заявяват: „Помним мъртвите и ще се борим за живите”. За Конфедерацията на независимите синдикати в България е традиция в този ден да изрази своето отношение и отговорност към създаването на по-здравословни и безопасни работни места за българските работници и служители.\r\nОт 1998 г., КНСБ и сдружение с нестопанска цел „Благотворителен фонд проф. д-р Желязко Христов” помагат на деца, загубили родителите си да преодолеят изпитанията, пред които съдбата ги е изправила.    В продължение на повече от 20 години се изплащат стипендии на деца, на които родителите са загинали при трудова злополука. Към момента стипендиантите на фонда са 48. Подкрепят и деца, загубили родителите си при тежки катастрофи и бедствия.\r\nСтипендиантите получават по 50 лв. на месец, докато завършат средното си образование. Всяка година абитуриентите получават допълнително по 200 лв. еднократна помощ за официални облекла.\r\nГоляма част от средствата се осигуряват чрез благотворителни кампании, при които се набират дарения.\r\nНа този ден преди една година беше стартирана благотворителна инициатива на КНСБ в подкрепа на децата, които са загубили родители на работното си място.\r\nБеше активиран DMS номер за набиране на финансови средства за децата-стипендианти. Кампанията „Помогни на дете” продължава да бъде активна и днес. Всеки, който желае да помогне, може да изпрати SMS с текст DMS POMOGNI на 17 777. Цената на един SMS е 1 лв.   ", "date": "2019.04.25", "title": "За една година 2914 трудови злополуки с 92 смъртни случая"}
{"url": "https://www.actualno.com/politics/vyv-vyrhovnija-administrativen-syd-postypi-jalba-sreshtu-reshenieto-na-cik-za-izbor-na-dostavchik-na-mashinite-za-glasuvane-news_743622.html", "text": "  Във Върховния административен съд днес в края на работния ден постъпи жалба срещу Решение № 193-ЕП/2019 на ЦИК от 22 април 2019 г., с което е определен изпълнител чрез състезателна процедура за възлагане на обществена поръчка с предмет: „Наемане на 3000 специализирани устройства с инсталиран софтуер за машинно електронно гласуване, както и логистично осигуряване и обслужване на специализираните устройства по секционните избирателни комисии в страната”. Това съобщиха от пресцентъра на Върховния административен съд.     Жалбоподател е „Българските машини за гласуване” ЕООД. Фирмата е била отстранена от състезателната процедура. Делото 4871/2019 е насрочено за 30 април 2019 г. от 10.00 часа.", "date": "2019.04.25", "title": "Във Върховния административен съд постъпи жалба срещу решението на ЦИК за избор на доставчик на машините за гласуване"}
{"url": "https://www.actualno.com/europe/strelba-v-moskva-ima-zaginali-news_743575.html", "text": "  Двама души са загинали след около метростанция \"Новие Черьомушки\" в Москва, съобщи ТАСС.     По информация на ТАСС на входа на метростанцията са открити две тела с огнестрелни рани. По предварителна информация мъж е открил стрелба, застрелял е човек, след което се е самоубил.   ", "date": "2019.04.25", "title": "Стрелба в Москва, има загинали"}
{"url": "https://www.actualno.com/analysis/1-mln-biologichni-vidove-sa-na-ryba-ot-izchezvane-zaradi-choveka-news_743330.html", "text": "  Около 1 млн. вида (растения, животни и гъби) са на ръба от изчезване заради влиянието на човека. Това предупреждава проектодоклад на ООН, до който от агенция са получили достъп.     Докладът старателно каталогизира по какъв начин човечеството е застрашило природните ресурси, от които зависи оцеляването на видовете. Все по-голямата загуба на чист въздух, питейна вода, поглъщащи въглероден диоксид гори, опрашващи насекоми, богати на протеин риби и мангрови гори, които блокират бурите, не представляват по-малка заплаха от климатичните промени, се изтъква още в доклада, пише , който ще бъде публикуван на 6. май.    Всъщност и глобалното затопляне са свързани. Това се подчертава и в резюмето на документа в размер от 44 страници, предназначено за политиците, което е сбитата оценка на ООН на научната литература за състоянието на природата. Става ясно, че делегати от 130 страни, които ще се срещнат в Париж на 29 април, ще проучат доклада ред по ред. Формулировката може да се промени, но данните, взети от резюмето, не могат да бъдат изменени. \"Трябва да признаем, че климатичните промени и загубата на природа са еднакво важни не само за околната среда, но и за развитието и икономическите въпроси\", настоява Робърт Уотсън, който е председател на комисията, на която ООН е възложило задачата да изготви доклада. \"Начинът, по който произвеждаме храната и енергията си, подрива регулиращите услуги, които получаваме от природата\", подчертава експертът, добавяйки, че само \"дълбока промяна\" може да ограничи щетите.  Обезлесяването и селското стопанство, включително животновъдството, съставляват около една четвърт от , а също така внесоха хаос в природните екосистеми. Докладът предупреждава за \"предстоящо бързо ускоряване на глобалната тенденция за изчезване на видовете\". Темпът на загуба \"вече е десетки до стотици пъти по-висок, отколкото е бил средно през последните 10 млн. години\", се отбелязва в доклада. \"Смята се, че половин милион до един милион вида са застрашени от изчезване, много от тях в рамките на десетилетия\", чертаят стряскаща картина експертите.\r\nМнозина учени смятат, че т. нар. \"масово измиране\", което е едва шестото през последните половин милиард години, вече е в ход. Последното е било преди около 66 млн. години, когато астероид, широк 10 километра, се удря в Земята и унищожава повечето форми на живот.\r\nОценките на учените са, че днес Земята е дом на около 8 милиона различни вида, повечето от тях насекоми. Една четвърт от каталогизираните животински и растителни видове вече са изместени, изядени или изтровени. Спадът на чистия брой е дори по-драматичен, като биомасата на дивите бозайници - тяхното колективно тегло - намалява с 82%. Хората и животните съставляват повече от 95% от .       Преките причини за загубата на видове по реда на важност са свиването на местообитанията и промяната в ползването на земята, ловуването за храна или незаконната търговия с телесни части, климатичните промени, замърсяването и чужди видове като плъхове, комари и змии, които се придвижват на кораби или самолети.\r\n\"Налице са и два големи индиректни двигателя на загубата на биологично разнообразие и климатичните промени - броят на хората в света и нарастващата им способност да консумират\", изтъква Робърт Уотсън.\r\nНякога, разглеждано предимно като бъдеща заплаха за живота на животните и растенията, разрушителното въздействие на глобалното затопляне се е увеличило. Промените в разпределението на видовете например вероятно ще се удвоят, ако средните температури се повишат от 1,5 градуса по Целзий до 2 градуса.\r\nДосега глобалната средна температура се е повишила с 1 градус в сравнение с равнищата от средата на XIX век, когато започва по-масовото използване на изкопаеми въглеродни горива. налага на страните да ограничат покачването на средната глобална температура до \"доста под 2 градуса\". Ала исторически доклад на ООН за климата по-рано отново предупреди за ускорена интензивност и честота на смъртоносни горещи вълни, суши, наводнения и бури.      ", "date": "2019.04.25", "title": "1 млн. биологични видове са на ръба от изчезване заради човека"}
{"url": "https://www.actualno.com/kustendil/otec-danail-tija-shto-obvinjavat-v-grehove-nevinen-chovek-imat-sto-grjaha-news_743521.html", "text": "   Днес, на , дни преди най-големият християнски празник – Възкресение Христово, разговаряме с един от най-уважаваните и почитани духовници от кюстендилската църква “Успение Богородично“ – Негово благоговейнство, отец Данаил.       Дни преди Великден, той ни разказа за традициите и обичаите, свързани с празника, за историята му, за духовността в модерните времена, за християнските добродетели, за опрощаването на греховете и за земния живот и безсмъртието на душите ни!    Здравейте! Точно така - най-големият празник на празниците – това е Възкресение Христово! Преди Възкресението Христово имаме Страстна седмица – страстна се нарича, понеже това са страданията Господни – кръстната смърт, след това Възкресението.\r\nПредишната неделя – преди Възкресението, ние честваме Лазаровден – в събота – възкресението на бедния Лазар, а в неделя честваме Вход Господен в Йерусалим, когато нашият Господ Бог – Иисус Христос, поръчва на своите ученици и казва “Отсреща има село, има ослица и осле – доведете ги!“ и той влиза възседнал ослицата, като осел, ослица е магаренце. Той казва “Отидете при човека, на когото са ослите и му кажете, че на Господ му трябват!“. Човекът ги дава, те слагат дрехите върху магарето-ослицата и Носи се мълвата, че възкрасява бедният Лазар, четиридневен – който вече е престоял в гроба. Те го посрещат като цар, но цар не в смисъла на думата “Цар на земята“, а посрещат \"Небесният Цар\"! Това е символиката и също така неговото смирение – той е \"богочовек\"! Бог се въплъщава в Светата Дева Мария, има Благовещение – благата вест, когато получава Божията майка на Благовец, че ще зачене и в утробата си ще носи отрочето на Дух Светий, ще се роди сина му и ще му кръстят името Иисус.    Така нашият Господ Бог – Иисус Христос, влиза в Йерусалим, посрещат го като цар, пеят, всеки казва, дори от устата на деца \"Слава във висините Богу\". Посрещат го и след това, отсетне миналия понеделник, от неделя вечерта, ние започваме да служим – в сряда с една молитва на Свети Ефрем, на която ние коленичим три пъти на земята. Сряда е денят, в който предават Иисус Христос, четвъртък го карат по съдилищата – съдят го, биде биен, биде унизен – това се случва на Велики четвъртък – имаме Богослужба сутринта, Света литургия, вечерта имаме 12 Евангелията, които се четат предшествани от изнасянето на Светия кръст, на него с тялото Господне. Петък сутринта той биде осъден, биде разпнат. На обед е свален от кръста, вечерта се прибира честния (животворния) кръст и Светата Плащаница се поставя на Престола, където стои до Възнесение Господне – след 40-тия ден от Възкресението Христово.\r\nВечерта в събота, преди Божествената литургия, има литийно шествие, с което ознаменуваме неговото Възкресение и в 00:00 часа се прочита Евангелие, прочита се Велика Йехтения насред двора, пред храма и се поздравяваме с Христос Воскресе!! Да. В Кюстендилският край, както и може би в Софийска духовна околия, обичаите са почти едни и същи, може би и в цялата страна, с леки различия, по местоживеене, по местно население.\r\nВелики четвъртък – всяко едно домакинство си боядисва Великденските яйца, събота – всяко едно домакинство – поне от възрастното поколение, защото сега наблюдаваме една по-модерна форма на бит, си месят Великденските козунаци, 90% от населението пече обредното агне –  връщат се тези обичаи, много рядко някой да не си вземе агне, да си опече. Агнето е символ на кроткостта, на смирението! За това Господ Бог казва – “Аз съм добрият пастир!“ Ако 99 овци отиват в правилния път, в смисъл по правилния друм и една се заблуди и тръгне на обратно, той ще отиде, ще я потърси и ще я върне пак в стадото! Най-добрият пастир!   И за това, ние приравняваме агнето, като символ на смирението, и за това всяко едно семейство, си пече обредно агне за Великден!\r\nСутринта в неделя, служим Втора Пасха – Второ Възкресение Христово имаме на обяд и след 12:00 часа на обяд – сядаме на трапезата.\r\nИисус Христос възкръсва в слава! Когато отиват да го потърсят жителите – мироносци на третия ден, намират повивките сгънати, а кърпата, която му е била на лицето, когато е бил положен, сгъната от другия ъгъл. И двама момъка в бляскави дрехи ги посрещат и когато ги попитали “Къде сте го сложили? Да си го вземеме!“, те казват “Ама защо търсите Възкръсналия? И живи между мъртвите вие търсите?“ – говорят Ангелите Господни. Така – през целия си земен живот, на Господ Иисус Христос - той ни дава пример! Какви трябва да бъдем, за да имаме живот вечен на небесата! Това означава да сме смирени, да не сме лъжливи, да не сме крадливи, да не сме убийци, понеже живота ни е даден от Господ и в даден момент ние се представяме при него.\r\nЗа това неговия пример, за живота, който е бил на земята и неговото общуване с хората ни дава пример, как една човешка душа, може да се спаси! Както и многото примери, които ги имаме от преподобните, от мъчениците, от светиите – примерно Свети Никола, с неговият съзнателен живот, с неговата вяра в Господ Иисуса Христа, с неговото слово, с неговото подражание на неговия живот – той достига святост, той достига неговите мощи нетленни. Мъченик Харлампи, да кажем, по същия начин, той е бил измъчван, макар че в пределна възраст. Той умира на 113-годишна възраст! И казва на неговите мъчители: “Деца, благодаря ви, че вие мъчите моето вехто тяло, а ми възобновявате духа!” И така, той си почива от естествена смърт, предава Богу дух, преди палача да е посегнал да му отреже главата! Да! И така показва, показва и на тези, които са около него, че той е над нас! Бди над нас! И така, той с неговият живот, с неговото предателство, с неговата “кръстна смърт“ и с неговото Възкресение – това е догма на догмите – той доказва, че действително, както и с възкресението преди него на Лазаря, той доказва, че душата на човека, тялото е смъртно, тялото просто отива в пространството, но душата чедо, нашият дух, отива при него! Тук говорим за Рай и за Ад, но не говорим за телесното, говорим за духовното! Както предшествуваме Старозаветния пророк – Свети пророк Илия, който по Божия милост, е вземан на огнена колесница, с огнени коне, и е качен на небесата жив. Единственият, който е вземан жив – това е Свети пророк Илия! Това е предводителя на Христовото Възкресение, на Христовото Възнесение ! Да, пророк Илия – той е пророкувал. За да докаже, че е жив, на огнената колесница, той си хвърля горната дреха, която в писанията се предполага, че е била от кожа – на своя ученик Елисей. Елисей остава на земята, той си хвърля горната дреха на него и се възкача на небесата! Да. Съществуват! Нали ти казвам, ние с примера на Господ Наш - Иисус Христос – неговият живот, който е бил на земята, той ни посочва, той ни дава поученията! Светите Евангелисти предават тези учения. Защото той – богаташът, си мисли само за него! Един млад момък – богат, казва: “Боже, аз всичко съм изпълнил, какво трябва да изпълня все още, какво трябва да достигна за Вечния живот?“, а Господ му отговаря така: “Продай всичко, раздай на сиромаси и ела след мене!“ И момъка се натъжава. Защо се натъжава? Защото той е наследил богатство , имане, ниви.. Материалното, да.. това говорим! Алчността – това е най-големият порок! Алчността, сребролюбието – това са най-големите пороци! Има една икона, на която са изобразени Ада и Рая - как е разделен. В Рая има и свещеници, има обикновени хора, има и хора с повече възможности – говорим за по-богати хора. Показват в Ада – ония грешници, блудници, грешните мъже, убийците, сребролюбците – изобразено е как един мъж е седнал в Ада и стиска една кесия с жълтици – това е сребролюбието и пак казвам - това са най-големите пороци!\r\nСебелюбието също! Всеки човек носи в себе си своето Аз, но не трябва да го показва! Не трябва да се показва, защото така ти един вид пред хората демонстрираш показност. Хората виждат тази показност, тя не е необходима, хората без нея би трябвало да те оценят! Да, в днешно време наблюдавам ситуацията, аз имам деца – единият вече е семеен, той е по-голям – при него са съвсем по-друг начин нещата, той вече мисли по различен начин. Малкият ми син е на 18 години. Аз не казвам, че съм строг родител, не го карам да изпълнява някакви неща – той е все пак млад човек. Доколкото е възможно, обаче, го уча и възпитавам на християнската вяра и традиции, защото всичко зависи от домашното възпитание! Най-вече от родителите! Да. За това, като съвет давам: Наблюдават се и други, странични явления като агресивност, пиянство, тютюнопушене – това го наблюдавам в 60% от младото поколение Да, не мога да кажа с точност, с цифри, защото не водим такава статистика. Ние можем да го поучаваме, но дали той ще го приеме – той ще те изслуша, понеже вижда срещу себе си свещеник, облечен в расо, в камилавка. Да, уважението го имат към нас! Уважението да, но това е като притчата за сеяча – като излиза сеяч да сее и като сееше, едни зърна падаха на пътя, други падаха между камениста почва, трети падаха между бурени и четвърти падаха на добра почва. Това, което падна на добра почва – даде стократен плод – това е словото, което го приема и го пази! Това що пада у тръните – тръните го заглушават – за момента слуша що му думаш, след това обаче не може да го възприеме.. Тия що паднаха в камениста почва – те изсъхват, те въобще не приемат! И тия що паднеха на пътя – също – изкълваха ги птиците небесни! Има начини. Има покаяние. Първо, казваш “Аз сгреших“, идваш в църквата и се изповядваш – молиш се “Отче, може ли да кажа, неща които сгреших, примерно, ония, по-ония ден“. След това имаме, ето както е сега Великият пост – има хора, които идват, изповядат се и постят. Да, това е. Постът не се прави с цел да намали телесната ни сила, постът – това е – ти да си наложиш волята върху тялото, върху мислите! Да, тялото – то те управлява всячески, на моменти – разбираш ли ме, просто инстинктивно правиш неща, които не трябва да ги правиш. Всичко е свързано с мозъка, с мисълта, че “трябва да го направиш“. За такива ситуации идваш! Има хора, които се изповядват най-редовно и се пречистяват – тялото и кръвта Господна. Дори има хора, които ежегодишно постят по три дни и идват – без значение какво е времето в годината – дали са пости или не са пости! Да, просто постят три дни, идват и се изповядват, понеже това е нещо, което го таиш в себе си и те тормози! Убива те! Тази мисъл – ще дам пример - дори 20 лв да вземеш от портмонето на баща ти – знаеш, например че ти трябват пари и те е срам да искаш, обаче татко ти си е полегнал, гледа телевизия и ти - щрак взимаш 20 лева – от портмонето. Давам един елементарен пример. Да и това нещо те тормози, дразни те! И когато дойдеш при свещеника и когато разговаряш пет-десет минути с него – аз нямам право да ида да му кажа на татко ти, че ти си му взела пари. Аз няма да му кажа, но по някакъв начин ти сама ще кажеш: “Татко, така и така, днес ходих до църквата, примерно.. ти самичка ще си кажеш..!“ И той ще се замисли, ще си рече: “Виж, какво нещо е – това я е тормозило,, и ти му казваш, че това втори път няма да се повтори. Той ще ти каже, нормално е да ти каже “Защо не попита, а се тормозиш ти?“ Просто сама виждаш как стоят нещата – това е важното!  Да, те си се поддават на приказките, с две приказки ти можеш така да го попиташ, че той да ти каже всичко – какво е правил, къде е ходил.. и така можеш да го поучиш! А той като не сподели с теб, а сподели с даден приятел, приятеля му какво ще му каже -“Абе мани го тоя, вчера си му ударил два шамара, утре ако идеш пак му удари два шамара!“ Това не е правилно! Приятелите на моменти – има между нас и по-лукави хора, които не мислят правилно! А гледат да сръчкат другия! Да, да го провокират по някакъв начин, да извадят лошото. И например по-здрав, по-як си, обаче другия е по-грамотен и по-възпитан от теб и той само те “ръчка“, провокира. Аз съм имал съученици – така едри, силни мъже, които обаче не преценяват и не могат да преценят правилно ситуацията. Ние по-дребничките, примерно да кажем по-лукави сме, защото нямаме тази сила като тях, обаче пък имаме друга сила – силата да можем да ги “мушим леко“, да ги провокираме. Разбираш ли ме, какво искам да ти кажа? И това нещо, ако ти го споделиш с родителите си, аз мисля, че те няма да те насърчат утре пак да отидеш да откраднеш нещо или да набиеш някой, а ще те насърчат: “Абе виж какво, недей бе, ние сме хора,“ тук в това общество..  Още повече ние живеем във вече много по-развито време, много по-динамично време, имаме връзка с всякакви неща, имаме връзка с телефони, интернет  - по целия свят – каквото те интересува – ти го намираш веднага! За секунди го намираш! Но ти с телефона не можеш да разговаряш както ще разговаряш с един родител! Аз не вярвам, че има родител, който ще даде неправилен път на детето си!\r\n А много хора, идват на църква, заради някаква мода… Да. Посещават църквата ежедневно – примерно ако църквата е отворена от 6:00 часа сутринта – до 20:00 часа, постоянно има приходящи! Хора, които не ги интересува, по кое време идват на църква! Аз не го разбирам това.. за мен не е редно. За мен сутринта е важна да дойдеш. Да. Както литургия не може да се служи два пъти в деня, служи се сутринта – идва се на гладно, свещеника раздава обредния, осветения, благословения хляб. Всеки на гладно идва, хора ме питат “Попе, може ли утре да го изям?“ – не става утре да го ядеш. Това е дадено за днес! Днес се яде, веднага се яде! Има една приказка Един съвет, това е лично мое мнение - аз такива хора не допускам близо до себе си! “Здрасти, какво правиш“ – и това е ! До тук! Защото всеки “Абе попе, ти помниш ли.. еди какво си, що си..“ – те просто те връщат обратното в някакви такива неудобни ситуации, а всеки човек може да изпадне в нелепа ситуация!\r\nНе трябва да се лъже, трябва да сме си честни, трябва да сме си хора! Просто ти си даден човек – колко си умен, колко си глупав, колко голям, колко си дебел, колко си слаб, колко си висок или нисък – това вече е друг въпрос! Хората сме различни. Вижте - от петта пръста на едната ръка, на всеки човек – всеки един пръст е различен. Виждате ли, няма сходство между петте пръста на лявата, да не говорим за дясната ръка! Всичко е различно! Гледам, слушам по медиите – всеки един си дава неговото мнение, изявление. Да коментирам, че е умишлено – нямам право! Приказката Случи се много голяма трагедия. Един от най-големите католически храмове – това е \"Нотр Дам\", но това нещо не е загубено, всичко ще се възстанови! Това не е нещо, което не може да се направи! На целият български православен народ и на ония, които почитат тези празници, защото има много хора, които са с друго вероизповедание, но уважават нашите празници, както и ние не сме безпричастни и към техните празници!\r\nВсеки има празници, които да си празнува. Пожелавам Божието благословение да дойде върху тях, върху семействата им! Най-вече пожелавам здраве, успехи във всяко начинание на всички, които живеят в нашата прекрасна мила Родина! И нека по молитвите на всичките Светии, най-вече на Божията майка, понеже тя е застъпницата, най-горещата молитвеница пред нейният син – наш Господ Христос, нека тя да закриля целия наш народ, да закриля всички наши събратя, които не са в нашата мила родина – да са живи и здрави, да са благословени! Хубави, весели, благословени великденски празници, желая на всички нас, най-вече на нашия мил, красив град – Кюстендил и на околията му! ", "date": "2019.04.25", "title": "Отец Данаил: Тия що обвиняват в грехове невинен човек, имат сто гряха!"}
{"url": "https://www.actualno.com/asia/ruska-firma-vzima-pristanishte-tartus-za-49-g-news_743583.html", "text": "  Руска фирма ще поеме най-голямото сирийско пристанище Тартус за 49 г. и ще инвестира 500 млн. долара м разширяването му, съобщиш сирийският транспортен министър, цитиран от БГНЕС.     Подписана е сделка за „управлението, разширяването и експлоатацията на пристанището Тартус с руската компания „Стройтрансгаз“, е цитиран да казва пред проправителствения вестник „Ал-Уатан“ министърът на транспорта Али Хамуд. \"Продължителността на договора - 49 години - беше решена след проучване за осъществимост, така че и двете страни да могат да извлекат ползи\", се казва в информацията.   Русия е ключов съюзник на режима на президента Башар Асад в осемгодишната гражданска война в Сирия, предоставяйки на Дамаск решаваща военна подкрепа.\r\nВъв вторник министър Хамуд каза по сирийската държавна телевизия, че пристанището, което започва да функционира през 60-те години на миналия век, не е достатъчно дълбоко, за да позволи да бъдат обработвани тежки кораби. \"Тартус е старо пристанище, чиято дълбочина край доковете е между 4 и 13 метра\", каза той.  Очаква се разширяването да увеличи капацитета на това пристанище в Източното Средиземноморие от 4 милиона до 38 милиона тона годишно, добави Хамуд. Той заяви и, че проектът ще спомогне за намаляване на тежестта на международните санкции срещу режима в Дамаск, въведени от началото на войната през 2011 г.\r\nВ събота руските медии цитираха вицепремиера на страната Юрий Борисов, който заяви, че се работи по сделка за пристанището. \"Надяваме се, че сделката ще бъде подписана в рамките на една седмица\", каза той, след като се срещна с Асад в Дамаск.   ", "date": "2019.04.25", "title": "Руска фирма взима пристанище Тартус за 49 г. "}
{"url": "https://www.actualno.com/curious/zaradi-seksualnija-tormoz-shte-zabranjat-li-rykostiskaneto-news_743546.html", "text": "  Ръкостискането може да бъде забранено по силата на нови правила на работното място, за да се избегнат скъпите претенции за сексуален тормоз, съобщи Sun.     Кейт Палмър, асоцииран директор на консултантска агенция по въпросите на човешките ресурси заяви, че работодателите могат да забранят всички форми на физически контакт, за да се избегне объркване за това какъв тип докосване е подходящо. Палмър добави, че движението #MeToo принуждава работодателите да обмислят прилагането на повече \"черно-бели\" политики.   По думите й \"някои работодатели могат да въведат пълна забрана за физически контакт.\"\r\n\"Дали с това се отива твърде далеч или не, ще бъде разгледано тепърва, защото е контекстуален въпрос. Отива ли се твърде далеч с едно разклащане на ръката? Те могат просто да наредят: \"никакъв контакт\", защото така няма \"сива зона\", коментира Палмър.  Според нея ръкостискането е \"вероятно безопасно\". Но ако работодателят го забрани, тогава това се превръща в правило, което трябва да се спазва\r\nТри от всеки четирима души искат пълна забрана на физически контакт на работното място, според неотдавнашно проучване сред 2 000 възрастни на \"Totaljobs\".   Палмър добавя, че поставянето на ръка върху нечий гръб или даването на прегръдка, когато си разстроен, може да премине към \"твърде личните \"жестове и персоналът трябва да е \"внимателен\" към този вид докосване.    Според нея възприятието за подходящ контакт варира от човек до човек, но също така и от индустрия до индустрия. Например, потупването на някого по гърба на строителна площадка може да бъде по-приемливо, отколкото в офис.\r\nАсоциираният директор твърди, че работодателите трябва да дадат ясно да се разбере какви са техните политики. Тя добави, че работното място се разпростира и извън офиса - включително пред автомата за напитки или на коледно парти. Затова Палмър препоръчва на работодателите просто да напомнят на служителите да \"бъдат разумни, като не пресичат границата\".", "date": "2019.04.25", "title": "Заради сексуалния тормоз - ще забранят ли ръкостискането?"}
{"url": "https://www.actualno.com/ruse/dobrovolci-razvejda-turisti-iz-zabelejitelnostite-na-ruse-news_743541.html", "text": "  На 4 май 2019 г. за четвърта поредна година стартират безплатните пешеходни обиколки в Русе, известни под името . Те ще информират както българските и чуждестранни гости, така и гражданите на Русе, а маршрутът им  включва най-емблематичните сгради и места в централните части на града. Зад похвалната доброволческа инициатива стои неправителствената организация Сдружение „КултурТур Русе”. Обиколките са по примера на такива всекидневни инициативи в София, Пловдив и Велико Търново, където безплатните градски обиколки са изключително популярни и се посещават от множество туристи годишно.     Опознавателните воаяжи ще се провеждат . Ще започват от 18 часа пред Статуята на Свободата, където професионалисти и ентусиасти от туристическия бранш в региона ще разказват историята и градските легенди зад местата, покрай които посетителите ще минават по време на обиколките.   На 3 декември 2018 Ruse Summer Free Tour получи награда за най-оригинално събитие, свързано с туризма на Община Русе за 2018 г.  ", "date": "2019.04.25", "title": "Доброволци развежда туристи из забележителностите на Русе"}
{"url": "https://www.actualno.com/europe/makron-promenite-vyv-francija-ne-biva-da-spirat-news_743606.html", "text": "  Президентът Еманюел Макрон заяви в четвъртък, че ще продължи с програмата на своето правителство за трансформиране на Франция, като добави, че общественият ред трябва да бъде възстановен след месеци на протести.     \"Промените, които са в ход и трансформациите, които са от съществено значение за нашата страна, не трябва да бъдат спирани\", каза Макрон в дългоочакваната пресконференция в Елисейския дворец, цитирана от БГНЕС.   Той обеща, че след почти половин година понякога бурни протести на  \"жълтите жилетки\" срещу неговото управление, \"днес, преди всичко, общественият ред ще се върне и с него съществено споразумение\" във френското общество.", "date": "2019.04.25", "title": "Макрон: Промените във Франция не бива да спират "}
{"url": "https://www.actualno.com/society/zaradi-visoko-nivo-na-reka-iskyr-mahat-vremennija-most-na-cherven-brjag-news_743550.html", "text": "  Временният военен мост, който в началото на януари Агенция „Пътна инфраструктура“ предостави на община Червен бряг, трябва да бъде премахнат заради покачване на нивото на р. Искър край село Чомаковци. Това съобщиха от пресцентъра на Агенция \"Пътна инфраструктура\".     Временното съоръжение беше поставено, за да се осигури връзка на жителите от региона след аварирането на моста при село Горник, част от общинската пътна мрежа.   В края на февруари община Червен бряг завърши ремонта на моста край с. Горник и движението по него беше възстановено за междуселищните и ученическите автобуси, както и за превозните средства до 5 тона.\r\nВъпреки че с пускането на движението по общинския път, временният мост вече беше изпълнил предназначението, той беше оставен за ползване докато водите на р. Искър са ниски. С покачването на нивото на реката, след снеготопенето, се налага премахване на временното съоръжение, тъй като се застрашава животът и здравето на пътуващите.  Преминаването от и до временния мост се извършва по трасето на третокласния път III-306 Червен бряг - Чомаковци и пътната агенция като стопанин на пътя трябва да предприеме нужните действие за премахване на временното съоръжение от община Червен бряг.", "date": "2019.04.25", "title": "Заради високо ниво на река Искър махат временния мост на Червен бряг"}
{"url": "https://www.actualno.com/pleven/brakonierski-ekshyn-sys-strelba-i-kaskadiorski-izpylnenija-se-razigra-v-plevensko-news_743540.html", "text": "  Истински екшън с предизвикаха вчера група бракониери, тръгнали за незаконна сеч с камион и лека кола. Трима от бандитите са прибрани  в ареста, а четвъртият успял да избяга и се издирва. Един от полицаите, участвали в задържането, е получил средна телесна повреда, съобщи Областната дирекция на МВР в Плевен.     Гонката започнала в село Лепица. Полицейски патрул подал сигнал със стоп-палка на идващи по пътя товарен и лек автомобил. Шофьорите и на двете возила обаче не се подчинили и натиснали газта. На входа на село Чомаковци били засечени от друг полицейски автомобил. Бегълците обаче отново не се подчинили на подадените сигнали да спрат и патрулките ги подгонили.    \r\nНа кръстовище в селото камионът намалил скоростта и от  кабината скочили в движение двама души. Единият беглец влязал в чужд двор и се опитал да се скрие в кучешка колиба. Четириногият стопанин обаче започнал да лае по него. Мъжът се стъписал и бил закопчан от гонещите го полицаи. . Полицаят гръмнал веднъж със стоп патрон във въздуха, но оня продължил да замахва. Наложило се отново да използва стоп патрони и нападателят бил укротен и задържан. По-късно при медицинския преглед било установено, че служителят на реда е получил средна телесна повреда на дясната ръка. На задържания е оказана незабавна медицинска помощ, опасност за живота му няма, твърди Областната дирекция на МВР.  Бегълците с леката кола тръгнали по черен път извън селото. Шофьорът пробвал същата каскада – скочил в движение, хукнал да бяга и успял да се укрие. Спътникът му бил настигнат от едната патрулка и е задържан.\r\nПри огледа на возилата станало ясно, че бракониерите превозвали три кубика незаконна дървесина. Камионът и леката кола са иззети и са прибрани в Държавното горско стопанство в Червен бряг.    ", "date": "2019.04.25", "title": "Бракониерски екшън със стрелба и каскадьорски изпълнения се разигра в Плевенско"}
{"url": "https://www.actualno.com/politics/sprjaha-strategijata-za-deteto-po-razporejdane-na-borisov-news_743553.html", "text": "  По разпореждане на министър-председателя Бойко Борисов работата по проекта за Националната стратегия за детето (2019-2030 г.) е спряна поради породилите се негативни обществени реакции на част от обществото. Това съобщиха от пресцентъра на Министерството на труда и социалната политика.     \"Целта на документа никога не е била да отнема децата от техните семейства и да противопоставя интересите на децата и техните родители. Въпреки това Министерството на труда и социалната политика отчита реакциите на обществото и породилите се страхове в резултат на спекулативни интерпретации на заложените в проекта на стратегията мерки\", посочват от Ведомството и допълват, че държавата няма да решава вместо родителите или да изземва правата им.   \"Подкрепата и грижите за детето и родителите са свързани. Най-добрата среда за детето е неговото семейство. За всички нас е важно да имаме общо разбиране за развитието на следващите поколения българи\", отбелязват още от Министерството на труда и социалната политика.", "date": "2019.04.25", "title": "Спряха Стратегията за детето по разпореждане на Борисов"}
{"url": "https://www.actualno.com/healthy/obeshtanie-prez-2021-g-u-nas-shte-se-izvyrshi-pyrvata-belodrobna-transplantacija-news_743449.html", "text": "  През 2021 година в България ще бъде извършена първата трансплантация на бял дроб. Такива са очакванията на министерството на здравеопазването.  От здравното ведомство информират, че от 6 до 10 май български лекари ще бъдат обучавани във Виена за извършване на белодробни трансплантации и посттрансплантационно наблюдение.     Българските медици ще бъдат обучавани в клиничното отделение по „Гръдна хирургия“ към Медицинския университет във Виена за извършване на белодробни трансплантации и посттрансплантационно наблюдение на пациенти. Това е първото обучение, договорено с подписаното в края на януари 2019 г. споразумение за квалификация и обучение на медицински кадри между България и Австрия по линия на Към момента в страната ни не са извършвани белодробни трансплантации и липсват специалисти и специално обучение за тяхното осъществяване.   Българският екип се състои от четирима специалисти от ВМА и УМБАЛ „Св. Екатерина“ – кардиохирург, анестезиолог-реаниматор, пулмолог и бронхолог. Те ще участват във всички дейности на болницата, свързани с трансплантация и посттрансплантационно наблюдение на пациенти. Целта на обучението е медиците да усвоят всички необходими практически умения за извършването на белодробна трансплантация, както и за обгрижването на пациентите в постоперативния период.\r\nВ рамките на споразумението са договорени и две дългосрочни шестмесечни обучения на два български екипа. Придобиването на специфични умения е задължителна предпоставка за провеждането на дейности . Договорено е също така екип трансплантолози от клиниката във Виена да окаже необходимото експертно съдействие при провеждането първите трансплантации на бял дроб у нас, допълва Министерство на здравеопазването.  Успоредно с това Министерството на здравеопазването продължава активната работа по задълбочаване на двустранното сътрудничество между страната ни и държави, които имат отличен опит в областта на белодробната трансплантация.\r\nПрипомняме, че в края на 2018 година починаха няколко души, фигуриращи в списъка на чакащите за белодробни трансплантации.  о-рано от Асоциацията по белодробна хипертония обявиха, че в страната ни няма условия за и това е една от сериозните пречки такива операции да се провеждат у нас. През 2018 година стана ясно, че на министерство на здравеопазването и клиниката във Виена, където се извършваха до момента трансплантации на български граждани не е подновен.   ", "date": "2019.04.25", "title": "Обещание: През 2021 г. у нас ще се извърши първата белодробна трансплантация"}
{"url": "https://www.actualno.com/bgfootball/hubchev-napuska-nacionalnija-otbor-kakvi-sa-bydeshtite-mu-planove-news_743574.html", "text": "  Петър Хубчев е подал молба за разтрогване на договора си с БФС и ще напусне националния отбор на България. Почти сигурната му нова дестинация е Левски, твърди dir.bg.     Той ще се раздели с А-отбора на страната на 1-ви май. Това означава, че Хубчев няма да изведе \"лъвовете\" във важните евроквалификации срещу Чехия на 7 юни и срещу Косово на 10-и.   Фаворит за негов заместник според медията продължава да е наставникът на Етър Красимир Балъков, бивш съотборник на Хубчев в националния отбор.\r\nВижте кой отбор се очаква да поеме Хубчев в .  ", "date": "2019.04.25", "title": "Хубчев напуска националния отбор, какви са бъдещите му планове?"}
{"url": "https://www.actualno.com/america/predsmyrtnoto-pismo-na-hitler-na-tyrg-v-merilend-news_743532.html", "text": "  На търг в щат Мериленд се предлага телеграма, която фюрерът на Третия райх Адолф Хитлер изпратил до фелдмаршал Фердинанд Шьорнер малко преди самоубийството си.     Очаква се, че историческият документ  може да бъде продаден за между 60 до 80 хиляди долара, пише в. „Дейли Мейл“.\r\nНаддаването ще се проведе на 30 април и на 1 май. В аукциона също така участва  писмо от Шьорнер до Хитлер, призоваващо го да напусне обсадения Берлин.\r\nВ телеграма от 24 април 1945 г. Хитлер отговорил на призива на Шьорнер със следните думи: „Аз ще остана в Берлин, за да участвам с достойнство в решаващата битка за Германия  и да дам добър пример за всички, които остават.“ Фюрерът вярвал, че по този начин ще служи на Германия по възможно най-добрия начин.\"  Бил Панагопулос, шеф на провеждащата аукциона компания, отбелязва, че тази телеграма по своята същност е предсмъртното писмо на фюрера. „В телеграмата  (Хитлер) до края си се опитва да се изкара като доблестен водач на своя народ“, обяснява експертът.  По неговите думи документът е уникален.\r\nПанагопулос добавя, че два дена след изпращането на тази телеграма Хитлер е имал последната възможност да отлети от Берлин, но той се отказал. „вероятно се е надявал, че Шьорнер по някакъв начин ще се придвижи от Чeхословакия на север  (в онези дни фелдмаршалът удържал настъплението на Червената армия в Чехословакия и в района на Прага, но в крайна сметка войските му били обкръжени и разгромени) и ще освободи Берлин, но съм уверен, че и двамата са знаели, че това е невъзможно.“", "date": "2019.04.25", "title": "Предсмъртното писмо на Хитлер на търг в Мериленд "}
{"url": "https://www.actualno.com/europe/osvobojdavat-francuzin-ubil-roditelite-i-decata-si-news_743561.html", "text": "  Условно ще бъде освободен от затвора французин, който е убил родителите си, съпругата и децата си, след като се е преструвал, че е успяващ лекар. Мрачният случай е вдъхновил книга и филми.     Жан-Клод Роман родителите си, жена си и двете деца през 1993 г., тъй като те щели да научат за неговия двоен живот. МЪжът прекарал почти 20 години, преструвайки се, че е успяващ лекар и изследовател, работещ за Световната здравна организация, базирана в Женева.   Неговият адвокат Жан-Луи Абад заяви пред АФП, че клиентът му ще бъде освободен, но това няма да се случи днес. Френските прокурори потвърдиха решението на апелативния съд в Бурж, централна Франция, като заявиха, че той трябва да излезе до 28 юни.\r\nРоман, сега на 65 г., ще бъде под електронно наблюдение в продължение на две години и трябва да живее в район, одобрена от съдебната власт. В тази връзка адвокат на семейството на съпруга на Роман Флоранс заяви, че това е много трудно време за роднините.  \"Това е огромно разочарование за моите клиенти и причина за голяма болка. Те чувстват, че всичко е свършило за г-н Роман, но никога няма да свърши за тях\", казва Льор Муро.\r\nОсъден на доживотен затвор през 1996 г., Роман има право да бъде освободен от 2015 г. насам.   Неговият случай се радва на интерес във Франция. Той е вдъхновил книгата \"L'adversaire\" (\"Противникът\") на Еманюел Карер, която е екранизирана през 2002 г. от Никол Гарсия с участието на известния френски актьор Даниел Отьой.    Случаят също така вдъхновява филма от 2001 г. на френския режисьор Лоран Канте, който беше много добре приет.\r\nРоман крие неуспеха си да се квалифицира като лекар от семейството си и вместо това твърди, че е високопоставен изследовател на СЗО. Застрашен от излагане, когато кредиторите го взимат на мушка, Роман, тогава на 38 години, извършва убийствата на 9 януари 1993 година.", "date": "2019.04.25", "title": "Освобождават французин, убил родителите и децата си"}
{"url": "https://www.actualno.com/crime/arnaudova-dokazatelstvata-ednoznachno-podkrepjat-obvinenieto-kym-manolev-news_743567.html", "text": "  Разследването се движи с интензивни темпове, доказателствата са еднозначни и в подкрепа на обвинителната ни теза към Александър Манолев. Това каза говорителят на главния прокурор Румяна Арнаудова пред журналисти на Александър Манолев и Ана Димитрова, предаде агенция „Фокус“ .     Арнаудова обясни, че Манолев и Димитрова са отказали да дават обяснения и допълни, че това е тяхно право. „Отказал е Манолев да му бъде направена криминалистическа регистрация. Отказал е да попълни, каквато иначе декларация всички обвиняеми лица попълват, за имотно състояние. Помолил е да направи справка и едва тогава да я попълни. Прокуратурата междувременно е събрала необходимите документи и информация. Изискали сме и сме получили справка от имотния и от търговския регистър“, уточни още прокурорът. „Към този момент е изготвена частична експертиза на подписи и почерк на част от документите. В голяма част от документите, които са били прегледани от вещите лица, подписът не е положен от Ана Димитрова“, допълни Арнаудова.   По думите ѝ в деня, в който прокуратурата е обявила начало на проверката, в Община Сандански са постъпили общо 20 справки-декларации за имота за три поредни години. „Изготвили сме там експертиза – нито една от 20-те справки-декларации не е подписана от Ана Димитрова“, заяви Арнаудова. В същия ден е платен и данъкът за къщата за гости за целия период от 2013 г. насам, когато е регистрирана фирмата.\r\n„От Общината не получаваме съдействие. Длъжностните лица в тази Община не съдействат на разследването, изразяващо се основно в неспомняне на това кой е донесъл справката – декларация, включително кой е платил данъка. Окръжната прокуратура изиска веднага цялото видеонаблюдение, което е било осъществено от общината. Отговорът, който получи Окръжната прокуратура, е, че за видеонаблюдението отговаря едно единствено лице, което не е на работа, така че ако обичаме да изискаме дисковете и записите след 30 април“, допълни Арнаудова. Тя посочи, че след такъв отговор от страна на Общината веднага е изпратен екип на място, който е поискал да изземе тези видеозаписи и тогава прокуратурата е получила съдействието на Общината и служителите са предали доброволно записа. Арнаудова допълни, че ако се наложи пак ще влязат в общината, дори и при тяхна съпротива.      По думите ѝ подадените документи за целят да се създаде вид на търговец, че развива земеделска и туристическа дейност, но нито едно от обстоятелствата не отговаря на истината. На въпрос дали в продължение на години са готвени, Арнаудова посочи, че това е било дълъг процес. „Започнало е още от 2013 г., когато се регистрира едноличният търговец. Документът, който е послужил като едно от основанията, за да се отпусне такова финансиране, е сключеният договор за наем на лозови насаждения, като Александър Манолев е предоставил 9,7 дка лозови насаждения на Ана Димитрова. Самата Ана Димитрова, когато беше разпитвана като свидетел, заяви, че дори не знае точно как се отглеждат лозовите насаждения. Споменава името на човек, когото иначе не познава, но той се грижел за това. Всички тези доказателства, които в момента ние събираме, сочат на категоричен извод, че действителното намерение, дейност всъщност е задоволяване на лични нужди на Александър Манолев“, допълни още Арнаудова.    По думите ѝ не е открит дневника и регистъра за гости. „Призовавам всички, които са посетили тази къща, да дойдат и да бъдат разпитани. Информацията, с която разполагаме, и обемът от доказателства към този момент, сочат, че тази къща е била използвана единствено и само от Александър Манолев и неговото семейство“, обясни още говорителят на главния прокурор.", "date": "2019.04.25", "title": "Арнаудова: Доказателствата еднозначно подкрепят обвинението към Манолев"}
{"url": "https://www.actualno.com/plovdiv/podrobnosti-za-izostavenoto-bebe-na-parking-v-plovdiv-3-godini-zatvor-grozjat-majkata-na-momchenceto-news_743531.html", "text": "  Изоставеното в Пловдив бебе е намерено на паркинг на Централна гара, предназначен за служители на БДЖ. То е видяно от случаен минувач, който веднага спира автомобил, опитващ да паркира там. Благодарение на намесата му е предотвратен инцидент, при който момченцето  можело да бъде сгазено. Това обяви на официални пресконференция днес районният прокурор Чавдар Грошев.      е било изоставено в близост до контейнери за отпадъци между автомобилите. Намерилите го се обаждат на 112 и след намесата на полицията, детето е откарано в Клиниката по педиатрия към УМБАЛ \"Свети Георги\". То е било в добро общо здравословно състояние. Установен е, че то е родено на 28 декември миналата година.   Вследствие на бързите действия на полицията за около ден и половина са разкрити и родителите на детето - жена на 26 и мъж на 28 години. \"По думите на майката тя го е изоставила, защото семейството, в което живее, не е имало възможност да се грижи за него. Твърденията на бащата обаче са други. Според него, семейството е можело да се грижи за момченцето. Самият той не е припознал детето, защото по време на му е бил в чужбина\", съобщи Чавдар Грошев. Той уточни, че мъжът е от Пловдив, а жената от Обручище, област Стара Загора. И двамата са от ромски произход, като е установено, че жената има още едно, по-голямо дете, което също не е припознато.\r\nДвамата родители са открити, след като вчера в Четвърто районно управление в Пловдив се явява гражданин, който е разпознал бебето от разпространените от МВР по медиите снимки. Благодарение на тези показания бащата е открит в Кричим. \"При намирането му, той заявява, че от няколко дни не е виждал майката и бебето. Няколко дни преди това тя тръгва за Пловдив с детето и до момента, в който полицията не се свързва с него, той не знае какво се случва с майката и момченцето\", заяви директорът на полицията в Пловдив старши комисар Атанас Илков. По неговите показания е открита и майката. При задържането си, тя е заявила, че решението й не е било планирано и е спонтанно и според нея това е бил по-добрият вариант за бебето, което се казва Мехмед. Вероятно бащата ще бъде освободен, тъй като към момента няма доказателства за неговата вина. Жената обаче я грози 3 години затвор.  ", "date": "2019.04.25", "title": "Подробности за изоставеното бебе на паркинг в Пловдив, 3 години затвор грозят майката на момченцето"}
{"url": "https://www.actualno.com/europe/doklad-bombardirovkite-na-amerikanskata-koalicija-v-rakka-sa-otgovorni-za-smyrtta-na-nad-1600-civilni-news_743535.html", "text": "  Интензивните бомбардировки в сирийския град Ракка на международната коалиция, водена от САЩ, е отговорна за смъртта на повече от 1600 цивилни лица за четири месеца през 2017 г. Това показва доклад, публикуван в четвъртък, предава AFP, цитирани от \"Фокус\".     Безпрецедентното разследване, водено от „Амнести Интернешънъл“, призова членовете на коалицията да покажат повече прозрачност и отчетност.   „Много от въздушните бомбардировки бяха неточни, а хилядите артилерийски удари - безразборни\", подчерта Донатела Ровера, съветник в „Амнести Интернешънъл“ за реагиране при кризи.  ", "date": "2019.04.25", "title": "Доклад: Бомбардировките на американската коалиция в Ракка са отговорни за смъртта на над 1600 цивилни"}
{"url": "https://www.actualno.com/sciencelogy/magazinite-na-a1-shte-rabotjat-v-udobstvo-na-klientite-po-vreme-na-praznicite-news_743538.html", "text": "  И тази година по време на великденските празници всички магазини на А1 в страната ще бъдат на разположение на своите клиенти. А1 магазините в молове и в други търговски обекти ще работят на 26, 27, 29 април и 1 май с работното време на търговския обект, като на 28 април ще бъдат затворени.     На 26, 29 април и 1 май магазините на телекома, извън търговски обекти, ще бъдат отворени за потребители от 10:00 до 17:00 часа. Единствените почивни дни за А1 магазините, извън търговски обекти, ще бъдат 27 и 28 април.\r\nПодробна информация за работния график на търговките обекти може да се получи на *88 и на сайта .   Клиентите ще могат да плащат своите сметки и да правят покупки и с приложението денонощно по време на празниците. Също така те ще могат да се възползват от разнообразни мобилни и фиксирани услуги, продукти, аксесоари и промоционални предложения от телекома денонощно в онлайн магазина на .   , част от A1 Group, е водещ доставчик на дигитални услуги и телекомуникационни решения в България. Компанията предоставя мобилни и фиксирани услуги, високоскоростен интернет, цифрова и сателитна телевизия, включително четири собствени спортни канала – MAX Sport 1, MAX Sport 2, MAX Sport 3 и MAX Sport 4, платежни услуги, собствена платформа за музикален стрийминг, cloud и IoT решения на 5 милиона клиенти. През 2018 г. A1 България отчита приходи от 446,2 милиона евро, а сравнимата EBITDA e 138 милиона евро.  е водещ телекомуникационен доставчик в Централна и Източна Европа с повече от 24 млн. клиенти. A1 Group оперира в седем държави: Австрия (А1), България (A1 Bulgaria), Беларус (velcom), Хърватия (A1 Croatia), Словения (A1 Slovenia), Сърбия (Vip mobile) и Македония (one.Vip). Приходите на A1 Group за 2018 година са 4,47 милиарда евро, а сравнимата EBITDA e 1,38 милиарда евро. Портфолиото на A1 Group включва гласова телефония, високоскоростен интернет и мултимедийни услуги, както и решения в областта на високите технологии, преноса на данни и онлайн разплащанията. Групата разполага със стабилен акционер в лицето на América Móvil – третият по големина доставчик на мобилни услуги в света.       ", "date": "2019.04.25", "title": "Магазините на A1 ще работят в удобство на клиентите по време на празниците"}
{"url": "https://www.actualno.com/curious/dneven-horoskop-za-26-april-news_743487.html", "text": "        Това е ден, в който може да се научите на много. Не си отказвайте усилието да се самоусъвършенствате. Представете си колко доволни ще сте от себе си. Това е ден, в който да си подарите духовно преживяване. Оставете рутината и битовизмите и намерете своя отдушник.  Посветете деня на специалните моменти със семейството ви.   Това е ден, в който да се поглезите сериозно. Не жалете средства, за да си доставите удоволствие. Сега ви е позволено всичко.     Това е ден, в който ще натрупате много нови впечатления. Не бъдете скептични или подозрителни. Оставете другите да ви водят. Това е ден, в който да си дадете шанс за нови възможности. Не горете мостове, но и не поглеждайте назад. Всичко хубаво, което предстои е пред вас. Днес не си правете прекалено сериозни планове. Оставете нещата да се развиват от само себе си. Ще останете приятно изненадани от развоя на събитията.   Колкото по-отворени бъдете към доброто и новото, толкова повече положителни събития ще се случат в живота ви. Важното е да не се претоварвате.    Това е ден, в който да не бързате за нищо. Припряността не само ще ви изнерви, но може и да доведе до неприятни инциденти. Пазете се от ел. уреди. Това е ден, който може да ви върне назад в спомените. Ако това не ви носи никаква полза променете посоката на взора ви.    Това е ден, в който няма да бъдете оставени да тъгувате. Може да си помислите, че никой не го интересуват вашите вълнения, но скоро ще се убедите, че това не е така. През този ден потиснете чувството си за превъзходство. Колкото и да ви се струва, че сте повече от останалите, не е задължително да го демонстрирате. Щадете чувствата на другите. Очаква ви един лек и приятен ден. Може да нахлуят стари спомени и да разберете, колко много неща, събития и хора сте надраснали. Веселете се на воля.", "date": "2019.04.25", "title": "Дневен хороскоп за 26 април"}
{"url": "https://www.actualno.com/curious/kak-da-ne-puknem-jajcata-za-velikden-dokato-gi-varim-news_743034.html", "text": "        За измиването можете да ползвате сапун, но по-добре ще е, особено ако са домашни, да ги оставите за няколко минути в съд с вода с разтворен препарат за почистване на съдове. Така ще сведете до минимум риска от заразяване със салмонела.    Препоръчително е да не се оставят на вратата на хладилника, тъй като промените в температурата водят до по-бързото им разваляне. Също така не трябва да се замразяват, освен ако не смятате да ги сготвите веднага след размразяването им.   Белите се боядисват по-лесно. За да избегнете напукването на черупките при варене, не използвайте пресни яйца. Те са по-крехки. Освен това яйцата трябва да са със стайна температура преди да ги сложите в тенджерата.   ", "date": "2019.04.25", "title": "Как да не пукнем яйцата за Великден, докато ги варим "}
{"url": "https://www.actualno.com/vraza/proekt-za-domashen-patronaj-shte-podobri-jivota-na-220-dushi-vyv-vraca-news_743543.html", "text": "  Одобриха проектното предложение на Община Враца за патронажна грижа за възрастни хора и лица с увреждания, предаде кореспондентът на .     Предстои подписването на договора за безвъзмездна финансова помощ на на стойност 523 131 лева. В рамките на проекта е планирано да бъде подобрено качеството на живот на 220 души и да се осигури заетост в сектора на здравно-социалните услуги на 37 лица.   От реализирането на проекта могат да се възползват хора над 65-годишна възраст с ограничения или невъзможност за самообслужване, както и лица с увреждания и техните семейства.\r\nПредстои  след подписването на договора да започне процедурата по избор на изпълнител на дейностите, ремонт на подходящи помещения, закупуването на транспортно средство за извършване на услугата, както и подбор и назначаване на екип за управление на услугата.  ", "date": "2019.04.25", "title": "Проект за домашен патронаж ще подобри живота на 220 души във Враца"}
{"url": "https://www.actualno.com/asia/ministyryt-na-otbranata-na-shri-lanka-podade-ostavka-news_743559.html", "text": "  Министърът на отбраната на Шри Ланка подаде оставка, поемайки отговорността за пропуските в сигурността, които доведоха до серията бомбени атентати в столицата Коломбо навръх Католическия Великден. Това предаде AFP, цитирана от агенция \"Фокус\".     Хемасири Фернандо предаде оставката си на президента Майтрипала Сирисена, пояснява източник на агенцията.   „Той каза на президента, че поема отговорността и се оттегля, за да може държавният глава да направи ново назначение\", разкри източникът, говорейки при условие за анонимност.", "date": "2019.04.25", "title": "Министърът на отбраната на Шри Ланка подаде оставка"}
{"url": "https://www.actualno.com/politics/smetnata-palata-sybira-danni-za-predizbornite-kampanii-news_743530.html", "text": "  До 1 март участниците в изборите трябва да подадат в Единния регистър по Изборния кодекс /ЕРИК/ на Сметната палата първите данни за предизборната си кампания, съобщиха от Сметната палата.     Съгласно Изборния кодекс участниците в изборите - партии, коалиции от партии и инициативни комитети, са длъжни да представят в Сметната палата в 5-дневен срок от откриване на предизборната кампании, основна информация.   Това са най-вече обстоятелствата за вписване в регистъра на Софийски градски съд (по чл. 17 от Закона за политическите партии); имената на лицата, които отговарят за приходите, разходите и счетоводната отчетност; имената на дарителите, видът, целта, размерът или стойността на направените дарения; имената на физическите лица, предоставили за безвъзмездно ползване вещи или услуги за предизборната кампания, срокът на ползването, видът и описанието на предоставените за ползване вещи и видът на услугите; декларациите за произхода на дарените средства; наименованията на социологическите агенции и на рекламните агенции, както и на агенциите за осъществяване на връзки с обществеността, с които партиите, коалициите и инициативните комитети работят.\r\nУчастниците в изборите трябва да подават и по време на кампанията всяка следваща нова информация от изброените групи за вписване в ЕРИК, като срокът за това е до 7 дни от възникването й. Съгласно Изборния кодекс за неподаването на задължителната информация в ЕРИК на лицата, които представляват партията, инициативния комитет или коалицията, се налага глоба от 3000 до 10 000 лв.  Партия, коалиция или инициативен комитет във връзка с предизборната кампания не може да получава: анонимни дарения под каквато и да е форма. Дарения, за които не е посочено ЕГН, се приема, че също са анонимни.Партиите не могат да получат като дарение средства от юридически лица и от еднолични търговци; средства от чуждестранни физически лица, с изключение на лицата - граждани на друга държава - членка на ЕС, които имат избирателни права по кодекса; средства от религиозни институции; средства от чужди правителства или от чуждестранни държавни предприятия, чуждестранни търговски дружества или чуждестранни организации с идеална цел. Забранено е безплатното използване и на публичен административен ресурс.", "date": "2019.04.25", "title": "Сметната палата събира данни за предизборните кампании"}
{"url": "https://www.actualno.com/europe/i-chehija-sprja-vnosa-na-ruski-neft-prez-belarus-news_743480.html", "text": "  Чешката република преустанови вноса на нефт по газопровода „Дружба“ в Беларус, съобщиха за Reuters източници, запознати със ситуацията.     Малко по-рано също съобщи, че е спряла транзита на нефт през този газопровод.   Reuters добави, че руското правителство ще проведе днес среща по въпроса за качеството на петрола след спирането на доставките през газопровода „Дружба“ до Полша.\r\nПроблемът с качеството на петрола, идващ от Русия към Беларус през газопровода „Дружба“ в южната част на републиката възникна миналата седмица. „Транснефт“ призна високото съдържание на хлориди в него и обяви предприемането на мерки за разрешаване на проблема възможно най-скоро.  ", "date": "2019.04.25", "title": "И Чехия спря вноса на руски нефт през Беларус"}
{"url": "https://www.actualno.com/burgas/nacionalnata-izlojba-na-cvetja-flora-burgas-shte-radva-lubitelite-na-krasotata-news_743399.html", "text": "  На 28 април в Бургас ще бъде отрита Националната изложба на цветя \" \" 2019. Тя се провежда за . Тази година сто участници от страната ще вземат участие в нея. Сред тях са производители на цвета, вносители, флористи, ландшафтни специалисти, аранжори. Изложбата на цветя тази година се нарича \"Цветно\".     Тя ще бъде открита с изпълнения на рок група \"Горещ пясък\", солисти на хор \"Милка Стоева\" и танцьори на ансамбъл \"Зорница\".\r\nОт Асоциацията на флористите ще покажат на присъстващите начините на аранжиране и правилно подреждане на цветя.\r\nКак се плете най-старата българска дантела и още много интересни неща за старинното плетиво, ще разберат посетителите на изложението.  За децата са подготвени специални работилници, където ще могат да аранжират цветя следвайки указанията на специалисти, да се занимават с грънчарство.\r\nНа първи май ще бъдат наградени най-добрите участници от конкурсната част на \"Флора Бургас\". До седми май всеки може да посети красивото цветно изложение, което се намира в Експозиционен център Флора в морската градина.     от 28 април до 7 май\r\nот 10:00 до 20:00ч От 11:00ч. - Официално откриване на 35-то издание на Национална изложба на цветя \"Флора Бургас\" 2019\r\n/ С участието на група \"Горещ пясък\", ансамбъл \"Зорница\" с ръководител Николай Парушев, квартет солисти от хор \"Милка Стоева\" с ръководител Светла Стоева/   От 11:30 до 13:00ч. - Забавна програма - детска анимация и работилници по изработка на цветя от балони, цветни хвърчила, игри и състезания/\r\n/ Със специалното участие на актьорите: Невена Цанева, Златко Ангелов и Пламен Каров/ От 11:00 до 12:00ч. - Детски фестивал - организиран от Фондация \"Арт офис\" по програма \"Изкуство в движение\" /ателиета и аниматори/\r\n- \"Букет усмивки\" - анимация\r\n- \"Работилница за цветни фантазии\" - ателие\r\nОт 17:00 до 18:00ч. - Детски фестивал - организиран от Фондация \"Арт офис\" по програма \"Изкуство в движение\" /представления/\r\n- \"Магазинче за ноти\" - куклен театрален спектакъл От 11:00 до 12:00ч. - Детски фестивал - Фондация \"Арт офис\" по програма \"Изкуство в движение\" /ателиета и аниматори/\r\n- \"Цветна игротека\" - анимация\r\n- Ателие за бижута ART LAND\r\nОт 14:00ч. - Демонстрация по флористика \"Как да внесем красота в ежедневието\" - организирано от Асоциация на флористите в България\r\nОт 17:00 до 18:00ч. - Детски фестивал - Фондация \"Арт офис\" по програма \"Изкуство в движение\" /представления/\r\n- \"Магазинче за цветове\" - куклен театрален спектакъл От 11:00 ч. - Официално награждаване на участниците в конкурсната част на Национална изложба на цветя \"Флора Бургас\" 2019 От 11:00 ч. - Състезание и демонстрация по сглобяване на декоративни съдове - с участието на ученици от ПГСАГ \"Кольо Фичето\" От 11:00 ч. - Презентация ЦВЕТНите растения на България - представена от ботаника Росен Василев от Българска Фондация Биоранообразие. Представяне на изложбата  \"Поляна от кръпки\". От 11:00 ч. - Демонстрация на \"Кене\" - най-старата дантела изработвана от българката; Калоферска дантела и плъсти - обработка на вълна - Демонстрацията е подготвена от Капка Стоичкова, основател на \"Седянка Българка\" От 11:00 ч. - Демонстрация по грънчарство - \"Майсторите АА\".", "date": "2019.04.25", "title": "Националната изложба на цветя \"Флора Бургас\" ще радва любителите на красотата"}
{"url": "https://www.actualno.com/balkani/za-edna-godina-rumyncite-sa-namaleli-s-23-000-dushi-news_743475.html", "text": "  Румъния загуби още 23 000 жители през изминалата година, съобщават румънските медии, цитирани от МИА.     Според Румънския национален статистически институт в началото на годината населението на Румъния е 22 171 000 души, докато в началото на 2018 г. е било 22 194 000 души. Това означава, че румънците са намалели с 23 000 души.   Данните показват, че в Румъния хората над 65 години са с 434 000 повече от тези на възраст от 1 до 14 години.", "date": "2019.04.25", "title": "За една година румънците са намалели с 23 000 души"}
{"url": "https://www.actualno.com/society/pchelari-podgotvjat-blokada-na-pytja-pleven-sofija-zaradi-natroveni-pcheli-news_743493.html", "text": "  Пчелари готвят блокада на пътя Плевен-София заради натровени пчели, предаде БНТ.     Пострадали са кошери в плевенските села Биволаре и Божурица. Собствениците им алармират, че пчелите им . Пострадали са над 1000 пчелни семейства.   Според пчеларите причината е, че земеделски производители използвали неразрешени за Европейския съюз препарати за третиране на почвата.\r\nТова било доказано още миналата година както с изследвания на пчелите, така и с растителни проби.  Днес пчеларите подадоха сигнал в Областната земеделска дирекция, откъдето ще изпратят комисия за огледи на място. Те се заканиха, че ако държавата не предприеме мерки, ще блокират главния път от Плевен за София.", "date": "2019.04.25", "title": "Пчелари подготвят блокада на пътя Плевен-София заради натровени пчели"}
{"url": "https://www.actualno.com/politics/318-sa-kandidatite-za-evropejskija-parlament-news_743483.html", "text": "  318 е общият брой на кандидатите, които ще участват в изборите за Европейски парламент. Това каза говорителят на ЦИК Александър Андреев, предаде „Фокус“.     Андреев припомни, че през тази седмица се извърши жребият за номерата на партиите, коалициите и инициативните комитети в бюлетината за евроизборите, както и жребият за медийно отразяване в БНТ и БНР. „А днес беше прието и решението за примерното сгъване на бюлетината“, каза още той. Говорителят на ЦИК обясни, че 318 е общият брой на кандидатите, които ще участват в изборите за Европейски парламент – 13 партии, 8 коалиции и 6 независими кандидати. По думите му за предходните избори през 2014 г. кандидатите са били 313.   „По отношение на наблюдателите имаме подадени заявления от 3 организации“, заяви Андреев. По думите му общият брой на жалбите досега са 20, а сигналите са общо 5, като един от тях е в във връзка със злоупотреба с лични данни и е препратен на Комисията за защита на личните данни.  ", "date": "2019.04.25", "title": "318 са кандидатите за Европейския парламент"}
{"url": "https://www.actualno.com/education/krasimir-vylchev-namalihme-s-60-priema-po-ikonomika-news_743471.html", "text": "  От 2016 г. започнахме политика на преструктуриране на приема и финансирането. Този прием, който предложихме и приехме вчера на Министерски съвет, специално по професионалното направление \"Икономика\", е с 60 процента по-нисък от този през 2015 г. Това каза министърът на образованието Красимир Вълчев, предаде БГНЕС.     „Тоест ние сме намалили с 60% приема в професионално направление \"Икономика\", като сме го нулирали в шест или седем държавни висши училища. Най-малко е намалението в УНСС, защото правим това намаление въз основа на комплексната оценка за качество на обучението, научните изследвания и реализация“, каза още образователният министър.   В УНСС показателите за реализация, за научна дейност и за акредитация са по-високи от другите висши училища, които обучават професионално направление „Икономика“, но въпреки това и в УНСС приемът е намален с над 20% спрямо 2015 г., посочи Вълчев.", "date": "2019.04.25", "title": "Красимир Вълчев: Намалихме с 60% приема по икономика"}
{"url": "https://www.actualno.com/vraza/vrachanskoto-uchilishte-nikola-vojvodov-praznuva-patronnija-si-praznik-news_743450.html", "text": "  Училище „Никола Войводов“ във Враца отбелязва днес патронния си празник. Заместник-кметът Петя Долапчиева беше официален гост на тържеството.Тя приветства присъстващите и връчи на директора на учебното заведение Снежанка Каменова поздравителен адрес от името на кмета Калин Каменов.     „В днешния празничен ден, Ви благодаря за това, че пазите жив спомена за житейския път и делото на врачанина, революционера и радетеля за свобода - Никола Войводов. Бъдете горди с патрона на своето училище. Съхранявайте традициите и ги съчетавайте с иновациите в съвременното образование“ - се казва в поздравителния адрес.\r\nПрограмата за празника  продължи с много песни и танци, изпълнени от възпитаниците на СУ „Никола Войводов“.", "date": "2019.04.25", "title": "Врачанското училище „Никола Войводов“ празнува патронния си празник"}
{"url": "https://www.actualno.com/crime/mestan-plati-parichnata-si-garancija-ot-10-000-leva-news_743492.html", "text": "  Лютви Местан плати паричната гаранция от 10 000 лева, която окръжната прокуратура в Кърджали му наложи. Това съобщиха от държавното обвинение, цитирани от „24 часа”.     Припомняме, че е обвинен в причиняване на смърт по непредпазливост на 6-месечно бебе при тежка катастрофа, която стана на 14 април на международния път за ГКПП \"Маказа\". Мярката за неотклонение беше отменена веднъж от окръжния съд в Кърджали, защото прокуратурата не беше събрала данни за имущественото състояние на Лютви Местан.   Веднага след съдебното определение прокуратурата пак наложи на политика мярка за неотклонение \"парична гаранция\" от 10 000 лева.", "date": "2019.04.25", "title": "Местан плати паричната си гаранция от 10 000 лева"}
{"url": "https://www.actualno.com/europe/putin-e-gotov-za-pylno-vyzstanovjavane-na-otnoshenijata-s-ukrajna-news_743454.html", "text": "  Руският президент Владимир Путин заяви, че Русия е готова да възстанови изцяло отношенията си с Киев, след като президентските избори в Украйна доведоха до поемане на властта от политическия новак      \"Ние искаме и сме готови да възстановим напълно отношенията с Украйна. Но не можем да го направим едностранно\", каза той пред журналисти след срещата си с Ким Чен Ун във Владивосток, предаде БГНЕС.   Той каза, че изборния уикенд, в които Владимир Зеленски победи досегашния президент Петро Порошенко със 73% от гласовете, показва \"пълния провал\" на политиката на Порошенко. \"Новото ръководство на Украйна не може да не успее да проумее това\", каза президентът.\r\nПорошенко пое твърда линия по отношение на Русия по време на мандата му, който бе белязан от борбата срещу подкрепените от Москва бунтовници в източните сепаратистки региони. По време на ожесточената кампания той последователно се представяше като единствения кандидат, който може да се противопостави на Путин.  Коментарите на руския президент идват ден след като той подписа указ, улесняващ хората, живеещи в сепаратистките територии на Украйна, да получат руски паспорти. Този ход бе осъден от Киев и Запада, както и от ЕС.", "date": "2019.04.25", "title": "Путин е готов за пълно възстановяване на отношенията с Украйна"}
{"url": "https://www.actualno.com/bgfootball/levski-nabeljaza-za-transfer-igrach-s-opit-v-anglija-i-italija-news_743506.html", "text": "  За още една трансферна цел на Левски съобщиха медии в Румъния. Играчът е бивш младежки национал на Италия (12 мача с 1 гол), като има и един мач за \"Скуадра адзура\".     Той дебютира за тима на 15 август 2012 при поражението с 1:2 от Англия - влиза като резерва в последните 6 минути.   Оказа се, че италианецът е бил в различни периоди на основните съперници на \"сините\" в българското първенство - Лудогорец и ЦСКА.\r\n\"Червените\" са били харесали 28-годишния сега халф преди 7 години. По това време той е играч на Удинезе, а на \"Българска армия\" са го искали под наем.  Левски ще срещне трудности в привличането на италианския халф. Футболистът на румънския Ботошани е в напреднали преговори с Динамо (Букурещ) и заплатата, която е поискал от \"червените кучета\", не би се харесала на ръководството на \"сините\". Става дума за .\r\nВижте кой е желаният от \"сините\" играч в .   ", "date": "2019.04.25", "title": "\"Левски\" набеляза за трансфер играч с опит в Англия и Италия"}
{"url": "https://www.actualno.com/curious/kakvi-podaryci-si-razmeniha-putin-i-kim-chen-un-video-news_743494.html", "text": "  Лидерът на КНДР Ким Чен Ун подари на руския президент Владимир Путин традиционен корейски меч, а руският лидер поднесе на госта си сабя и чаен сервиз за пътуване.     \"Когато нямаше модерни оръжия, използвахме такива мечове – те олицетворяват силата, моята душа и нашия народ, който ви подкрепя\", каза Ким Чен Ун, връчвайки подаръка.  Лидерите си размениха символично и монети.  Днес руският и севернокорейският президент проведоха във Владивосток първата си среща. Лидерът на Северна Корея пристигна във Владивосток в сряда с легендарния си брониран влак.  Срещата във Владивосток е първият личен контакт на двамата политици и първото посещение на Ким Чен Ун в Русия, откакто той дойде на власт през 2011 г. Това е и първото чуждестранно посещение на председателя на държавния съвет на КНДР след преизбирането му на този пост през април тази година.    ", "date": "2019.04.25", "title": "Какви подаръци си размениха Путин и Ким Чен Ун? (ВИДЕО)"}
{"url": "https://www.actualno.com/politics/joncheva-sled-izborite-shte-moje-da-premahnem-avtoritarizma-v-bylgarija-news_743490.html", "text": "  „Помогнете ни в борбата с корупцията в общината”. С тези думи се обърнаха жителите на Септември към водача на листата на \"БСП за България\" за Европейските избори Елена Йончева, съобщиха от пресцентъра на БСП. Те обясниха, че има кръг от фирми, които печелят обществени поръчки, които се управляват от подставени лица на кмета Рачев. Хората подчертаха, че има намерени документи на ДАНС и за купуване на гласове на последните местни избори през 2015 г., с които кметът е разполагал и са намерени в нощното му шкафче. Те казаха, че макар да е бил задържан, той продължава да управлява общината и тя е на първите места по отпуснати средства от МС.     „България губи 22% от БВП всяка година от корупция. Това е най-големият грабеж, на който България е подложена. Ние можем да спрем това”, категорична бе Елена Йончева. По думите й случващото се в Септември е същото, което се случва в много общини у нас. Като примери за разследваните от нея случаи тя посочи в Хасково ”Кумгейт”, скандала „Ало, Банов съм”, скандала за оградата по границата с Турция, скандала за състоянието на пътищата. Според нея левицата ще спечели Европейските избори и това е само първа стъпка. Тя допълни, че след това започва голямата битка за България, която ще бъде трудна, но листата на БСП, с помощта на хората, ще спечели. „Тези избори са за България. След тях ще имаме възможност да махнем това авторитарно престъпно управление, което е завзело България”, каза тя. По думите й има механизми за борба с корупцията и на национално, и на общинско ниво. Според нея най-малкото е, че ако се смени властта, прокуратурата ще има повече смелост да довърши тези разследвания. Тя допълни, че ЕС констатира че в България има корупция и трябва да ни помогне. „Ще има нов европейски прокурор, чието внимание, се надяваме, да се насочи към България”, каза тя. По думите й докато в България има умни, активни и ангажирани хора, значи, че има надежда да спасим страната си.\"- коментира тя.   „Това, което се случва в Септември, не е изолиран случай, а пример как се управлява България”. Това заяви кандидатът за евродепутат от листата на левицата Димитър Данчев. По думите му този модел е търговия с влияние и усещане, че някои хора във властта са повече от другите, над закона и могат да разполагат с обществената собственост- както намерят за добре. „Хората с асансьорите живеят с увещанието, че са безнаказани и няма кой да им потърси отговорност. Корупцията краде от всички нас и трябва да я спрем. Затова и нашата основна цел е - справедливост за всички”, заключи Димитър Данчев.", "date": "2019.04.25", "title": "Йончева: След изборите ще може да премахнем авторитаризма в България"}
{"url": "https://www.actualno.com/vraza/16-uchilishta-ot-vraca-uchastvaha-v-izlojbata-nasheto-velikdensko-jajce-news_743434.html", "text": "  16 училища от Враца взеха участие в изложбата „Нашето великденско яйце“. Яйцата са вече на пл. „Христо Ботев“ и радват всички граждани и гости на града. Идеята на организаторите от Община Враца бе всяко от учебните заведения да декорира и украси по едно голямо яйце и по този начин да покаже своята специфика.     Началото Великденските празници във Враца започна с фолклорно надпяване в Етнографско възрожденския комплекс. В програмата участваха ансамбъл „Вратица“, групите за изворен фолклор „Веселинче“ към Младежкия дом и „Ботунски славеи“ от Криводол.\r\nУчилищата „Отец Паисий“ и „Козма Тричков“, читалището в Челопек и певческа група „Пъстренец-джуниър“-Монтана  също изпратиха свои талантливи  певци. В надпяването най-малкият участник  бе на 6 години. По време на песните младежи от  Ученическия общински съвет боядисаха пъстри великденски яйца.\r\nПразникът продължи на централния площад във Враца, където за най-малките младежката организация на Ротари клуб-Интеракт бяха приготвили великденска изненада. Всеки от малчуганите можеше да се забавлява, да си боядиса яйце и да си тръгне с артрисунка рисунка върху лицето.  ", "date": "2019.04.25", "title": "16 училища от Враца участваха в изложбата „Нашето великденско яйце“"}
{"url": "https://www.actualno.com/sofia/predsedateljat-na-sos-vjarva-che-procedurata-za-izbor-na-kmet-na-mladost-e-izpylnena-pravilno-news_743438.html", "text": "  Гражданите на район \"Младост\" трябва да бъдат спокойни, защото имат действащ кмет. Съдът е допуснал предварително изпълнение на решението на СОС от 31 май 2018-а година за определяне на изпълняващ длъжността кмет до завръщане на титуляря, потвърдено и от ВАС. Това заяви председателят на Столичния общински съвет (СОС) Елен Герджиков след новината, че новият кмет на \"Младост\" .     Герджиков припомни, че преди година ситуацията в Младост е без аналог – тогавашният кмет Десислава Иванчева и един от нейните заместници Биляна Петрова бяха в ареста. Тогава с решение на СОС, съобразено с волята на г-жа Иванчева, бе избран за и.д , който впоследствие подаде оставка. Заради големия административен хаос, който се създаде в района, беше свикан правен съвет на СОС на 30 май 2018. Присъстваха всички членове на Председателския съвет на СОС, представители на Столична община, представители на Министерство на правосъдието, Министерство на труда и социалната политика, Инспекцията по труда, НСОРБ, както и водещи специалисти по трудово и административно право от СУ, УНСС, НБУ.   Герджиков посочва, че след изключително задълбочена дискусия и анализ на цялата налична документация Правният съвет излезе с решение, че СОС трябва да определи изпълняващия дейността кмет на район \"Младост\", заради което поиска от Клисуров да представи информация за действащите към онзи момент заместник кметове. Той даде такава, в която бе посочено, че освен самият той и Биляна Петрова, която беше в ареста, другите заместници са - арх. Румен Русев и Петър Къджилов, назначен предния ден със заповед на г-жа Иванчева. В изпълнение на решението на Правния съвет, председателят със свой доклад предложи двата възможни варианта – Русев или Кърджилов, които бяха изслушани в местния парламент. Общинските съветници с голямо мнозинство избраха Румен Русев, разказа Герджиков.\r\nСОС беше принуден да вземе решение в тази безпрецедентна ситуация, тъй като в районната администрация цареше тотален безпорядък, сътворен след поредица от административни актове със и без правно основание. Основната задача, пред която бяха изправени съветниците бе да се въведе ред в район \"Младост\" и да се гарантират правата на гражданите, подчерта Герджиков.  Припомняме, че вчера (24 април) стана ясно, че на първа инстанция съдът обяви избора на Русев за незаконен. В решението съдът посочва, че СОС е бил длъжен да изясни всички факти и обстоятелства преди да назначи новия кмет на района, но това не било сторено. СОС не е проучил дали Десислава Иванчева е упражнила властта си и е назначила човек, който да я замества, докато тя е в ареста. Десислава Иванчева определено е назначила свой заместник и това е Петър Кърджилов, е съдебното становище. Самата същото по-рано днес (25 април)", "date": "2019.04.25", "title": "Председателят на СОС вярва, че процедурата за избор на кмет на \"Младост\" е изпълнена правилно"}
{"url": "https://www.actualno.com/politics/deputatite-vyv-velikdenska-vakancija-do-8-maj-news_743441.html", "text": "  С последния звънец на днешното пленарно заседание приключи пролетната сесия на парламента, а депутатите излязоха в 10-дневна Великденска ваканция, предаде репортер на БГНЕС.     Съгласно правилника Народното събрание няма да заседава от Велики петък, включително, а депутатите ще подновят работа на 8 май, сряда, от 09.00 часа.   „Пожелавам на всички светли и топли празници. Нека се вглеждаме сами в себе си и да се върнем по-добри“, пожела на депутатите председателстващия днешното заседание Емил Христов.", "date": "2019.04.25", "title": "Депутатите във Великденска ваканция до 8 май "}
{"url": "https://www.actualno.com/dobrich/deca-shariha-velikdenski-jajca-v-etnografskata-kyshta-v-dobrich-news_743403.html", "text": "  За поредна година на в Етнографската къща в Добрич беше пресъздаден обичаят, свързан с боядисване и изписване на великденски яйца. Музейни специалисти разказаха за произхода и символиката на празника.        Ученици от музикалните и хореографски паралелки на СУ „Св. Климент Охридски“ в Добрич и деца от клуб „Златна ябълка“ се запознаха с традиционни техники за боядисване на яйце. Всеки от тях заложи на въображението си, за да станат яйцата красиви.  А с първото червено яйце беше направен кръстен знак на малките посетители.", "date": "2019.04.25", "title": "Деца шариха великденски яйца в Етнографската къща в Добрич"}
{"url": "https://www.actualno.com/crime/nov-obvinitelen-akt-sreshtu-rumen-ovcharov-za-trojno-po-goljama-shteta-news_743459.html", "text": "  Специализираната прокуратура внесе обвинителен акт срещу Румен Овчаров, Пламен Стефанов - бивш изпълнителен директор на „Мини Бобов дол“ ЕАД, и Анна Янева - бивш заместник министър, за умишлена безстопанственост, от която са последвали щети в размер на повече от 24 млн. лева, става ясно от съобщение на държавното обвинение.      вече беше привлечен към случая - още на 30 март миналата година, но обвинението за \"дооправяне\" - заради процесуални нарушения. Тогава обвинението беше за умишлена безстопанственост - че въпреки задълженията си като енергиен министър, Овчаров  умишлено не е упражнил достатъчно контрол, в резултат на което са  последвали значителни щети за „Мини Бобов дол\" ЕАД. По това време обвинението беше за щети за 8 940  231,47 лева и за длъжностно престъпление спрямо Овчаров.   \"След връщането на делото Специализираната прокуратура извърши множество процесуално следствени действия, при които се събраха доказателства за това, че в резултат на неупражнения от Овчаров контрол, за „Мини Бобовдол“ ЕАД са последвали щети в размер на повече от 24 млн. лева, т.е. почти три пъти повече. Доказателствата, събрани от Специализираната прокуратура, след връщането на делото от съда, обосноваха ангажиране на наказателната отговорност и на бившия заместник-министър на икономиката и енергетиката и на бившия изпълнителен директор на „Мини Бобов дол“ ЕАД\", се сочи още в съобщението.\r\nЧрез сключен договор за наем на „Ораново“ ЕООД (бел. ред. - всъщност концесионерът е \"Пирин Ораново\" ЕООД, понастоящем обявено в ликвидация )  са прехвърлени изключителните права на добив, транспортиране и продажба  на въглища от участък \"Бабино\" и участък „Бобов дол“ от находище  „Бобовдолски въглищен басейн“, предоставени с решения на Министерския  съвет на \"Мини Бобов дол\" ЕАД. Това е станало без да се проведе открита  процедура при условията на публичност и прозрачност, свободна и лоялна  конкуренция и равнопоставеност на всички кандидати. Не е било установено  също така дали „Ораново“ ЕООД притежава необходимите за извършване на  добив на подземни богатства (въглища) технически, управленски и  финансови възможности) и е последвало откриване на производство по  несъстоятелност на \"Мини Бобов дол\" ЕАД.  И на тримата обвиняеми е повдигнато обвинение за умишлена безстопанственост - за периода от 25.05.2006 г. – 18.03.2009 година. Предстои насрочване на делото пред Специализирания наказателен съд.", "date": "2019.04.25", "title": "Нов обвинителен акт срещу Румен Овчаров, за тройно по-голяма щета"}
{"url": "https://www.actualno.com/europe/voennata-doktrina-na-vladimir-zelenski-news_743516.html", "text": "   Редакцията на украинското издание „Новое время“ разполага с материали, които описват „военната доктрина“ на бъдещия президент на страната . Уточнява се, че документът е предаден на списанието от Иван Апаршин, съветник на избрания държавен глава на Украйна по въпросите, засягащи сигурността и отбраната. Изданието публикува пълния текст на материала, а Агенция „Фокус“ – цялостния му превод.      „Въпросите, свързани със сигурността и отбраната, са отговорност на президента.\r\nЩе осигурим единно ръководство на силите за отбрана в съответствие с принципите и стандартите, приети от страните-членки на НАТО.   В най-кратки срокове ще решим проблема за прехвърляне на системата от военни контролни органи към J, G и S структури.  Постът на началник на Генералния щаб ще бъде отделен от поста главнокомандващ на Въоръжените сили.\r\nПланирането на отбраната и стратегическото използване на Въоръжените сили ще се осъществява от Генералния щаб, а формирането и обучението на войски и сили, както и командването на Въоръжените сили и отделни клонове на войските, използването на войски и сили – от съвместен оперативен щаб.\r\nЗа да се противопоставим на противник, който ни превъзхожда числено и финансово, ще имаме професионална, доброволна и мотивирана армия, съвместима с армиите на страните от НАТО.    Армията ще бъде подсилена с резерв и система за териториална отбрана.   Ще осигурим участие в ръководството на армията на офицери, които се грижат за живота на всеки войник и са способни да спечелят победи.\r\nКомандирите, тактическите и оперативните органи ще получат максимална възможна независимост при вземането на решения за отблъскване на въоръжената агресия.\r\nНито един метър от нашата територия няма да предадем на врага.\r\nЩе създадем модерна система за планиране и управление на финансовите и материалните ресурси на отбраната, базирана не на минимално необходимите изисквания за отбрана, както правим днес, а на регулаторните изисквания, както се прави във водещите армии по света.   Ще избавим Въоръжените сили от необичайните функции. Военното имущество, което не се използва по предназначение, ще бъде прехвърлено на ръководството на централни или местни органи, други органи, упълномощени да управляват държавна собственост.   Ще бъде осигурена открита финансова информация за функционирането на сектора за сигурност и отбрана ,и ще бъде осигурен публичен достъп за мониторинг на ефективността на използването на всяка стотинка от отпуснатите финансови ресурси.\r\nНикой няма да печели от армията.\r\nНе само на думи - наистина ще гарантираме прилагането на истинските стандарти на НАТО по отношение на разпределението на финансовите ресурси:\r\n50% от финансовия ресурс ще бъде изразходван за поддръжката на Въоръжените сили, 30% - за тяхното преоборудване, 20% - за обучение на войски и сили;\r\nИзпълнителите ще получат парична помощ на ниво държави-членки на НАТО, ще имат приоритетно право да се запишат в образователни институции, безплатно образование, медицинска застраховка и други подобни.   Държавата ще гарантира достойна сигурност за всеки войник, когато той служи и когато стане ветеран.\r\nНа военнослужещите ще бъде осигурено служебно настаняване. Тези, които имат служба повече от 20 години, ще получат апартаменти по целеви програми, както и чрез дългосрочно ипотечно кредитиране.\r\nЩе осигурим прозрачност на националната отбрана и ще създадем конкурентни условия за частния бизнес и държавните предприятия.\r\nАрмията ще получи модерни високотехнологични оръжия.\r\n„Укроборонпром“ ще бъде лишен от функциите за формиране на военно-техническа политика. Новият централен изпълнителен орган ще се занимава с формирането и изпълнението на военно-индустриалната политика“.", "date": "2019.04.25", "title": "\"Военната доктрина\" на Владимир Зеленски"}
{"url": "https://www.actualno.com/burgas/burgaskata-policija-prizova-vodachite-da-sa-tolerantni-i-tyrpelivi-na-pytja-news_743328.html", "text": "  Великденските празници в Бургаска област ще преминат под засилено полицейско наблюдение. Проверки ще се правят както за превишена скорост, така и за употреба от страна на водачите, на алкохол и наркотични вещества.     В проверките по празниците, ще се включат екипите снабдени с мобилни камери. Не само по пътищата, но и в населените места на региона, ще патрулират цивилни полицаи.Тяхната основна задача е, да не бъде помрачен празникът заради кражби, да се осигури сигурността в храмовете и домовете на хората, които са избрали да прекарат Великден на друго място.   \"По полицейска линия за превенция на домовите кражби са предвидени редица гласни и негласни мерки с цел наблюдение, включително и в малките населени места и вилни зони\", каза комисар Неделчо Рачев, началник отдел \"Охранителна полиция и КАТ\" при ОДМВР Бургас.\r\nТой съобщи и добрата новина за жителите на комплекс „Меден рудник“, които са принудени да стоят в задръствания, заради ремонта на единствения път за комплекса. И двете платна на булевард „Захари Стоянов” ще бъдат отворени за движение от 26 април до края на празничните дни. Същото се отнася и за булевард „Проф. Якимов”, в жилищен комплекс „Славейков“, чийто ремонт продължава с нанасяне на маркировка на ремонтираната част от пътя.  От КАТ предупреждават, че на 25 и  29 април се ограничава движението на тежки камиони по автомагистрала „Тракия“, за да не се натоварва допълнително пътният поток.", "date": "2019.04.25", "title": "Бургаската полиция призова водачите да са толерантни и търпеливи на пътя"}
{"url": "https://www.actualno.com/smolyan/na-prikluchenija-vdyn-gorite-tililejski-otivat-deca-ot-stara-zagora-news_743344.html", "text": "  На четиридневен Великденски изследователски лагер в местността „Чаирски езера“ на Родопите отиват 12 деца от Стара Загора. Организатор на лагера е клубът „Роден за приключения“ с ръководител Владимир Крумов.     Малчуганите, които утре тръгват към вълнуващи преживявания, са между 11 и 15 години.   \"Пътят дотам е доста дълъг. От Стара Загора до Пловдив ще пътуват с влак, което за някои от децата ще е за първи път. От Пловдив до разклона за Чаирите по пътя за Триград ще пътуват с автобус. След това пеша ще се изкачат до хижа \"Чаирски езера\", обясни Крумов.\r\n„Има планиран поход до едно изоставено родопско село Чамла, посещаване на Ягодинската пещера. Организирали сме групови тимбилдинги за децата, търсене на съкровища, лагерен огън. И понеже е Великден, всеки ден има кратки събития, свързани с празника“, допълни той.  Местността Чаирите е известна с т. нар. „Пияната гора“. Дърветата в нея са наклонени по невероятно причудлив начин, защото теренът е свлачищен. Много от тях са наполовина изкоререни, но продължават да растат. Всяко отцепване на парче земя в годините назад е причинило промяна в посоката на растежа им, защото дърветата се стремят да възстановят перпендикулярното си положение спрямо земята. Така са придобили зигзагообразни и много странно пречупени форми. Влязъл в нея, у човек се появява усещането, че е в невероятен горски свят и трудно може да се върне.", "date": "2019.04.25", "title": "На приключения вдън горите тилилейски отиват деца от Стара Загора  "}
{"url": "https://www.actualno.com/crime/aleksandyr-manolev-e-obvinen-v-prestyplenie-zasjagashto-finansovite-interesi-na-es-news_743528.html", "text": "  Окръжна прокуратура – Благоевград привлече като обвиняеми бившия зам.- министър на икономиката и Ана Димитрова за престъпление, засягащо финансовите интереси на Европейския съюз, извършено от двамата в съучастие и при условията на продължавано престъпление /по чл.248а, ал.3, вр. ал.2 вр. чл. 20, ал.3 и ал.4 вр. чл. 26, ал.1 от НК/. Това съобщиха от пресцентъра на Окръжна прокуратура.     Наказателната отговорност на е ангажирана за това, че в периода от началото на месец януари 2013 г. до 14 октомври 2015 г. в София, Сандански и Благоевград, в съучастие - Манолев като подбудител и помагач, а Ана Димитрова в качеството ѝ на търговец - ЕТ „Агротрейд - Ана Димитрова“ Сандански като извършител, са представили пред Държавен фонд „Земеделие“, Областна дирекция „Земеделие“ гр. Благоевград и Дирекция „Оторизация на плащанията по прилагане на мерките за развитие на селските райони“, Отдел „РРА“ гр. Благоевград неверни сведения в Заявление за подпомагане за изграждане на жилищна сграда за гости в местността „Чинар куши“, землището на гр. Сандански и приложени към него документи и в Заявка за плащане от 14.10.2015 г. и приложени към нея документи. Неверните сведения са представени, за да получи търговецът - ЕТ „Агротрейд - Ана Димитрова“ , принадлежащи на ЕС – „Европейския земеделски фонд за развитие на селските райони – Европа инвестира в селските райони“ в размер на 391 160 лева.   На Ана Димитрова е взета мярка за неотклонение гаранция в пари в размер на 2 000 лева, а на Продължават действията по събиране на доказателства, разпити на свидетели и назначаване на експертизи.  От ДФЗ са изискани и получени и всички други заявления за директни плащания от ЕТ „Агротрейд - Ана Димитрова“, финансирани със средства на Европейския съюз. Получените субсидии, както и декларираните данни по тях също са предмет на разследване.", "date": "2019.04.25", "title": "Александър Манолев е обвинен в престъпление, засягащо финансовите интереси на ЕС"}
{"url": "https://www.actualno.com/asia/kitaj-progoni-frenski-voenen-korab-vljazyl-nezakonno-v-tajvanskija-protok-news_743432.html", "text": "  Китай съобщи, че флотът му е отправил предупреждение към френски военен кораб, навлязъл в по-рано този месец и е подал официална протестна нота за рядката проява на европейска сила, предаде АФП.     Пекин вижда самоуправляващия се и демократичен Тайван като своя територия, очакваща обединение, а Съединените щати традиционно са страната, която се противопоставя на тази териториална претенция, плавайки през пролива.   Но сега Франция е тази, която разгневи Китай.\r\nГоворителят на китайското министерство на отбраната Рен Гоциян заяви, че френският военен кораб\" незаконно е влязъл в териториалните води на Китай\" на 7 април.  \"Китайските военни изпратиха военни кораби в съответствие със закона, за да идентифицират френския кораб и го предупредиха да отплава обратно\", каза Рен на месечна пресконференция. \"Китайската страна вече изпрати протестна нота на френската страна.\"\r\n\"Китайските военни винаги са нащрек и твърдо защитават суверенитета и сигурността на страната\", добави той.", "date": "2019.04.25", "title": "Китай прогони френски военен кораб, влязъл незаконно в Тайванския проток "}
{"url": "https://www.actualno.com/ruse/v-rusensko-selo-pochetoha-pametta-na-geroja-asen-iliev-news_743562.html", "text": "  Паметник в центъра на село Караманово събра стотици жители и гости на селото, за да почетат паметта на героя-граничар Асен Илиев. На 24 април се навършиха . Монументът беше отрупан с венци и цветя от признателните потомци. Тържеството премина под патронажа на кмета на община Ценово д-р Петър Петров. За да почетат паметта на Асен Илиев, в Караманово се събраха много бивши защитници на Родината, обединени от интернетплатформата „Граничарите на България“. Сред гостите бяха и представители на областното и общинското ръководство на Съюза на офицерите и сержантите от запаса и резерва. Тържеството бе почетено и от кмета на община Ценово д-р Петров, протосингелът на Великотърновската митрополия отец Славчо, кметове на населени места и общински съветници.     „Името на Асен Илиев е не само символ на родолюбие, но и ярък пример за младото поколение как се защитава Отечеството, как опазването на държавната граница и сигурността на Родината се поставя пред собствения живот. Една велика истина гласи, че героите не умират, те падат в боя, за да живеят в сърцата на поколенията“, каза д-р Петров. Той връчи на различни институции в селото книгата на о.з. полк. Киро Киров, в която се описва подвига и жизнения път на Асен Илиев.  В словото си кметът на Караманово Бисер Блажев, заяви, че Асен Илиев за бойните си другари завинаги ще остане момчето на 23 години, но с геройската си постъпка успя  да запише името си със златни букви в историята на Гранични войски.\r\nПрез есента на 1949 г. Асен Илиев е призован в БНА. По собствено желание той постъпва в Школата за обучение на сержантски състав, а по-късно служи в застава „Орел“ в Североизточните Родопи. На 31 март 1952 г. граничарите влизат в ожесточена престрелка с нарушители на държавната ни граница. В 5,30 часа граничният наряд на младши сержант Асен Илиев се натъква на шпионска група, проникнала в България. Сред дъжд от куршуми загиват ефрейтор Георги Стоименов и редник Стоил Косовски. Асен Илиев се опитва да пресече пътя на бандитите към граничната бразда. В неравната схватка Асен успява да застреля един от нарушителите и пада смъртно ранен на 200 м от границата в местността „Кралимарковски камък“. За военните специалисти престрелката под връх Сарабурун е най-тежкото сражение с диверсантска група в историята на Гранични войски. Президиумът на Народното събрание на Република България награждава посмъртно Асен Илиев с Орден за храброст – трета степен и го удостоява със званието младши лейтенант. От 15 май 1952 г. граничната застава „Орел“, носи неговото име. В навечерието на 2 юни 1973 г. в родното село на героя граничар е открит паметник. Любопитен факт е, че застава с името на Асен Илиев има и на грузинско-турската граница.\r\nСвещеници от Великотърновската епархия отслужиха Благодарствена молитва, благословиха присъстващите и ги поздравиха с настъпващите светли християнски празници.  Ученикът Десислав Асенов прочете стихотворение за героя, написано за тържеството от местната поетеса Пламенка Костова.  Женската фолклорна група „От извора“ повдигна емоционалния градус. Българският дух на публиката получи вдъхновяващ стимул от концерта на Илия Луков и последвалото кръшно българско хоро. Празникът завърши с пищна заря.", "date": "2019.04.25", "title": "В русенско село почетоха паметта на героя Асен Илиев"}
{"url": "https://www.actualno.com/society/ovcharov-shte-populjarizirame-svishtov-kato-kulturno-istoricheska-destinacija-news_743572.html", "text": "  Желанието ни е чрез археологическите проучвания на средновековната крепост „Калето“ да популяризираме Свищов като дестинация за културно-исторически туризъм. Това каза проф. Николай Овчаров, „Фокус“.     Той даде за пример разкопките в Южна България – на Перперикон и Татул, които водят хиляди туристи годишно в региона. „Нашата цел е с течение на времето да превърнем крепостта „Калето“ в туристически обект с културно-историческо значение. Свищов е един много красив град. В него има всичко.\r\nВ края на града се намира големият римски град Нове, който чрез един добре изпълнен европейски проекти е направен много красиво. Във вътрешността на града са възрожденски къщи много красиви сгради от 20 век. Тоест има всички дадености, които биха могли да го направят притегателен център на културно-исторически туризъм. Към всичко товаможем да прибавим и предстоящата първа копка на „Дунав мост 3“, който ще свързва Свищов и Зимния. Всичко това е в полза на това, което сме тръгнали да правим. Дано всичко е наред и имаме успех при тези разкопки“, допълни проф. Николай Овчаров.", "date": "2019.04.25", "title": "Овчаров: Ще популяризираме Свищов като културно-историческа дестинация"}
{"url": "https://www.actualno.com/asia/putin-denuklearizacijata-na-severna-koreja-moje-da-byde-postignata-edinstveno-chrez-mejdunarodno-pravo-news_743460.html", "text": "  Руският президент Владимир Путин заяви, че Северна Корея се нуждае от гаранции за сигурност и че денуклеаризацията може да бъде постигната единствено чрез международно право.     Северна Корея \"се нуждае от гаранции за своята сигурност и за запазване на своя суверенитет\", каза Путин след преговорите със севернокорейския лидер Ким Чен Ун.   \"Трябва да възстановим силата на международното право, да се върнем към държавност, в която международното право, а не законът на най-силните, определя ситуацията в света.\r\nРуският президент Владимир Путин каза, че се нуждае от гаранции за сигурност и че денуклеаризацията може да бъде постигната единствено чрез международно право.  По-рано лидерът на КДНР заяви: \"Ние имаме голямото удоволствие да посетим приятелския, велик съсед и искам да изразя топлите поздравления към уважаемия господин президент и скъпите ни руски приятели от името на нашата държава, правителство и народ.\"", "date": "2019.04.25", "title": "Путин: Денуклеаризацията на Северна Корея може да бъде постигната единствено чрез международно право"}
{"url": "https://www.actualno.com/kustendil/kogato-na-nevoljata-se-nalaga-da-stane-ot-invalidnata-kolichka-news_743427.html", "text": "  Днес преди обяд, на една от пешеходните пътеки на главната улица в град Кюстендил, възрастен мъж в инвалидна количка сам мажеше нескосен тророар пред дома си с мазилка, за да го пригоди за хора в неравностойно положение и за да може да се придвижда до магазина - един от трите големи вериги супермаркети в града.     По това време, през главната улица на Кюстендил беше изключително оживено, като преминаваха десетки коли, пешеходци, а отсреща на кафето пред супермаркета, наблюдаваха мъжа, още десетки такива. Хората го поглеждаха, заобикаляха и преминаваха през пешеходната пътека - незаинтересовани и невпечатлени. \r\nКореспондент на от града, веднага се притече на помощ на възрастния кюстендилец. Ето какво разказа той, с тъга на очите.  \"Вижте, аз няма как да се придвижвам до дома си, до магазина. Живея отсреща. Здравната каса ми изплати протезата, за което съм благодарен,но за тази количка никой не ми отпусна 1 лев. Тя струваше 5000лв - представете си за един възрастен човек, инвалид, какво значи това!.. Аз нямах възможност да събера такава голяма сума пари, но успях да намеря тази количка, на двойно по-ниска цена и така сам си я закупих.\r\nПогледнете, погледнете отсреща! Колко много хора седят и ни гледат... И никой няма да дойде да помогне.. Вие сте младо момиче, това не е работа за Вас, вижте колко мъже ни гледат - здрави и прави!\r\nАз много Ви благодаря, че предложихте помощта си и се радвам, че все пак има и добри хора, но не е това начина, за жалост, не трябва да бъде така! \"    ", "date": "2019.04.25", "title": "Когато на Неволята се налага да стане от инвалидната количка "}
{"url": "https://www.actualno.com/africa/bivsh-prezident-na-tunis-predvijda-vtora-i-treta-vylna-na-arabskata-prolet-news_743568.html", "text": "  Сега в Алжир и Судан е в ход втората вълна на Арабската пролет, ще има и трета в страните с корумпиран елит. Това заяви в интервю за РИА Новости бившият президент на Тунис Монсеф Марзуки.     \"Тези, които мислеха, че е приключила през 2014 г., основно грешаха. Казвах им:\"Изчакайте втората вълна. И ето, че сега ние сме в апогея ѝ в судан и Алжир\", казва Марзуки.   \"Очаквайте и трета вълна във всички държави, където управляват старите механизми на корумпирания елит… Причината е много проста: наличието на необясними коренни противоречия между старите деспотични политически режими, чиито пълномощия са изтекли, и новите свободни поколения, не приемащи този режим, наричам ги e-generation (електронно поколение)\", подчертал бившият президент.\r\n\"Въпросът не е толкова в това дали ще се взривят активни арабски вулкани, а кога\", казва Марзуки.  Бившият президент на добавя, че всяка държава има спецификата да преодолее пропастта между \"политическия режим с остарели пълномощия\" и \"новите поколения\".\r\n\"В Тунис този процес (минава) по-лесно заради спецификата на тунизийското общество: неговата социална и религиозна хомогенност, значението на средната класа, наличието на некорумпирана професионална армия, която не се намесва в политиката, и отдалечеността от огнищата на напрежение в Близкия изток\", казва Марзуки.   Той добави, че това не означава, че преходът от деспотизъм към демокрация е път, \"застлан с рози\".    Остра избухна в Алжир през февруари след решението на президента Абделазиз Бутефлика да се кандидатира за нов, пети мандат, въпреки възрастта си и здравните проблеми. След няколко седмици масови протести в страната Бутефлика подаде оставка на 2 април по здравословни причини. Временният ръководител на Алжир, според конституцията, през следващите 90 дни беше председателят на горната камара на парламента Абделкадер Бенсалах.\r\nВоенният преврат се състоя в Судан на 11 април на фона на четиримесечните народни протести. Президентът Омар ал-Башир бил отстранен от власт и по-късно затворен. Преходният военен съвет, сформиран от армията, пое контрола над правителството и обяви намерението си да прехвърли ръководството на избраните органи в рамките на две години. Въпреки това, народните протести, въпреки обещанията на военните, не отшумяват. Протестиращите изискват незабавното създаване на граждански управителен орган и прехвърлянето на всички правомощия върху него.", "date": "2019.04.25", "title": "Бивш президент на Тунис предвижда втора и трета вълна на Арабската пролет"}
{"url": "https://www.actualno.com/balkani/turcija-predstavja-broniran-boen-elektromobil-news_743503.html", "text": "  Турската отбранителна компания и производител на автомобили „Отокар“ представи първата в страната бронирана бойна машина, задвижвана с електричество, която ще бъде тествана и готова за придобиване  в рамките на една година.     В изказване на пресконференция в комплекса \"Отокар\" в провинция Сакаря в Северозападна Турция, председателят Сердар Гьоргюч заяви, че „Акреп II“ ще бъде първата стъпка на Турция в областта на електрическите, хибридните и автономни военни превозни средства, предаде БГНЕС.   Автомобилът от ново поколение ще бъде показан за първи път, след като всички работи по конфигурирането бъдат завършени, на 14-ия Международен панаир на отбранителната промишленост, който ще се проведе в Истанбул между 30 април и 3 май.\r\nОтбелязвайки, че превозното средство е проектирано както с електрически, така и с дизелови двигатели, Гьоргюч каза, че \"ще бъде въведена изцяло електрическа версия и дизеловата версия ще бъде готова за закупуване в рамките на една година\".  Гьоргюч отбеляза, че „Акреп II“, която съчетава предимствата на подвижност,  оставяне на ниска топлинна следа и висока скорост, като същевременно вдига по-малко шум от своите аналози, има електрически мотор, който е способен да отговори на нуждите на армиите по целия свят. \"Пробегът на превозното средство ще бъде около 250 километра, но може да бъде увеличен с нови енергоемки батерии\", коментира още експертът.", "date": "2019.04.25", "title": "Турция представя брониран боен електромобил "}
{"url": "https://www.actualno.com/asia/prez-2030-g-irak-shte-dostavja-13-ot-petrola-v-sveta-news_743495.html", "text": "  Ирак е на път до 2030 г.  да произвежда почти шест милиона барела суров петрол на ден. Това съобщи Международната агенция по енергетика (МАЕ), цитирана от световните агенции. Това ще направи страната третият най-голям доставчик на петрол в света.     Обширният доклад на МАЕ установи, че производството на Ирак през следващото десетилетие може да нарасне с внушителни 1,3 милиона барела на ден до общо 5,9 милиона барела на ден. \"Ирак е и ще остане един от ключовите стълбове на петролния пазар през идните години\", заяви председателят на МАЕ Фатих Бирол пред репортери в четвъртък.   Оптимизмът произтича от 50-процентното увеличение на петрола в Ирак от 2012 г., каза Бирол, въпреки няколкогодишните ниски цени и опустошителните действия на ислямистката групировка „Ислямска държава“ в една трета от страната.\r\n\"Това показва устойчивостта на иракската петролна индустрия\", поясни изпълнителният директор на МАЕ. Агенцията признава редица потенциални пречки пред перспективите за Ирак,  включително условията на световния пазар, чуждестранните инвестиции, политическата стабилност и постоянното снабдяване с вода, необходима за реално производство на петрол.  Междувременно цените на черното злато възстановиха нивата си, а в четвъртък  скочиха още повече до почти шестмесечен връх от 75,60 долара за барел, отбелязва БГНЕС.\r\nТова се случва на фона на опасенията по отношение на предлагането, тъй като Съединените щати заявиха, че ще сложат край на освобождаването от санкции следващия месец за осем страни, които внасят ирански суров петрол.   Иракският министър на петрола Тамер ал-Гадбан заяви в четвъртък, че страната му може да увеличи производството си, за да отговори на недостига, но ще го направи само в координация с колегите от ОПЕК. \"Ирак не взема едностранни решения\", каза Габан. \"Имаме огромен капацитет за увеличаване, но знаем, че е важно да запазим стабилността на пазара и да премахнем излишъка от петрол\", уточни той. Габан посочи, че страните от ОПЕК ще се срещнат в Саудитска Арабия на 19 май.    ", "date": "2019.04.25", "title": "През 2030 г. Ирак ще доставя 1/3 от петрола в света "}
{"url": "https://www.actualno.com/society/muzejat-na-chudomir-i-prirodonauchnijat-muzej-v-plovdiv-s-nov-moderen-i-digitalen-oblik-news_743510.html", "text": "  Музеят на Чудомир в Казанлък и Регионалният природонаучен музей в Пловдив са с обновен дигитален облик и нови модерни технологии, благодарение на „Ти и Lidl за по-добър живот“ – най-голямата социално отговорна инициатива на Лидл България. Така науката и изкуството са много по-интересни и интерактивни, а все повече посетители и млади хора посещават двата емблематични музея.     Творчеството на Чудомир оживява в Казанлък, като интерактивен екскурзовод дава възможност на гостите на музея сами да избират съдържанието, с което да се запознаят. Възможностите включват още звуков фонд с приказки, разказани от известния ни писател и хуморист, галерия с рисунки, анимация на фона на Чудомирови пейзажи и видео за живота му. Новият модерен облик вече дава и видими резултати – посещаемостта в музея се е увеличила със средно над 1000 души на месец. „Съвременните музеи трябва да бъдат нови арт пространства, а не просто пазители на безценни архиви. Средище, което събира творчеството на автора с интереса на младите хора. Намерихме подкрепа за това начинание благодарение на „Ти и Lidl за по-добър живот“, споделя Лена Драголова – координатор на проекта. Научене повече за него на: Дигиталните технологии са променили средата и в Регионалния природонаучен музей в Пловдив. Светът на музея е на един клик разстояние за гостите и гражданите на града посредством разработеното мобилно приложение. За интерактивното представяне на света на науката допринасят още информационни екрани за 14 експозиционни зали и екрани, представящи разнообразието от животински и растителни видове във всяка зала. Всички те превеждат посетителите през карта на помещенията, като им дават допълнителна информация за експонатите, изложени там само с един клик върху изображението.  Музеите в Казанлък и Пловдив са част от финансираните общо 51 проекта в двете издания на най-голямата социално отговорна инициатива на Лидл България. Фонд от над 390 000 лева е дарен в подкрепа на обществено значими проекти в общо 27 населени места в цялата страна.\r\nПрез месец май предстои стартът на третото поредно издание на „Ти и Lidl за по-добър живот“, което отново ще подкрепи проекти в областите – образование, околна среда, активен начин на живот и култура и опазване на историческото наследство.      Lidl е най-голямата верига магазини за хранителни стоки в Европа, част e от немската Schwarz-Gruppe и присъства в 30 държави. В България Lidl стартира своята дейност през 2010 г. Днес компанията има 95 магазина в 46 града и близо 2700 служители, а марката Lidl е затвърдила водещата си позиция на пазара на хранителни стоки. ", "date": "2019.04.25", "title": "Музеят на Чудомир и Природонаучният музей в Пловдив с нов модерен и дигитален облик"}
